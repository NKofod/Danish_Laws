Fremsat den 2. februar 2000 af  

 undervisningsministeren (Margrethe Vestager) Forslag til Lov om ændring af lov om selvejende  

 institutioner for videregående uddannelser m.v. og en række andre  

 love (Etablering af sektor for Centre for Videregående  

 Uddannelse (CVU er)) Undervisningsministeriet § 1 I lov nr. 311 af 24. april 1996 om selvejende institutioner for  

 videregående uddannelser m.v., som senest ændret ved § 15 i  

 lov nr. 290 af 12. maj 1999, foretages følgende ændringer:
 1. I lovens titel indsættes efter »om«: »Centre for  

 Videregående Uddannelse og andre«.
 2. I § 1, stk. 1, indsættes efter  

 »omfatter«: »Centre for Videregående Uddannelse (CVU er) og andre«.
 3. I § 1 indsættes efter stk. 1 som  

 nyt stykke:
 »Stk. 2. For Centre for Videregående Uddannelse (CVU er)  

 gælder loven med de undtagelser, der følger af kapitel 7  

 a.«.
 Stk. 2-4 bliver herefter til 3-5.
 4. § 2 affattes således:
 »§ 2. Undervisningsministeren kan efter forhandling med  

 institutionen beslutte, at en statslig uddannelsesinstitution, bortset fra  

 institutioner omfattet af universitetsloven, overgår til at blive en  

 selvejende institution, der godkendes efter nærværende lov.
 Stk. 2. Undervisningsministeren kan på nærmere  

 bestemte vilkår overdrage statens faste ejendomme til institutioner,  

 der i medfør af stk. 1 overgår til at blive en selvejende  

 institution. § 34 finder tilsvarende anvendelse.
 Stk. 3. Stk. 2 finder tilsvarende anvendelse, hvis en  

 statslig uddannelsesinstitution i medfør af § 5 a sammenlægges  

 med andre uddannelsesinstitutioner.«.
 5. Efter § 5 indsættes:
»§ 5 a.
Undervisningsministeren kan efter indstilling fra  

 bestyrelsen tillade, at selvejende uddannelsesinstitutioner  

 sammenlægges til en selvejende uddannelsesinstitution, der godkendes  

 efter loven.
Statslige uddannelsesinstitutioner kan indgå i en  

 sammenlægning under iagttagelse af § 2, stk. 1. Ved  

 sammenlægningen opløses institutionerne uden likvidation ved  

 overdragelse af deres aktiver og gæld til den fortsættende  

 institution.
Stk. 2. Undervisningsministeren kan efter indstilling fra  

 bestyrelsen tillade, at en selvejende uddannelsesinstitution ved spaltning  

 overdrager sine aktiver og gæld som helhed eller en del heraf til en  

 eller flere selvejende institutioner, der godkendes efter loven.
Statslige  

 uddannelsesinstitutioner kan spaltes under iagttagelse af § 2, stk. 1.
Stk. 3. Det er en betingelse for at opnå tilladelse  

 efter stk. 1 og 2, at der ved sammenlægningen eller spaltningen ikke  

 sker indskrænkninger i bestående rettigheder.
I vedtægten  

 for den fortsættende eller modtagende institution skal der optages  

 bestemmelser, som sikrer, at de deltagende institutioners formål  

 tilgodeses.
På samme måde skal der optages bestemmelser, som  

 sikrer eventuelle vedtægtsbestemte rettigheder til en deltagende  

 institutions formue, når rettigheden ikke udløses ved  

 sammenlægningen eller spaltningen.
 Stk. 4. Sammenlægning og spaltning efter stk. 1 og  

 2 gennemføres uden kreditorernes samtykke.
 Stk. 5. Undervisningsministeren fastsætter regler,  

 hvorefter aktieselskabslovens kapitel 15 med de fornødne tilpasninger  

 finder anvendelse på sammenlægning og spaltning efter stk. 1 og  

 2.«.
 6. I § 9 indsættes efter stk. 5 som  

 nyt stykke:
»Stk. 6. Lederen kan dog vælges af de ansatte og  

 studerende ved institutionen, hvis dette har været gældende forud  

 for institutionens godkendelse efter denne lov, og institutionens  

 vedtægt, som er godkendt af undervisningsministeren, jf. § 7,  

 stk. 1, indeholder bestemmelse herom.
Et sådant valg skal  

 godkendes af bestyrelsen, og bestyrelsen kan afsætte lederen.«.
 Stk. 6 bliver herefter stk. 7.
 7. Efter § 27 indsættes:
»Kapitel 7 a Centre for Videregående Uddannelse (CVU'er) § 27 a.
Centre for Videregående Uddannelse (CVU  

 er) er en institutionsform, der skal styrke de  

 professionsrettede videregående uddannelser, særligt de  

 mellemlange videregående uddannelser, og efter- og videreuddannelse i  

 tilknytning hertil.
Centrene skal samtidig fungere som udviklings- og  

 videncentre inden for de fagområder, hvor de udbyder uddannelse.
Stk. 2. Et CVU udbyder professionsrettede videregående  

 uddannelser til og med professionsbachelorniveau og videreuddannelse til og  

 med diplomniveau efter undervisningsministerens nærmere bestemmelse.
Et  

 CVU udbyder endvidere efteruddannelse i tilknytning hertil.
 Stk. 3. Undervisningsministeren kan godkende, at et CVU  

 udbyder almen ungdomsuddannelse, herunder studieforberedende undervisning,  

 samt i særlige tilfælde erhvervsrettet ungdomsuddannelse.
 Stk. 4. Undervisningsministeren kan pålægge et CVU  

 at udbyde bestemte professionsrettede videregående uddannelser på  

 nærmere bestemte uddannelsessteder.
§ 27 b.
Et CVU udfører udviklingsopgaver for og  

 fungerer som videncenter i samarbejde med interessenter fra det  

 arbejdsmarked, herunder de professioner, som institutionens uddannelser  

 retter sig mod.
 Stk. 2. Et CVU varetager de i § 27 a, stk. 1  

 og 2, og § 27 b, stk. 1, nævnte opgaver med  

 forskningstilknytning.
Stk. 3. Et CVU vurderer behovet for udvikling af nye  

 professionsrettede mellemlange og korte videregående uddannelser samt  

 efter- og videreuddannelse inden for de fagområder, hvor institutionen  

 udbyder uddannelser.
I det omfang, der er behov herfor, kan CVU et udvikle  

 sådan uddannelse.
 Stk. 4. Undervisningsministeren yder tilskud til et CVU s  

 deltagelse i samarbejde om udviklingsopgaver, jf. stk. 1, og om  

 forskningstilknytning, jf. stk. 2, inden for en tilskudsramme fastsat  

 på de årlige finanslove.
§ 27 c.
For CVU er, der i henhold til § 24, stk. 3, i lov om  

 Danmarks Pædagogiske Universitet får overdraget aktiver og  

 gæld, der knytter sig til efter- og videreuddannelsesaktiviteter for  

 lærere i folkeskolen og for pædagoger, fastsætter  

 undervisningsministeren i forbindelse med overdragelsen nærmere  

 vilkår om:
 1)	CVU ets særlige udbudsforpligtelser for så vidt  

 angår efter- og videreuddannelse for lærere i folkeskolen og for  

 pædagoger.
 2)	Særlige krav til sammensætningen af bestyrelsen, jf. §  

 8.
 3)	Inddragelse af lærer- og pædagogseminarier i  

 varetagelsen af de i nr. 1 nævnte forpligtelser.
 4)	CVU ets samarbejde med andre CVU er med tilsvarende  

 udbudsforpligtelser for at sikre, at forpligtelserne varetages og koordineres  

 på landsplan med et ensartet højt niveau.
 5)	CVU ets samarbejde med lærer- og pædagogseminarier om  

 udviklingsopgaver og forskningstilknytning, jf. § 27 b, stk. 1 og  

 2.
 Stk. 2. Stk. 1 finder tilsvarende anvendelse, hvis et  

 CVU, som har fået overdraget de i stk. 1 nævnte aktiver og  

 gæld, sammenlægges med et andet CVU efter § 5 a.
 Stk. 3. Undervisningsministeren kan fastsætte  

 regler om de i stk. 1, nr. 1-5, nævnte forhold.
Godkendelse af CVU er § 27 d.
Undervisningsministeren kan godkende en selvejende  

 uddannelsesinstitution, som er godkendt efter denne lov, og som udbyder  

 mindst én professionsrettet mellemlang videregående uddannelse,  

 som CVU efter dette kapitel.
Stk. 2. Godkendelse som CVU gives på baggrund af en  

 samlet vurdering af institutionens udbud af uddannelser, herunder den faglige  

 bredde, studentergrundlag, lærerbemanding, herunder profil og  

 fleksibilitet, uddannelses- og institutionskvalitet, varetagelse af  

 udviklingsopgaver, samarbejdsrelationer til forskningsinstitutioner,  

 videregående uddannelsesinstitutioner og arbejdsmarkedet, herunder  

 professioner, samt af institutionens udviklingsmuligheder.
Ved godkendelsen  

 kan inddrages hensyn til institutionens geografiske placering og muligheder  

 for at tilgodese behovet for videregående uddannelse uden for  

 universitetsbyerne.
 Stk. 3. Godkendelsen efter stk. 1 kan tilbagekaldes, hvis  

 undervisningsministeren skønner, at institutionen efter en samlet  

 vurdering ikke lever op til de i stk. 2 nævnte forudsætninger for  

 godkendelsen.
Stk. 4. En institution eller en del af en  

 uddannelsesinstitution, der indgår i et CVU ved en sammenlægning  

 eller spaltning, og som inden sammenlægningen eller spaltningen  

 udbød professionsrettet kort eller mellemlang videregående  

 uddannelse, betegnes som partner i CVU et.
Den hovedlokalitet, hvor partneren  

 udbød uddannelsen, betegnes som partnerens uddannelsessted.
 Stk. 5. Undervisningsministeren kan fastsætte regler om  

 kvalitetskrav til CVU er.
Stk. 6. For CVU er, der er dannet ved sammenlægning  

 af flere uddannelsesinstitutioner efter § 5 a, ydes det i § 14, stk. 1,  

 nævnte grundtilskud i en 3-årig overgangsperiode som et samlet  

 tilskud ud fra antallet af uddannelsesinstitutioner, der indgik i  

 sammenlægningen.
Det gælder dog ikke CVU er efter § 27 g.
Efter  

 udløbet af den 3-årige overgangsperiode ydes der alene et  

 grundtilskud i overensstemmelse med den almindelige bestemmelse i § 14, stk.  

 1.
Ledelse af CVU er § 27 e.
Den overordnede ledelse af et CVU varetages af en  

 bestyrelse. §§ 8-10 finder tilsvarende anvendelse.
 Stk. 2. Tilrettelæggelsen af undervisningen i et CVU og  

 dets daglige ledelse varetages af en rektor i henhold til § 11.
Stk. 3. CVU ets forhold reguleres i overensstemmelse med § 7 i  

 en vedtægt, der godkendes af undervisningsministeren.
Det kan bestemmes  

 i vedtægten:
1)	At der for en eller flere partnere oprettes en studiebestyrelse, der  

 overlades nærmere bestemte beføjelser vedrørende den  

 eller de professionsrettede korte og mellemlange videregående  

 uddannelser samt evt. uddannelse efter § 27 a, stk. 3, der udbydes  

 på det eller de pågældende uddannelsessteder, herunder  

 beføjelse til efter indstilling fra rektor eller studierektor, jf. nr.  

 2, at godkende studieordninger for uddannelserne.
Oprettelsen af en  

 studiebestyrelse ændrer ikke CVU-bestyrelsens ansvar for CVU ets  

 virksomhed, herunder for forvaltningen af de statslige tilskud, jf.  

 § 10, stk. 1. Flertallet af medlemmerne samt formanden skal komme  

 fra kredse uden for institutionen.
2)	At den daglige ledelse af en eller flere partneres uddannelsessted  

 varetages af en studierektor, der ansættes og afskediges af CVU ets  

 bestyrelse, jf. § 9, stk. 5, efter indstilling fra en evt.  

 studiebestyrelse, og at der overlades nærmere bestemte  

 beføjelser til studierektoren, evt. ved bemyndigelse fra CVU ets  

 rektor.
Studierektor deltager i en studiebestyrelses møder uden  

 stemmeret.
3)	At medlemmerne af studiebestyrelserne i et CVU i forening  

 udgør et CVU-repræsentantskab, der fører tilsyn med CVU  

 ets bestyrelse og dets daglige ledelse og høres i væsentlige  

 spørgsmål vedrørende CVU ets virksomhed.
Det kan  

 endvidere bestemmes, at repræsentantskabet vælger bestyrelsen  

 eller et nærmere bestemt antal medlemmer af bestyrelsen.
Det kan i  

 stedet bestemmes, at hver studiebestyrelse udpeger et medlem til  

 bestyrelsen.
4)	At CVU ets bestyrelse og en studiebestyrelse i fællesskab kan  

 ændre eller ophæve vedtægtens bestemmelser om  

 studiebestyrelsen, herunder de beføjelser, der er overladt den i  

 vedtægten.
Der kan i vedtægten fastsættes bestemmelser om  

 særlige flertalskrav i de to organer i forbindelse med sådan  

 beslutning.
Stk. 4. Hvis det i vedtægten bestemmes, at der oprettes  

 en eller flere studiebestyrelser, påser undervisningsministeren i  

 forbindelse med godkendelsen, at studiebestyrelsen i vedtægten  

 overlades tilstrækkelige beføjelser til, at det eller de  

 pågældende uddannelsessteder kan bevare en egen profil og  

 identitet.
Det skal af vedtægten fremgå, at studiebestyrelsen er  

 ansvarlig over for CVU ets bestyrelse, og at bestyrelsen kan omgøre en  

 beslutning truffet af studiebestyrelsen, der er i strid med loven eller  

 vedtægtens bestemmelser, og i grovere eller gentagne tilfælde  

 afsætte studiebestyrelsen.
Stk. 5. CVU ets bestyrelse kan ikke uden  

 undervisningsministerens godkendelse og uden at have hørt en eventuel  

 studiebestyrelse lukke en partners uddannelsessted, herunder ophøre  

 med at udbyde den eller de korte og mellemlange videregående  

 uddannelser, der på sammenlægnings- eller spaltningstidspunktet  

 blev udbudt på uddannelsesstedet.
En eventuel studiebestyrelse, der  

 alene er tilknyttet dette uddannelsessted, ophører ved lukningen.
 Stk. 6. Et CVU kan ikke uden undervisningsministerens  

 godkendelse oprette nye uddannelsessteder.
§ 27 f.
Uanset § 27 e, stk. 3, kan det i vedtægten for  

 et CVU i stedet bestemmes, at:
 1)	Den daglige ledelse af en partners uddannelsessted varetages af to  

 studierektorer, hvis partneren er indgået i CVU et ved  

 sammenlægning, og hvis partneren forud for sammenlægningen med  

 undervisningsministerens godkendelse udbød to uddannelser med hver sin  

 daglige leder.
2)	Der oprettes en studiebestyrelse og ansættes en studierektor  

 for én eller flere amtskommunale videregående  

 sundhedsuddannelser, hvis der er optaget bestemmelse herom i en overenskomst  

 indgået mellem CVU et og ét eller flere amtsråd eller  

 Hovedstadens Sygehusfælleskab i henhold til § 25 i lov om  

 grundlæggende social- og sundhedsuddannelser m.v., hvorefter  

 sådanne uddannelser udbydes af CVU et.
Fordelingen af beføjelser  

 mellem CVU ets organer fastsættes efter overenskomsten.
 Stk. 2. Hvis en erhvervsskole, jf. lov om erhvervsskoler, er  

 indgået i et CVU ved sammenlægning med en eller flere  

 institutioner med mellemlang videregående uddannelse, kan  

 undervisningsministeren bestemme, at der oprettes en studiebestyrelse, der  

 kun omfatter CVU ets udbud af erhvervsrettet ungdomsuddannelse, jf. § 27  

 a, stk. 3, mens CVU ets udbud af professionsrettet kort  

 videregående uddannelse omfattes af en studiebestyrelse, der også  

 omfatter professionsrettet mellemlang videregående uddannelse.
 Betinget godkendelse af CVU er m.v.
§ 27 g.
To eller flere selvejende uddannelsesinstitutioner,  

 der udbyder professionsrettet mellemlang eller kort videregående  

 uddannelse, kan med undervisningsministerens godkendelse  stifte en ny  

 selvejende institution efter § 3, der samtidig godkendes som CVU efter § 27  

 d.
Godkendelsen sker på betingelse af, at de stiftende institutioner  

 senest efter en 3-årig overgangsperiode sammenlægges med CVU et  

 efter bestemmelsen i § 5 a.
Efter udløbet af den 3-årige  

 overgangsperiode skal CVU et efter sammenlægning med de stiftende  

 institutioner godkendes endeligt efter § 27 d.
 Stk. 2. Vedtægten for CVU et skal indeholde  

 bestemmelse om, at undervisningsministeren kan bestemme, at CVU et skal  

 opløses, herunder sammenlægges efter § 5 a med et andet CVU,  

 hvis betingelsen ikke opfyldes, eller hvis godkendelsen tilbagekaldes efter  

 stk. 8 eller § 27 d, stk. 3.
Stk. 3. Efter stiftelsen ydes alle tilskud efter kapitel  

 5 samt § 27 b, stk. 4, til CVU et.
Tilskuddene skal anvendes til brug for de  

 enkelte institutioner og til fælles formål.  

 Undervisningsministeren yder dog ikke grundtilskud efter § 14, stk. 1, til  

 CVU et.
 Stk. 4. Undervisningsministeren godkender en aftale  

 mellem de stiftende institutioner for overgangsperioden, hvori der navnlig  

 skal være taget stilling til:
 1)	Ledelsen af CVU et.
 2)	Ansvars- og opgavefordelingen mellem CVU et og de stiftende  

 institutioner.
 3)	De økonomiske forhold mellem de stiftende institutioner  

 indbyrdes og i forhold til CVU et, herunder spørgsmålet om  

 eventuelle kapitalindskud.
 4)	Retsstillingen, hvis en eller flere af de stiftende institutioner  

 ikke sammenlægges med CVU et eller i øvrigt opsiger aftalen.
Stk. 5. Aftalen skal sikre, at de stiftende institutioner  

 kan videreføre deres drift, og at deres indbyrdes kapitalforhold ikke  

 forrykkes.
Ministeren kan udforme en standardaftale, som kan fraviges efter  

 ministerens nærmere bestemmelse.
 Stk. 6. De stiftende institutioner skal varetage  

 institutionens egne interesser som uddannelsesinstitution og CVU ets  

 interesser.
 Stk. 7. Godkendelsen efter stk. 1 kan inden  

 udløbet af den 3-årige overgangsperiode ændres til en  

 ubetinget godkendelse efter § 27 d, hvis en eller flere af de stiftende  

 institutioner sammenlægges med CVU et efter bestemmelsen i § 5 a.
 Stk. 8. Undervisningsministeren kan tilbagekalde  

 godkendelsen efter stk. 1 inden overgangsperiodens udløb, hvis  

 ministeren vurderer, at de stiftende institutioner ikke i  

 tilstrækkeligt omfang varetager CVU ets fælles formål.
 Stk. 9. Med undervisningsministerens godkendelse kan en  

 uddannelsesinstitution, der udbyder professionsrettet mellemlang  

 videregående uddannelse, opnå samme forhold til et CVU som  

 stiftende institutioner efter stk. 1-6.
 Stk. 10. For CVU er omfattet af stk. 1-9 udarbejdes ud  

 over regnskaber for de enkelte institutioner, jf. kapitel 6, et konsolideret  

 regnskab.
Øvrige bestemmelser § 27 h.
Bestyrelsen for et CVU skal nedsætte et  

 udviklingsråd, der har til opgave at rådgive bestyrelsen om det i  

 § 27 b nævnte samarbejde om udviklingsopgaver og om  

 forskningstilknytning.
Rådet sammensættes af personer med  

 kvalifikationer og erfaring inden for forskning og udvikling, herunder  

 lærere fra CVU et, videnskabelige medarbejdere fra  

 forskningsinstitutioner, som CVU et har samarbejdsaftaler med, samt personer  

 fra det arbejdsmarked, herunder de professioner, som institutionens  

 uddannelsesudbud og udviklingsopgaver retter sig mod.
Stk. 2. Bestyrelsen nedsætter ét eller evt. flere  

 rådgivende udvalg, der har til opgave at sikre, at aftagernes  

 ønsker til CVU ets efter- og videreuddannelsestilbud og  

 udviklingsopgaver i relation til områdets offentlige og private  

 virksomheder opsamles, koordineres og kommer til CVU ets kundskab.
Udvalgene  

 sammensættes efter nærmere bestemmelse i CVU ets vedtægt  

 bredt med repræsentanter for det regionale arbejdsmarked, herunder de  

 professioner, som institutionens uddannelsesudbud retter sig til.
§ 27 i.
Undervisningsministeren kan pålægge et CVU  

 at lade en uddannelsesinstitution sammenlægge med CVU et efter § 5  

 a, hvis institutionens ledelse har ansøgt CVU et om sådan  

 sammenlægning, og hvis CVU ets økonomiske forhold ikke forringes  

 væsentligt derved.
§ 27 j.
Bestemmelserne i § 26, stk. 1-3, finder  

 tilsvarende anvendelse for statstjenestemænd, som gør tjeneste  

 ved en selvejende institution, der ved sammenlægning eller spaltning  

 indgår i et CVU efter § 27 d.«.
 8. I § 32 indsættes som stk. 2:
 »Stk. 2. Staten eftergiver kravene på renter af  

 statslån, der er tilskrevet i medfør af § 4, stk. 3, i  

 lov om teknika, jf. lovbekendtgørelse nr. 865 af 27. september 1996,  

 og § 6, stk. 3, i lov om handelshøjskoler og  

 handelshøjskoleafdelinger, jf. lovbekendtgørelse nr. 864 af 27.  

 september 1996, når en institution, der har været omfattet af en  

 af de nævnte love, er overgået til godkendelse efter denne lov.  

 Rentetilskrivningen ophører ved overgangen.«.
§ 2 I lov om handelshøjskoler og handelshøjskoleafdelinger, jf.  

 lovbekendtgørelse nr. 864 af 27. september 1996, foretages  

 følgende ændring:
 1. I § 5 indsættes som stk. 2:
 »Stk. 2. En uddannelsesinstitution, der som  

 handelshøjskoleafdeling har været omfattet af denne lov, og som  

 godkendes efter § 3, stk. 1, jf. § 1, stk. 4, i lov om  

 Centre for Videregående Uddannelse og andre selvejende institutioner  

 for videregående uddannelser m.v., står fortsat under tilsyn af  

 en handelshøjskole, medmindre handelshøjskoleafdelingen tillige  

 godkendes som Center for Videregående Uddannelse (CVU) efter § 27  

 d i lov om Centre for Videregående Uddannelse og selvejende  

 institutioner for videregående uddannelser m.v. eller indgår i et  

 CVU ved sammenlægning eller spaltning.«.
§ 3 I lov om uddannelse af lærere til folkeskolen, jf.  

 lovbekendtgørelse nr. 608 af 10. juli 1997, foretages følgende  

 ændringer:
 1. I § 2, stk. 1, nr. 2, ændres  

 »seminariernes« til: »institutionernes, jf. § 6,«.
 2. I § 2, stk. 5, nr. 1, ændres  

 »seminariets« til: »institutionens«.
 3. I § 2, stk. 5, nr. 3, ændres »seminariet«  

 til: »institutionen«.
 4. I § 4 ændres »seminarierne« til:  

 »institutionerne«.
 5. § 6 affattes således:
 »§ 6. Uddannelsen foregår på statsseminarier,  

 på private seminarier eller på Centre for Videregående  

 Uddannelse (CVU er), der af undervisningsministeren er godkendt til at  

 uddanne lærere til folkeskolen.
 Stk. 2. Et privat seminarium skal være en selvejende  

 institution eller udgøre en del af en sådan med vedtægter  

 godkendt af ministeren.
 Stk. 3. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 6. I § 14 indsættes efter »seminariets  

 ophør,«: »§ 5 a om sammenlægning og spaltning,«.
 7. I § 17, stk. 1, indsættes efter  

 »område«: », uanset om uddannelsesaktiviteterne foregår på  

 CVU er eller seminarier«.
§ 4 I lov om uddannelse af pædagoger, jf. lovbekendtgørelse nr.  

 796 af 3. september 1996, foretages følgende ændringer:
 1. I § 2, stk. 1, ændres »seminariet« til:  

 »institutionen, jf. § 6,«.
 2. I § 2, stk. 2, og stk. 7, nr. 2,  

 ændres »seminariet« til: »institutionen«.
 3. I § 2, stk. 3, ændres »seminariets« til:  

 »institutionens«.
 4. I § 2, stk. 6, ændres  

 »seminarieundervisningen« til: »undervisningen ved institutionen«.
 5. I § 4, stk. 1 og 2, »seminarierne« til:  

 » institutionerne«.
 6. § 6 affattes således:
 »§ 6. Undervisningen foregår på statsseminarier,  

 på private seminarier eller på Centre for Videregående  

 Uddannelse (CVU er), der af undervisningsministeren er godkendt til at  

 uddanne pædagoger.
 Stk. 2. Et privat seminarium skal være en selvejende  

 institution eller udgøre en del af en sådan med vedtægter  

 godkendt af ministeren.
 Stk. 3. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 7. I § 14 indsættes efter »seminariets  

 ophør,«: »§ 5 a om sammenlægning og spaltning,«.
 8. § 17 affattes således:
»§ 17. Der nedsættes praktikpladsudvalg for  

 pædagoguddannelsen af et eller flere amtsråd efter  

 undervisningsministerens bestemmelse.
Ministeren bestemmer, hvilke  

 uddannelsesinstitutioner der helt eller delvist hører under det  

 enkelte udvalg.
Hvis et udvalg alene nedsættes af ét  

 amtsråd, udpeges udvalget således:
Amtsrådet 1 Kommunalbestyrelserne i amtsrådskredsen 3 De færdiguddannedes organisationer 2 Stk. 2. Hvis udvalget nedsættes af flere amtsråd i  

 fællesskab, fastsættes antallet af medlemmer i samme forhold som  

 efter stk. 1.
 Stk. 3. Rektorerne for de institutioner, der i henhold til  

 stk. 1 hører under praktikpladsudvalget, eller den de bemyndiger  

 hertil, er tilforordnet praktikpladsudvalget.
 Stk. 4. Praktikpladsudvalgets formand vælges af og  

 blandt de kommunale medlemmer.
 Stk. 5. Praktikpladsudvalget fastsætter selv sin  

 forretningsorden.
 Stk. 6. Amtsråd, der er repræsenteret i udvalget,  

 stiller sekretariatsbistand til rådighed for  

 praktikpladsudvalget.«.
 9. § 18 ophæves.
 10. I § 19, stk. 1 og 2, ændres  

 »seminarierne« til: »institutionerne«.
 11. I § 20 ændres »Seminarierne« til:  

 »Institutionerne«.
 12. I § 21 udgår efter »efter nærmere  

 aftale med«: »det«, og »seminarierne« ændres til : »institutioner, der  

 udbyder pædagoguddannelsen«.
 13. I § 22, stk. 1, indsættes efter  

 »område«: », uanset om uddannelsesaktiviteterne foregår på  

 CVU er eller seminarier«.
 14. I § 22, stk. 2, ændres »direktøren for  

 Universitetsafdelingen som formand" til: "en formand, der udpeges  

 af undervisningsministeren,«.
 15. I § 22, stk. 2, ændres »seminariernes bestyrelser«  

 til: »Pædagogseminariernes Bestyrelsesforening«.
 16. I § 22, stk. 2, ændres »seminariernes rektorer«  

 til: »Pædagogseminariernes Rektorforsamling«.
 17. I § 22, stk. 2, ændres »seminariernes  

 lærere« til: »Dansk Magisterforening«.
 18. I § 22, stk. 2, ændres »seminariernes studerende«  

 til: »Pædagogstuderendes Landssammenslutning«.
§ 5 I lov om uddannelse til håndarbejdslærer, jf.  

 lovbekendtgørelse nr. 798 af 3. september 1996, foretages  

 følgende ændringer:
 1. I § 2, stk. 5, nr. 2, ændres »seminariet«  

 til: »institutionen, jf. § 7,«.
 2. I § 3 ændres »håndarbejdsseminarierne«  

 til: »institutionerne«.
 3. § 7 affattes således:
 »§ 7. Undervisningen foregår på private seminarier  

 eller på Centre for Videregående Uddannelse (CVU er), der af  

 undervisningsministeren er godkendt til at uddanne  

 håndarbejdslærere.
 Stk. 2. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 4. I § 13 indsættes efter »seminariets  

 ophør,«: »§ 5 a om sammenlægning og spaltning,«.
§ 6 I lov om uddannelse til ernærings- og husholdningsøkonom, jf.  

 lovbekendtgørelse nr. 797 af 3. september 1996, foretages  

 følgende ændringer:
 1. I § 2, stk. 5, nr. 2, ændres »seminariet«  

 til: »institutionen, jf. § 7,«.
 2. I § 3 ændres »seminarierne« til:  

 »institutionerne«.
 3. § 7 affattes således:
 »§ 7. Undervisningen foregår på private seminarier  

 eller på Centre for Videregående Uddannelse (CVU er), der af  

 undervisningsministeren er godkendt til at uddanne ernærings- og  

 husholdningsøkonomer.
 Stk. 2. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 4. I § 13 indsættes efter »seminariets  

 ophør,«: »§ 5 a om sammenlægning og spaltning,«.
§ 7 I lov om folkeskolen, jf. lovbekendtgørelse nr. 714 af 6. september  

 1999, foretages følgende ændringer:
 1. I § 28, stk. 1, indsættes efter  

 »lærerseminarium«: »eller et Center for Videregående Uddannelse  

 (CVU), der af undervisningsministeren er godkendt til at uddanne lærere  

 til folkeskolen«.
 2. I § 29 indsættes efter  

 »pædagogseminarium«: »eller et Center for Videregående Uddannelse  

 (CVU), der af undervisningsministeren er godkendt til at uddanne  

 pædagoger«.
§ 8 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 821 af 4. november 1999, foretages  

 følgende ændringer:
 1. Overskriften til § 30 h affattes  

 således:
 »Hf-kurser ved seminarier eller ved Centre for  

 Videregående Uddannelse (CVU er)«.
 2. I §§ 30 h, stk. 2, og 34, stk. 2,  

 indsættes efter »private seminarier«: »eller CVU er«.
§ 9 I lov om erhvervsskoler, jf. lovbekendtgørelse nr. 704 af 3.  

 september 1999, foretages følgende ændring:
 1. Efter § 3 indsættes:
»§ 3 a.
Undervisningsministeren kan efter indstilling fra  

 bestyrelsen tillade, at erhvervsskoler, der er godkendt efter loven,  

 sammenlægges til en erhvervsskole, der godkendes efter loven.
Ved  

 sammenlægningen opløses skolerne uden likvidation ved  

 overdragelse af deres aktiver og gæld til den fortsættende skole.
 Stk. 2. Undervisningsministeren kan efter indstilling fra  

 bestyrelsen tillade, at en erhvervsskole, der er godkendt efter loven, ved  

 spaltning overdrager sine aktiver og gæld som helhed eller en del heraf  

 til en eller flere selvejende uddannelsesinstitutioner.
Stk. 3. Det er en betingelse for at opnå tilladelse  

 efter stk. 1 og 2, at der ved sammenlægningen eller spaltningen ikke  

 sker indskrænkninger i bestående rettigheder.
I vedtægten  

 for den fortsættende eller modtagende skole skal der optages  

 bestemmelser, som sikrer, at de deltagende skolers formål tilgodeses.  

 På samme måde skal der optages bestemmelser, som sikrer  

 eventuelle vedtægtsbestemte rettigheder til en deltagende skoles  

 formue, når rettigheden ikke udløses ved sammenlægningen  

 eller spaltningen.
 Stk. 4. Sammenlægning og spaltning efter stk. 1 og  

 2 kan gennemføres uden kreditorernes samtykke.
 Stk. 5. Undervisningsministeren fastsætter regler,  

 hvorefter aktieselskabslovens kapitel 15 med de fornødne tilpasninger  

 finder anvendelse på sammenlægning eller spaltning efter stk. 1  

 og 2.«.
§ 10 I lov om grundlæggende social- og sundhedsuddannelser m.v., jf.  

 lovbekendtgørelse nr. 759 af 21. oktober 1998, som ændret ved  

 lov nr. 970 af 20. december 1999, foretages følgende  

 ændring:
 1. I § 25 indsættes som stk. 4:
 »Stk. 4. Udbydes en amtskommunal videregående  

 sundhedsuddannelse i henhold til overenskomst efter stk. 1 af et Center for  

 Videregående Uddannelse (CVU), jf. lov om Centre for Videregående  

 Uddannelse og andre selvejende institutioner for videregående  

 uddannelse m.v. § 27 f, stk. 1, nr. 2, kan der i overenskomsten  

 optages bestemmelser, hvorefter §§ 19, stk. 1, 21, 22 og 24  

 fraviges i nærmere bestemt omfang, med henblik på  

 fastlæggelse af en hensigtsmæssig fordeling af beføjelser  

 mellem CVU ets organer og de organer m.v., som er nævnt i de  

 pågældende bestemmelser.«.
§ 11 I lov nr. 290 af 12. maj 1999 om Danmarks Evalueringsinstitut foretages  

 følgende ændring:
 1. Bilag 1, nr. 21, affattes således:
 »21)	Lov nr. 311 af 24. april 1996, med senere ændringer, om  

 Centre for Videregående Uddannelse og andre selvejende institutioner  

 for videregående uddannelser m.v.«.
Sundhedsministeriet § 12 I lov om sygeplejersker, jf. lovbekendtgørelse nr. 759 af 14.  

 november 1990, som ændret ved lov nr. 352 af 14. maj 1992, foretages  

 følgende ændring:
 1. I § 2, stk. 5, indsættes efter  

 »sygeplejeskoles«: »eller et Center for Videregående Uddannelses  

 (CVU)«.
§ 13 I lov om terapiassistenter, jf. lovbekendtgørelse nr. 631 af 30.  

 august 1991, som ændret ved lov nr. 352 af 14. maj 1992, foretages  

 følgende ændringer:
 1. § 1, stk. 3, affattes således:
 »Stk. 3. Ret til at få autorisation har enhver, der har  

 bestået eksamen inden for det pågældende fagområde  

 ved en uddannelsesinstitution, herunder et Center for Videregående  

 Uddannelse (CVU), der af undervisningsministeren er godkendt til at uddanne  

 terapiassistenter.«.
 2. I § 1, stk. 9 og 11, ændres  

 »terapiassistentskoles« til: »uddannelsesinstitutions«.
Ikrafttrædelsesbestemmelser § 14 Stk. 1. Loven træder i kraft den 1. juli 2000.
 Stk. 2. Undervisningsministeren kan ophæve lov om  

 teknika, jf. lovbekendtgørelse nr. 865 af 27. september 1996, hvis  

 ingeniørhøjskolerne overgår til lov om Centre for  

 Videregående Uddannelse og andre selvejende institutioner for  

 videregående uddannelser m.v.
 Stk. 3. Undervisningsministeren kan ophæve lov om  

 statens overtagelse af de sociale højskoler i København,  

 Århus, Odense og Esbjerg, jf. lovbekendtgørelse nr. 679 af 29.  

 juli 1992, hvis de sociale højskoler overgår til lov om Centre  

 for Videregående Uddannelse og andre selvejende institutioner for  

 videregående uddannelser m.v.
 Stk. 4. Regler om mellemlange videregående uddannelser,  

 der er fastsat med hjemmel i de i stk. 2 og 3 nævnte love, forbliver i  

 kraft, indtil de ophæves eller afløses af regler udstedt i  

 medfør af lov om mellemlange videregående uddannelser.
Bemærkninger til lovforslaget Almindelige bemærkninger 1. Lovforslagets baggrund og formål 1.1. Generelt Formålet med dette lovforslag om Centre for  

 Videregående Uddannelse (CVU er) er først og fremmest at skabe  

 stærke, selvstændige og profilerede videregående  

 uddannelsesmiljøer, der er placeret i alle dele af landet.  

 Institutionernes regionale forankring og tilknytning til lokalområdet  

 er afgørende for den regionale vækst og for den offentlige  

 service for alle borgere.
Lovforslaget skal derfor konstituere en 
ny, stærkere og fagligt bredere institutionsform, som kan  

 bevare og videreudvikle primært de mellemlange videregående  

 uddannelsers position som fremtidsrettede og attraktive uddannelser og dermed  

 sikre grundlaget for det regionale udbud af videregående  

 uddannelser.
Det regionale udbud af videregående uddannelser i  

 Danmark er først og fremmest baseret på de professionsrettede  

 videregående uddannelsesinstitutioner.
Den regionale placering  

 imødekommer ønskerne hos en lang række  

 uddannelsessøgende, som ikke ville gennemføre en  

 videregående uddannelse, hvis dette udbud ikke fandtes.
Hertil kommer,  

 at et regionalt udbud af videregående uddannelser og efter- og  

 videreuddannelse kan udgøre et udviklingspotentiale i sig selv, ikke  

 mindst i regioner med begrænset erhvervsudvikling og  

 befolkningsgrundlag.
Endelig er det en grundlæggende opgave at sikre,  

 at alle dele af landet får del i velfærdsstatens uddannelses-,  

 social- og sundhedsydelser.
Centrenes styrkede institutions- og  

 uddannelseskvalitet skal dæmme op for den stigende orientering mod  

 universitetsuddannelserne i de fire store universitetsbyer, der på sigt  

 kan true eksistensgrundlaget for uddannelsesinstitutioner placeret i  

 områder uden for de store uddannelsesbyer.
De nye institutionelle  

 rammer skal sikre, at kvalitetsudviklingen ikke kun foregår inden for  

 de enkelte uddannelser, men også på tværs heraf, og ikke  

 kun rettes mod udvikling af det eksisterende udbud, men også mod  

 egentlig nyudvikling af uddannelsesudbuddet.
Samling af professionsuddannelser i CVU er med et  

 naturligt fagligt fællesskab vil grundlægge en samarbejdskultur,  

 der kan sikre den fleksibilitet og helhedsorientering i  

 opgaveløsningen, som i stigende grad efterspørges på  

 arbejdsmarkedet.
CVU-dannelser på det pædagogiske  

 uddannelsesområde vil således understøtte et tættere  

 samarbejde mellem lærer- og pædagoguddannelsen og skabe et  

 naturligt grundlag for en mere hensigtsmæssig samlet udvikling og udbud  

 af pædagogiske grund-, efter- og videreuddannelser.
 Styrkede institutioner for de mellemlange  

 videregående uddannelser (MVU) skal derfor:
 Videreføre og videreudvikle regionalt placerede  

 uddannelsesmiljøer inden for grund-, efter- og videreuddannelse.
 Videreføre og forny videregående uddannelser med  

 vægt på et dynamisk samspil mellem praksis og teori, som  

 afspejler sig i uddannelsen, dens indhold og undervisningsformer.
 Udvikle nye uddannelser inden for professioner og erhverv i  

 vækst og omstilling.
 Skabe grundlag for en regionalisering af efter- og videreuddannelse,  

 der kan sikre en sammenhængende faglig udvikling og udbud af grund-,  

 efter- og videreuddannelse til og med diplomniveau.
 Fungere som regionale videncentre, som formidler viden bredt til  

 offentlige institutioner og private virksomheder i regionen, og som aktivt  

 omsætter og anvender deres viden og kompetence i den amts- og  

 primærkommunale udviklingsproces.
 »Gode uddannelser i stærke og udviklingsorienterede  

 institutioner« er den overordnede målsætning for det samlede  

 initiativ på det videregående uddannelsesområde, hvor  

 lovforslaget om Centre for Videregående Uddannelse skal ses i  

 sammenhæng med de samtidige fremsættelser af forslag til lov om  

 mellemlange videregående uddannelser og forslag til lov om Danmarks  

 Pædagogiske Universitet (DPU). De enkelte lovforslag har hver  

 især afgørende betydning for de videregående uddannelsers  

 udvikling, men de tre lovforslag vil også sammen med et lovforslag om  

 et nyt videreuddannelsessystem for voksne udgøre fire centrale brikker  

 i en samlet og sammenhængende uddannelsespolitisk fornyelse.
Lovforslaget om mellemlange videregående  

 uddannelser skaber en fælles ramme for mellemlange  

 videregående uddannelser under Undervisningsministeriet og skaber  

 derved større sammenhæng og et grundlag for fornyelse af  

 eksisterende og udvikling af nye uddannelser.
Lovforslaget indfører en  

 ny titel, professionsbachelortitlen.
Titlen er en kvalitetsbetegnelse for  

 disse uddannelsers værdier, hvor et dynamisk samspil mellem teori og  

 praksis kan bringe uddannelserne på sideordnet niveau med  

 universiteternes bacheloruddannelser.
Lovforslaget om Danmarks Pædagogiske Universitet  

har til formål at etablere et nyt universitet, som samler og danner  

 ramme for en styrkelse og et kvalitetsløft af den pædagogiske  

 forskning, og som skal have hovedvægt på forsker-, kandidat- og  

 masteruddannelser.
Forslaget indebærer derfor en regionalisering af  

 efter- og videreuddannelsesopgaver til og med diplomniveau til Centre for  

 Videregående Uddannelse, som både kan sikre en høj  

 kvalitet og et direkte samspil mellem grund-, efter- og  

 videreuddannelsesniveauet og forskningsbaseret viden.
I lovforslaget  

 forpligtes universitetet til at sikre CVU er inden for det pædagogiske  

 område forskningstilknytning gennem et tæt samarbejde om  

 udviklingsopgaver m.v.
I overensstemmelse hermed får Centre for  

 Videregående Uddannelser med nærværende lovforslag bedre  

 mulighed for at samarbejde med både DPU og andre universiteter og  

 forskningsmiljøer.
 Lovforslag om et videreuddannelsessystem for  

 voksne, som ventes fremsat senere, vil skabe attraktive  

 videreuddannelsesperspektiver for personer, som vælger en kort eller  

 mellemlang videregående uddannelse ved at etablere en  

 videreuddannelsesvej via diplom- og masteruddannelser.
Undervisningsministeren har i denne samling også  

 fremsat et lovforslag, som skal sikre et repræsentativt demokrati for  

 studerende på uddannelsesinstitutionerne, jf. lovforslag nr.
L 98,  

 Folketinget 1999-2000. De deri foreslåede ændringer af lov om  

 selvejende institutioner for videregående uddannelser m.v.  

 (»selvejeloven«) vil komme til at gælde for Centre for  

 Videregående Uddannelse, jf. bl.a. nedenfor, afsnit 3.
1.2. Lovforslagets uddannelsespolitiske begrundelse Kvantitativ og kvalitativ udbygning og udvikling af den  

 professions- og erhvervsrettede videregående uddannelsessektor er det  

 langsigtede perspektiv.
I mellemlange videregående uddannelsers  

 grundstruktur indgår en vekselvirkning mellem teori og praksis, der  

 skaber grundlag for en umiddelbar overgang til at udøve bestemte  

 erhvervsfunktioner.
Grundstrukturen er et stærkt grundlag for livslang  

 læring, og dette lovforslag sigter mod at styrke disse uddannelser ved  

 at styrke deres institutionelle ramme.
Det er en grundlæggende uddannelsespolitisk opgave  

 at sikre en variation i det samlede videregående uddannelsesudbud, der  

 kan matche variationen i de unges uddannelsesønsker.  

 Videregående uddannelser, hvor læring og kompetenceopbygning sker  

 gennem en vekselvirkning i selve uddannelsesforløbet mellem teori og  

 målrettet praktik i tilknytning hertil, udgør et relevant og  

 attraktivt videregående uddannelsestilbud til unge, hvor et bestemt  

 erhvervssigte spiller en afgørende rolle for uddannelsesvalget, og til  

 unge, som netop lægger vægt på den læring, der  

 udspringer af teoriens møde med praksis.
De professionsrettede  

 videregående uddannelser giver tillige en umiddelbar  

 funktionsdygtighed, som er meget efterspurgt blandt aftagerne.
Kvantitativ og kvalitativ udbygning af disse uddannelser  

 er afgørende inden for den kommunale og amtslige servicesektor, som  

 hidtil har været hovedaftager af færdiguddannede med mellemlang  

 videregående uddannelse.
I relation til det private arbejdsmarked  

 spiller det imidlertid også en stor rolle, at den viden og de  

 færdigheder, der opnås i uddannelsesforløbet, er  

 umiddelbart omsættelig og værdiskabende i udvikling af produkter,  

 processer, marketing, økonomistyring og ledelse.
En begrænsning i de nuværende rammer for  

 mellemlange uddannelser er dog deres ofte meget specifikke forløb uden  

 væsentlig indbyrdes sammenhæng og for ringe vægt på  

 inddragelse og anvendelse af ny viden i undervisningen bl.a. baseret på  

 de studerendes selvstændige opgaveløsninger.
Dertil kommer, at  

 området er præget af en opdeling af opgavevaretagelsen for  

 henholdsvis grunduddannelserne og efter- og videreuddannelserne, der  

 begrænser mulighederne for indbyrdes samspil og tværgående  

 udvikling.
Der er derfor brug for at etablere uddannelsesmæssige og  

 institutionelle rammer, som kan sikre samarbejdet inden for  

 uddannelsesområdet, fremme samarbejdet mellem faggrupperne på  

 arbejdsmarkedet og sikre den nødvendige udvikling af institutionerne  

 som udviklings- og videncentre.
1.3. Den institutionspolitiske begrundelse Der er i 1998 afleveret to redegørelser om  

 institutionsstrukturen på det videregående  

 uddannelsesområde til Folketinget.
Den første  

 redegørelse, »Det 21. århundredes uddannelsesinstitutioner«  

 (»Institutionsredegørelse 1«), er fra januar 1998 og blev afgivet af  

 den daværende undervisningsminister.
Den anden redegørelse, »De  

 videregående uddannelsers institutionelle struktur«  

 (»Institutionsredegørelse 2«), er fra november 1998 og afgivet af  

 undervisningsministeren og forskningsministeren i fællesskab.  

 Institutionsredegørelse 2 blev behandlet i Folketinget den 4. februar  

 1999, jf.
Folketingstidende 1998-99, Tillæg F, sp. 3546 ff.
 Begge redegørelser beskrev og diskuterede  

 institutionsstrukturen på det videregående  

 uddannelsesområde og de problemer, som en struktur med mange, små  

 og spredte videregående uddannelsesinstitutioner indebærer.  

 Institutionsstrukturen på det mellemlange videregående  

 uddannelsesniveau under Undervisningsministeriet udgøres af 102  

 institutioner placeret i og uden for de fire store universitetsbyer  

 (København, Århus, Aalborg og Odense). På disse 102  

 institutioner udbydes mellemlange videregående uddannelser inden for de  

 pædagogiske, sociale, sundhedsfaglige, tekniske og merkantile  

 områder m.v. fordelt således:
 57 institutioner på det pædagogiske  

 uddannelsesområde.
 4 institutioner på det sociale uddannelsesområde.
 32 institutioner på det sundhedsfaglige  

 uddannelsesområde.
 7 institutioner på det teknisk-merkantile  

 uddannelsesområde.
Ud over disse institutioner er der Danmarks  

 Journalisthøjskole, der har hjemmel i en selvstændig lov, og Den  

 Grafiske Højskole, som er godkendt efter selvejeloven.
Institutionerne  

 har i 1998 et samlet grundlag på ca. 67.000 studerende med en  

 årlig tilgang af 22.000 studerende.
De pædagogiske  

 uddannelsesinstitutioner uddanner halvdelen af områdets studerende og  

 udgør over 1/2 af det samlede institutionsområde og 2/3 af  

 institutionsområdet, hvis man fraregner de 24 amtslige sundhedsfaglige  

 uddannelsesinstitutioner.
De mellemlange videregående  

 sundhedsuddannelser uddanner ca. 20 pct. af det samlede MVU-områdes  

 studerende, mens antallet af sundhedsuddannelsesinstitutionerne udgør  

 1/4 af det samlede antal institutioner.
Af de 32 MVU-sundhedsinstitutioner  

 udgør sygeplejeskolerne de 21, altså ca. 3/4 af det  

 sundhedsfaglige institutionsområde Til disse grunduddannelsesinstitutioner kommer  

 institutioner for efter- og videreuddannelse, herunder tre pædagogiske  

 (bl.a.
Danmarks Erhvervspædagogiske Læreruddannelse) og tre  

 sundhedsfaglige institutioner.
Danmarks Lærerhøjskole (DLH) og  

 Danmarks Pædagoghøjskole (DPH) varetager gennem  

 afdelingsopbygning regionale uddannelsesforpligtelser inden for efter- og  

 videreuddannelsen af henholdsvis lærere og pædagoger.
På det sundhedsfaglige uddannelsesområde har  

 Undervisningsministeriet ansvaret for uddannelserne.
Ansvaret for driften af  

 de 21 sygeplejeskoler og de 3 radiografskoler er imidlertid placeret i  

 amtskommunalt regi, mens ansvaret for de øvrige sundhedsfaglige  

 mellemlange uddannelser og driften heraf er placeret i statsligt regi.
Det er  

 helt afgørende, at denne opdeling af ansvaret ikke skaber barrierer  

 for et samarbejde på tværs heraf.
En opdeling af de  

 sundhedsfaglige uddannelsesinstitutioner i en gruppe på 24 og en anden  

 gruppe på 8 begrænser udviklingsmulighederne i begge grupper.
En  

 begrænsning af samarbejdsmulighederne med de mange og betydningsfulde  

 amtskommunale sundhedsuddannelsesinstitutioner afskærer samtidig  

 mulighederne for synergieffekt og kvalitetsudvikling gennem et tættere  

 samarbejde mellem det sundhedsfaglige, det sociale og det  

 socialpædagogiske fagområde til skade for udviklingen mellem og  

 inden for hvert af fagområderne.
Samtidig spiller især  

 sygeplejeskolerne en stor rolle for muligheden for at opbygge stærke  

 institutioner for mellemlange videregående uddannelser både  

 regionalt og i universitetsbyerne.
Lovforslaget tilsigter derfor, at de  

 amtslige institutioner ligestilles med de statsfinansierede i relation til  

 CVU-dannelser.
 De mange små institutioner med typisk kun én  

 uddannelse og begrænsede udviklingsmuligheder må anses for den  

 alvorligste barriere for udvikling af den styrkeposition, som er  

 nødvendig for, at denne institutionssektor fortsat kan blive en  

 sektor, der udbyder attraktive og tidssvarende uddannelser, som ønskes  

 af de studerende og aftagere.
Den nye CVU-institutionsform vil muliggøre en ny  

 institutionsstruktur, hvor regional koncentration af kræfterne kan ske  

 samtidig med bevarelse af de lokale udbudssteder og lokal kompetence.  

 Overordnet set er der tale om, at vægten i institutionernes arbejde  

 forskydes i retning af samarbejde og arbejdsdeling mellem uddannelsesstederne  

 inden for fælles tværgående mål fremfor konkurrence  

 mellem uddannelsesinstitutioner om de studerende.
Tilsvarende omstillinger  

 foregår på erhvervsskoleområdet, hvor reformer sigter imod  

 en forankring af opgaverne hos færre og stærkere institutioner og  

 på universitetsområdet gennem Syddansk Universitet, således  

 at der inden for stærkere institutionsdannelser med flere  

 uddannelsessteder sker en fokusering på varierende regionale  

 styrkepositioner.
1.4. Den regionalpolitiske begrundelse De nuværende institutioners begrænsede  

 størrelse gør det vanskeligt at fastholde og videreudvikle  

 attraktive, brede og fagligt stærke studiemiljøer, som kan  

 understøtte en regional kompetenceopbygning og modvirke tendensen til,  

 at de unge i stigende grad søger mod universitetsuddannelserne og de  

 fire store universitetsbyer.
Denne tendens i søgningsmønstret  

 kan på sigt true selve grundlaget for sektoren og muligheden for at  

 indfri regeringens målsætning om, at 50 pct. af en  

 ungdomsårgang skal gennemføre en videregående  

 uddannelse.
 Hertil kommer risikoen for, at der sker et yderligere fald  

 i søgningen til de mindre institutioner som følge af, at de  

 små årgange slår igennem på det videregående  

 uddannelsesniveau i de kommende år frem til ca. år 2005.
Problemerne med at sikre et stabilt og højt  

 søgningsgrundlag har især et regionalt aspekt.
Knap 50 pct. af  

 alle videregående uddannelsesinstitutioner, herunder samtlige  

 universiteter (bortset fra Syddansk og Aalborg Universitets afdelinger i Syd-  

 og Sønderjylland), er i dag placeret i eller omkring de fire store  

 universitetsbyer, København, Århus, Odense og Aalborg, og ca. 80  

 pct. af de studerende læser i disse byer.
Den centrale problemstilling  

 i de omtalte redegørelser til Folketinget var derfor, om det var  

 muligt ud fra faglige og regionale hensyn at iværksætte  

 initiativer, som kan sikre, at de regionale uddannelsesmiljøer bevares  

 og videreudvikles som selvstændige og profilerede  

 uddannelsesmiljøer.
 I et regionalt perspektiv spiller det en stor rolle, at  

 hovedparten af den offentlige service betjener befolkningen uden for de fire  

 store universitetsbyer, og at Danmarks erhvervsstruktur er domineret af  

 små og mellemstore virksomheder fordelt over hele landet.
Uden egne uddannelsesinstitutioner vil skoler, hospitaler  

 og offentlig service i øvrigt samt private virksomheder let få  

 mangel på arbejdskraft og let tilgængelige muligheder for efter-  

 og videreuddannelse.
Desuden er regionalt placerede uddannelsesinstitutioner  

 en betingelse for et tæt samspil mellem virksomhederne og de  

 professions- og erhvervsrettede uddannelser.
Disse institutioner kan som  

 regionale udviklings-, uddannelses- og videncentre blive et afgørende  

 bidrag til at sikre en veluddannet befolkning samt et bæredygtigt og  

 dynamisk erhvervsliv, jf. også nedenfor.
1.5. Den udviklingsorienterede begrundelse Redegørelserne fremhævede de monofaglige  

 institutioners store styrke i forhold til kravene om at uddanne medarbejdere  

 med en høj faglighed og en umiddelbar funktionsdygtighed.  

 Redegørelserne påpegede samtidig, at den monofaglige  

 institutionsstruktur og de lovgivningsmæssige rammer for de  

 eksisterende mellemlange uddannelser understøtter meget specifikke  

 forløb uden indbyrdes sammenhæng på tværs og  

 på langs af uddannelserne.
 Samling af flere uddannelser inden for én  

 større og stærkere institution vil give et styrket udgangspunkt  

 for en udviklingsbasering, herunder for at:
 Igangsætte udviklingsopgaver, der kan sætte fagligheden  

 ind i en større anvendelsesmæssig og tværfaglig  

 sammenhæng.
 Forny eksisterende uddannelser, herunder efter- og videreuddannelser,  

 som honorerer kravene til et tværgående perspektiv,  

 opblødning af faggrænser og etablering af en større  

 fleksibilitet på arbejdsmarkedet.
 Udvikle nye uddannelser, herunder efter- og videreuddannelser, der er  

 relevante for bl.a. aftagerne på erhvervsmæssige  

 vækstområder, f.eks. service-, sundheds- og IT-området.
 Give et bedre grundlag for at igangsætte målrettede  

 udviklingsarbejder i samarbejde med regionale virksomheder og offentlige  

 institutioner samt forskningsinstitutioner.
 Skabe tættere tilknytning til relevante  

 forskningsmiljøer med henblik på at sikre  

 uddannelsesmiljøerne nem, hurtig og løbende adgang til den  

 nyeste forskningsbaserede viden inden for fagområdet.
Denne udviklingsbasering vil skabe grundlaget for et  

 fagligt kvalitetsløft af uddannelserne og for udvikling af  

 uddannelsesinstitutionerne til regionale udviklings- og videncentre for  

 praksisrelevant viden og formidling til brugere og aftagere i regionen.
Som  

 regionale udviklings- og videncentre skal CVU erne også kunne  

 løse opgaver for eksterne rekvirenter.
Det kan være opgaver, som  

 kræver et fagligt niveau eller en faglighed, som rekvirenten ikke selv  

 råder over.
Centeret kan også inddrage universiteterne i  

 opgaveløsningen.
Et skolevæsen eller et hospital kan f.eks.  

 rekvirere faglig pædagogisk henholdsvis sundhedsfaglig ekspertise til  

 at løse en specifik udviklingsopgave.
Eller en privat virksomhed kan  

 bede om bistand til at løse f.eks. en ergonomisk opgave, en  

 pædagogisk formidlingsopgave eller en social opgave om f.eks.  

 kulturforskelle.
Rekvirenterne kan også være faglige  

 organisationer, interesseorganisationer, folkelige bevægelser,  

 frivillige hjælpeorganisationer, private og offentlige fonde m.v.  

 Sådanne rekvirerede udviklingsopgaver vil være med til at bevare  

 og styrke institutionernes professionsorientering og udadvendthed og vil  

 skabe nye udviklingsmuligheder for CVU ernes medarbejdere.
Placeringen af grunduddannelse og efter- og  

 videreuddannelse i samme institution understøtter centrenes  

 udviklingsdimension.
Efter- og videreuddannelsesaktiviteterne vil være  

 en platform for tilbagemeldinger fra aftagere og færdiguddannede om  

 grunduddannelsernes kvalitet og relevans, som institutionerne kan bruge til  

 løbende tilpasning og fornyelse af uddannelserne.
Placeringen vil  

 også skabe en synergieffekt, der kan øge kvaliteten i grund-,  

 efter- og videreuddannelsen.
Dannelsen af færre, større og fagligt bredere  

 centre skaber desuden grundlag for, at uddannelsesområdet  

 pålægges en forpligtelse til »forskningstilknytning«.
Denne  

 opnås ved samarbejde med et eller flere forskningsmiljøer, der  

 skal sikre, at nye forskningsresultater inddrages i uddannelserne, og at  

 forskningsmiljøerne understøtter centrenes udviklingsbasering,  

 herunder udvikling af undervisernes kvalifikationer gennem efter- og  

 videreuddannelse.
Centre for Videregående Uddannelse vil i kraft af  

 deres størrelse, opgaver samt praksisrelaterede viden kunne  

 fremstå som mere attraktive samarbejdspartnere for  

 forskningsmiljøerne end enkeltstående institutioner.  

 Etableringen af Centre for Videregående Uddannelse åbner for en  

 række nye opgaver for alle universiteter - ikke kun for Danmarks  

 Pædagogiske Universitet, som direkte i lovgivningen  

 pålægges en forpligtelse til at medvirke til CVU ernes  

 forskningstilknytning.
Samarbejdet med universiteterne kan bidrage til et  

 kvalitetsløft og en tættere forbindelse mellem forskning og  

 praksis.
 Centrenes forpligtelse til udviklingsbasering og  

 forskningstilknytning vil blive understøttet med økonomiske  

 midler, som centrene kan råde over bl.a. til køb af forsknings-,  

 undervisnings- og udviklingsydelser ved universiteter og andre  

 forskningsmiljøer.
Den konkrete udmøntning af  

 forskningstilknytningsforpligtelsen, dvs. beslutning om de konkrete  

 initiativer, prioriteringen af midlerne og valget af konkrete  

 samarbejdspartnere til de enkelte initiativer, foretages lokalt på det  

 enkelte CVU.
Centerets mangesidige opgaver og brede faglige profil  

 medfører, at forskningstilknytningen kan tilrettelægges gennem  

 brede kontakter til flere universiteter og andre  

 forskningsmiljøer.
 CVU ernes forskningstilknytning og udviklingsforpligtelse  

 kan bl.a. udmøntes gennem:
 At de enkelte centre udfører udviklingsopgaver.
 At de enkelte centre indgår samarbejdsaftaler med en  

 forskningsinstitution om, hvilke uddannelses-, forsknings- og  

 udviklingsydelser m.v. institutionen skal levere.
 At de enkelte centre og deres medarbejdere tilbydes adgang til  

 forskningsbiblioteksdatabaser og internationale søgeregistre.
 At centerets medarbejdere tilbydes skræddersyet on-line  

 information om den nyeste forskning, nye undervisningsmaterialer m.v. inden  

 for den pågældendes område.
 At undervisere på CVU er med fornøden faglig baggrund  

 gennemfører en forskeruddannelse ved et universitet.
 At undervisere på CVU er gennemfører en kandidat- eller  

 masteruddannelse på et universitet.
 At undervisere på CVU er deltager i  

 efteruddannelsesforløb på et universitet efter aftale med det  

 aktuelle CVU.
 At CVU er kan inddrage universiteter, sektorforskningsinstitutioner  

 eller universitetshospitaler i udviklingsprojekter og til undervisning om  

 aktuel forskning af særlig relevans.
 At undervisere ved CVU er kan deltage i relevante forsknings- og  

 udviklingsprojekter ved universiteter, sektorforskningsinstitutioner eller  

 universitetshospitaler.
 At CVU ets udviklingsråd har deltagelse af universiteter og  

 evt. sektorforskningsinstitutioner og universitetshospitaler.
2. Det lovforberedende arbejde 2.1. Opfølgning på drøftelse i Folketinget Efter debatten i Folketinget d. 4. februar 1999, jf. oven  

 for under 1.3., blev der arbejdet videre med at udvikle idégrundlaget  

 for etableringen af Centre for Videregående Uddannelse - ikke mindst  

 blandt institutionerne selv.
Det stod klart, at CVU-etableringer måtte tage  

 udgangspunkt i de nuværende institutioner som uddannelsessteder og  

 bevare den styrke, som disse besidder.
Samtidig skulle den nye  

 institutionsform have den nødvendige styrke til at kunne bære  

 visionen om et nyt udviklingspotentiale og et samlet kvalitetsløft  

 igennem.
Udgangspunktet for CVU-institutionsformen blev således en  

 ambition om at skabe en institutionsform, som kunne indfri flere  

 mål:
 Centre for Videregående Uddannelse skal samle  

 uddannelsesmiljøer i centre, der bevarer de eksisterende  

 uddannelsessteder og de videregående uddannelsestilbuds geografiske  

 forankring og tilknytning til lokalområdet.
 Centre for Videregående Uddannelse skal skabe en ny dynamik  

 samtidig med, at de bevarer dynamikken i de eksisterende  

 uddannelsesmiljøer.
Ministeren fremlagde derfor og drøftede en model  

 for partnerskabsinstitutioner på møder med  

 uddannelsesinstitutionerne og desuden i en række regionale møder  

 med repræsentanter fra både amter, kommuner og regionalt  

 placerede offentlige og private virksomheder.
Dialogen med institutionerne og  

 den brede kreds af interessenter har på afgørende vis bidraget  

 til udvikling og præcisering af den model, som fremlægges i dette  

 lovforslag.
I lovforslaget er et Center for Videregående  

 Uddannelse en kvalitetsbetegnelse, der er forbeholdt egentlige institutioner  

 (juridiske personer) med fælles ledelse, økonomi og personale.  

 Godkendelsen som CVU gives på baggrund af en samlet vurdering af  

 institutionens udbud af uddannelser, herunder den faglige bredde,  

 studentergrundlaget, lærerbemanding, herunder profil og fleksibilitet,  

 uddannelses- og institutionskvalitet, varetagelse af udviklingsopgaver,  

 samarbejdsrelationer og institutionens udviklingsmuligheder.
Ministerens  

 godkendelse sker dermed på baggrund af en samlet vurdering af  

 institutionen og dens muligheder for at kunne løfte de opgaver, som et  

 CVU skal løse, herunder vurdering af, om institutionen kan  

 godtgøre, at den er godt på vej til at kunne indfri disse krav i  

 kraft af en igangsat udviklingsproces.
 Der vil være tre måder, en institution kan  

 blive til et Center for Videregående Uddannelse på:
1. En CVU-godkendelse vil kunne gives til en selvejende  

 institution, der er resultat af en sammenlægning mellem flere  

 institutioner.
Dette er normalmodellen.
2. En CVU-godkendelse vil i en afgrænset periode  

 kunne gives til en ny selvejende institution, der oprettes af  

 selvstændige MVU- eller KVU-institutioner, m.h.p. senere  

 opløsning af de deltagende selvejende institutioner ved  

 sammenlægning med den nye institution (betinget CVU-godkendelse).  

 CVU-godkendelsen gives til den nye selvejende institution på den  

 betingelse, at de stiftende institutioner senest inden udløbet af en  

 3-årig periode lægger sig sammen med den nye institution.
Med  

 denne model har Undervisningsministeriet imødekommet de institutioner,  

 der har ønsket en overgangsmodel, hvor parterne afprøver  

 CVU-modellen for en periode inden for en tilpasset partnerskabsmodel fremfor  

 umiddelbar sammenlægning.
3. Endelig vil en godkendelse som Center for  

 Videregående Uddannelse undtagelsesvist kunne gives til en  

 enkeltstående MVU-uddannelsesinstitution med tilstrækkelig  

 tyngde, faglig bredde og udviklingspotentiale.
I betragtning af det  

 grundlæggende formål med lovkomplekset vil det have formodningen  

 imod sig, at institutioner vil kunne blive CVU i sig selv, dvs. uden  

 sammenlægning med andre.
Modellen kan imidlertid være vejen for  

 f.eks. en ingeniørhøjskole, forudsat at den fornødne  

 institutionsudvikling og bredde i uddannelsestilbud og aktiviteter kan  

 begrunde det.
Også ingeniørhøjskolerne vil dog kunne  

 forbedre grundlaget for en evt.
CVU-godkendelse gennem sammenlægninger  

 med relevante uddannelsesinstitutioner samt evt. modtagelse af KVU-dele fra  

 erhvervsskoler.
 I lovforslagets grundlæggende model dannes et CVU  

 således af flere institutioner ved sammenlægning, men med  

 videreførelse af den enkelte institution som »partner« i centeret ved  

 bevarelse af uddannelsesstedet på egen lokalitet, med egen identitet og  

 egne beføjelser under den fælles ledelse.
 I første række ønskes Centre for  

 Videregående Uddannelse etableret mellem institutioner, der arbejder  

 inden for beslægtede fagområder, og hvor der umiddelbart er  

 størst mulighed for synergieffekter inden for såvel efter- og  

 videreuddannelse som mellem grunduddannelserne.
Lovforslagets udgangspunkt for fastsættelse af  

 kompetencefordelingen mellem det centrale CVU-niveau og det lokale niveau har  

 været at sikre et nærhedsprincip omkring beslutningskompetencen i  

 grunduddannelsen, som et fornuftigt princip i både demokratisk og  

 økonomisk forstand.
Den konkrete udformning af kompetencefordelingen  

 fastsættes imidlertid af de deltagende institutioner inden for rammerne  

 af en vejledning eller en standardvedtægt, som vil blive forhandlet med  

 relevante aktører, herunder bestyrelsesforeninger.
Der skal fastsættes rammer for, hvordan partnerne  

 kan bevare indflydelse på de værdier, de bringer ind i centerets  

 fællesskab, samtidig med at nye værdier skal udvikles og  

 integreres med oprindelseskapitalen.
Værdier omfatter i den  

 sammenhæng både uddannelsesstedernes placering, det faglige  

 miljøs identitet og profil, kapitalinstitutionen, de fysiske rammer og  

 ikke mindst personalet og institutionens samlede videnressourcer.
De enkelte  

 institutioner, der indgår aftale om sammenlægning,  

 fastsætter selv i sammenlægningsplanen og i den nye institutions  

 vedtægt de vilkår, sammenlægningen skal ske på,  

 herunder hvilke ansvar, opgaver og kompetencer, der skal tillægges de  

 lokale partnere, og hvilke råd og organer der skal nedsættes  

 på centralt og lokalt niveau.
Aftalen kan også, hvis parterne  

 ønsker det, omfatte særlige vilkår og betingelser, der kan  

 medvirke til at fastholde og videreudvikle de deltagende institutioners  

 profil, identitet og faglighed, herunder afklaring af, om partnerne skal  

 ledes af studiebestyrelser eller direkte af CVU-ledelsen, jf. i øvrigt  

 bemærkningerne til de foreslåede §§ 27 e og 27 f i  

 selvejeloven.
Det er således ikke muligt at opnå alle den  

 nye institutionsforms fordele, samtidig med at alle selvstændighedens  

 karaktertræk bevares.
Overgangen til CVU-status kræver en aktiv  

 stillingtagen til og et valg mellem den kendte institutionsform af  

 enkeltstående institutioner for mellemlange videregående  

 uddannelser og den nye CVU-institutionsform.
Omvendt fastholder  

 CVU-institutionsformen netop nødvendigheden af at kunne  

 videreføre mangfoldigheden, den lokale dynamik og den regionale  

 fordeling i en ny institutionsstruktur.
CVU-konstruktionens ambition er netop  

 at forene det store og det lille miljøs styrker gennem en bevarelse af  

 råderum og initiativ på det lokale niveau.
Den enkelte partners  

 egen identitet kan fortsætte i den nye CVU-konstruktion, men må  

 ikke hindre, at der også udvikles nye dimensioner inden for  

 fællesskabet.
Valget af institutionsform træffes af de enkelte  

 institutioner på baggrund af institutionens egen vurdering af, hvilken  

 institutionsform de anser for den bedst egnede i alle henseender til at  

 møde de udfordringer, som uddannelsen og den enkelte institution  

 står over for.
I valget indgår hensynet til både de  

 værdier, institutionen råder over i udgangssituationen, og  

 idégrundlaget, intentionen og planer med den nye institutionsform.
2.2. Særligt om det pædagogiske uddannelsesområde I processen med udformning af CVU-konstruktionen har der  

 været ført særlige drøftelser med det  

 pædagogiske uddannelsesområde, dels pga. områdets betydning  

 målt ved antal institutioner, studenterbestand og tilgang, dels med  

 henblik på at undersøge mulighederne for en regionalisering af  

 efter- og videreuddannelse på dette område.
Det blev gjort klart,  

 at det langsigtede mål for omlægningen af institutionsstrukturen  

 ikke måtte svække det kortsigtede mål om sikring af en  

 udlægning af efter- og videreuddannelserne fra Danmarks  

 Lærerhøjskole og Danmarks Pædagogiske Højskole i  

 stabile institutionsformer, der kan videreføre den nuværende  

 kvalitet og regionale dækning af lærernes og pædagogernes  

 efter- og videreuddannelse.
Undervisningsministeriet opfordrede derfor i april 1999  

 lærer- og pædagogseminarierne til i regionale grupper efter  

 institutionernes eget valg at drøfte mulighederne for at etablere et  

 antal regionalt fordelte CVU er efter en partnerskabsmodel.
Hvert center  

 skulle under alle omstændigheder omfatte både lærer- og  

 pædagoguddannelse fra mindst to forskellige eksisterende seminarier,  

 men kunne evt. tillige omfatte andre beslægtede uddannelser.
Dette  

 særlige krav blev fremført for at sikre, at CVU er på det  

 pædagogiske uddannelsesområde kunne varetage en samlet  

 udlægning af efter- og videreudannelsesopgaverne fra DPH og DLH.
Set i  

 relation til muligheden for at skabe et bæredygtigt grundlag for udbud  

 af efter- og videreuddannelser til afløsning af  

 lærerhøjskolens og pædagoghøjskolens hidtidige  

 udbud fandt undervisningsministeren, at denne opgave højst kunne  

 udlægges til omkring 10 sådanne CVU er.
Seminariernes svar på høringen over  

 lovudkastet viste også en generel tilslutning til CVU-lovforslagets  

 mål, herunder for udlægning af de pædagogiske efter- og  

 videreuddannelser ved afdelingerne under DLH og DPH.
Men samtidig  

 afdækkede høringssvarene meget store variationer mellem og inden  

 for de enkelte regionale grupperinger i den faktiske parathed til at medvirke  

 til dannelse af CVU er efter lovudkastets modeller.
Tilbagemeldingerne  

 spændte fra tilkendegivelser fra nogle seminarier om umiddelbar  

 parathed til at indgå i et ubetinget CVU til tilkendegivelser af, at  

 man ønskede at fortsætte som enkeltstående seminarium, og  

 der blev efterlyst supplerende modeller til de modeller, som lovudkastet  

 indeholdt, herunder samarbejdsmodeller, der ikke medførte  

 sammenlægning.
 Da det er af central betydning, at efter- og  

 videreuddannelsesvirksomheden ved DLH s og DPH s afdelinger kan  

 udlægges og videreføres med en stabil institutionsforankring  

 på CVU-niveau, er der i lovforslagene sikret mulighed for, at  

 såvel hensynet til en forsvarlig udlægning som til de enkelte  

 seminariers forskellige parathed til sammenlægning kan tilgodeses inden  

 for lovforslagenes rammer.
Lovforslaget om DPU fastsætter de særlige  

 krav, som et CVU skal opfylde ud over de generelle CVU-krav for at få  

 udlagt efter- og videreuddannelsesaktiviteter til og med diplomniveau fra DLH  

 og DPH.
Disse særlige krav skal sikre, at udlægningen sker til  

 stabile institutioner, der har det nødvendige volumen og bredde til at  

 føre opgaven videre på samme niveau som i dag.
Men samtidig  

 sikrer lovforslagene, at enkeltstående seminarier kan tilknyttes CVU  

 erne ved samarbejdsaftaler.
Der henvises til § 24 i lovforslaget om DPU  

 og de særlige bemærkninger i tilknytning hertil og til den  

 foreslåede § 27 c i selvejeloven, jf. § 1, nr. 7, i  

 nærværende lovforslag, og de særlige bemærkninger i  

 tilknytning hertil.
2.3. Særligt om det sundhedsfaglige uddannelsesområde Det har været centralt for både regeringen og  

 Amtsrådsforeningen at sikre, at lovforslaget også skaber mulighed  

 for CVU-dannelser, der inddrager de amtslige sundhedsuddannelser, dvs.  

 sygeplejerske- og radiografuddannelsen, således at også den  

 sundhedsfaglige uddannelsessektor som helhed og regionalt får samme  

 udgangspunkt for at styrke kvaliteten i uddannelserne, som lovforslaget  

 tilsigter.
Repræsentanterne fra de amtslige  

 sundhedsuddannelsesinstitutioner og fra interessenter i tilknytning hertil  

 har lagt samme vægt på at sikre denne mulighed, og også  

 repræsentanter fra de socialfaglige og pædagogiske  

 fagområder har bl.a. i høringssvarene fremhævet  

 betydningen af, at CVU-lovforslaget åbner for øgede  

 samarbejdsmuligheder på tværs af det socialfaglige, det  

 pædagogiske og det sundhedsfaglige uddannelsesområde.
Specielt  

 betragtes det som afgørende, at sygeplejerskeuddannelsen som den  

 største uddannelse inden for sundhedsuddannelserne sikres muligheder  

 for deltagelse i CVU-dannelser sammen med de øvrige mellemlange  

 videregående uddannelser, samtidig med at amternes indflydelse på  

 og økonomiske ansvar for uddannelsen bevares fuldt ud.
Lovforslaget åbner på den baggrund mulighed  

 for forskellige modeller for placering af amtslige sundhedsuddannelser i CVU  

 er.
Modellerne kan i princippet spænde fra rene samarbejdsaftaler om  

 afgrænsede opgaver til driftsoverenskomster, der giver de amtslige  

 skoler, hvad der svarer til partnerskabsstatus.
I de rene samarbejdsaftaler  

 kan det pågældende amt og et CVU indgå samarbejdsaftaler om  

 begrænsede opgaver, f.eks. efter- og videreuddannelse,  

 udviklingsbasering og forskningstilknytning.
Samtidig lægges der op  

 til, at det pågældende amt og CVU et kan indgå en  

 driftsoverenskomst kombineret med et tillempet partnerskabsbegreb for de  

 amtskommunale uddannelser, som tager højde for den særlige  

 ansvarsfordeling.
Der foreslås således i loven givet hjemmel  

 til, at der i en udvidet driftsoverenskomst kan oprettes studiebestyrelser og  

 ansættes studierektor for de amtslige uddannelser, som amterne  

 får mulighed for at udpege medlemmer til.
Det forudsættes, at  

 amtet under alle omstændigheder er repræsenteret i  

 CVU-bestyrelserne for sundhedsfaglige CVU er i kraft af deres rolle som  

 aftager af de færdiguddannede.
 Der er enighed med Amtsrådsforeningen om, at  

 processen for det videre arbejde er opdelt i følgende trin:
 Afklaring vedrørende lovgrundlag - lovens vedtagelse.
 Afklaring af sygeplejerske- og radiografuddannelserne i forhold til  

 lov om grundlæggende social- og sundhedsuddannelser m.v.  

 (»sosu-loven«).
 Reformen af de sundhedsfaglige uddannelser.
 Udarbejdelse i samarbejde med Amtsrådsforeningen af en  

 vejledning til institutioner og amter om de nærmere regler for amtslige  

 uddannelsers tilknytning til Centre for Videregående Uddannelse.
 Konkrete drøftelser om etablering af CVU er inden for det  

 sundhedsfaglige område.
I forbindelse med de konkrete drøftelser er det de  

 statsfinansierede uddannelser og deres institutioner på  

 grunduddannelsesniveau, såsom terapeut-, bioanalytiker- og  

 jordemoderuddannelserne, der er direkte relevante partnere i forbindelse med  

 de amtslige videregående uddannelser.
Hertil kan komme  

 pædagogseminarier samt de sociale højskoler.
Da de  

 statsfinanseriede sundhedsuddannelser kun er placeret i universitetsbyerne  

 samt Næstved, Esbjerg og Holstebro, vil der i 7 amter ikke være  

 mulighed for rene CVU-dannelser inden for det sundhedsfaglige område  

 inden for amtet.
Derfor kan samarbejdsaftaler i mange tilfælde  

 være mere relevante end egentlige driftsoverenskomster.
Det er vigtigt,  

 at CVU er med en væsentlig sundhedsfaglig profil i videst muligt omfang  

 inddrager sygeplejerskeuddannelsen.
Hvis selvejende og statslige  

 institutioner for videregående sundhedsuddannelse i en region  

 således ønsker at danne et Center for Videregående  

 Uddannelse, forudsættes det derfor, at de relevante amter inddrages i  

 drøftelserne herom, således at det allerede i forbindelse med  

 centerets etablering afklares, om de er interesseret i at få tilknyttet  

 de amtslige uddannelser til centeret og på hvilke vilkår.
2.4. Særligt om de korte videregående uddannelser I forbindelse med debatten af  

 »institutionsredegørelse 2« blev det fra regeringens side  

 tilkendegivet, at institutionsstrukturen fortrinsvis skal gå i retning  

 af centerdannelser på såvel MVU-området som  

 KVU-området.
På KVU-området betegnes en centerdannelse  

 »akademi«.
Akademier er knyttet til erhvervsskolerne, idet disse udbyder  

 KVU-uddannelserne.
 I forlængelse af arbejdet med at etablere grundlaget  

 for Centre for Videregående Uddannelse er det hensigten at  

 uddybe akademibegrebet i redegørelsen om erhvervsskolernes  

 institutionelle struktur, som forventes afgivet foråret 2000.
 Redegørelsen vil tage udgangspunkt i de seneste  

 års uddannelses- og institutionsreformer, som - foruden lovforslaget om  

 Centre for Videregående Uddannelser og de øvrige lovforslag  

 nævnt oven for under afsnit 1.1. - også omfatter reformen af de  

 korte videregående uddannelser, reformen af erhvervsuddannelserne og  

 reformen af efter- og videreuddannelsessystemet for voksne.
Med afsæt i disse reformer og andre relevante temaer  

 vil erhvervsskolernes fremtidige institutionelle struktur blive beskrevet og  

 vurderet.
Redegørelsen vil også komme ind på relationerne  

 til institutionsstrukturen på MVU-området, og der vil for  

 akademidannelserne også blive lagt vægt på betydningen af  

 at etablere uddannelsesmiljøer med videncenterfunktioner og  

 udviklingsopgaver i et samarbejde med såvel erhvervsvirksomheder som  

 teknologiske servicecentre m.v.
3. Lovforslagets indhold i hovedtræk Lovforslaget omfatter i første række et nyt  

 kapitel 7 a om Centre for Videregående Uddannelse i selvejeloven.
De  

 fleste institutioner for mellemlange videregående uddannelser er i  

 forvejen direkte eller gennem henvisning omfattet af loven, herunder lovens  

 ledelsesmodel, der indebærer en klar ansvarfordeling mellem  

 bestyrelsen, den daglige leder og interne organer.
Centrene får dermed  

 fordelene af selvejelovens institutionsform og dens fleksibilitet mht. bl.a.  

 kapitalforvaltning og bygningsadministration, som vil give ledelsen de  

 administrative og økonomiske beføjelser, der er  

 nødvendige for, at et center kan fungere med dynamik og  

 handlekraft.
 CVU-kapitlet i lovforslaget fastsætter for det  

 første, hvilke krav og forudsætninger institutioner skal leve op  

 til for at blive godkendt som CVU, og for det andet de særlige forhold  

 i centerets organisation og ledelsesstruktur, som gælder, hvis et CVU  

 etableres ved sammenlægninger af eksisterende institutioner, der  

 fortsætter i et partnerskab.
Det indgår i demokratilovforslaget, jf. oven for,  

 afsnit 1.1., at der i tilknytning til institutioner efter selvejeloven skal  

 oprettes et råd for de studerende.
Dette vil også gælde for  

 CVU er.
Ministeren godkender et Center for Videregående  

 Uddannelse efter en samlet kvalitativ vurdering af initiativet.
Der vil  

 være tre måder, et CVU kan etableres på:
 1)	En CVU-godkendelse vil kunne gives til en selvejende institution,  

 der er resultat af en sammenlægning mellem flere institutioner.  

 Denne partnerskabsmodel udgør lovforslagets normalmodel, jf.  

 nedenfor.
2)	En CVU-godkendelse vil i en 3-årig periode kunne gives til en  

ny selvejende institution, der oprettes af selvstændige MVU- eller  

 KVU-institutioner, m.h.p. senere sammenlægning af de deltagende  

 selvejende institutioner med den nye institution (betinget  

 CVU-godkendelse). Der er tale om en overgangsmodel for institutioner,  

 hvis ledelse ønsker at afprøve, hvordan det er at indgå i  

 et CVU, inden den endelige beslutning tages.
CVU-godkendelsen gives til den  

 nye selvejende institution på den betingelse, at de stiftende  

 institutioner - der her foreløbig vedbliver med at være  

 selvstændige institutioner - senest inden udløbet af fristen  

 på 3 år lægger sig sammen med den nye institution.
De  

 stiftende institutioner beholder indtil sammenlægningen med den nye  

 institution deres egen kapital og kan tage kapitalen med ud, hvis de ikke  

 længere ønsker at indgå i fællesskabet.
Bortset  

 herfra fastlægges de nærmere relationer mellem institutionerne  

 ved en aftale, der skal godkendes af ministeriet.
De stiftende institutioner  

 fungerer i overgangsperioden med deres nuværende rektorer og  

 bestyrelser, men det forudsættes samtidig, at de afskriver sig dele af  

 deres hidtidige ledelseskompetencer til fordel for CVU ets ledelse.  

 Ministeriet vil påse, at CVU ets virke i overgangsperioden kommer til  

 at ligne normalmodellen mest muligt.
De fulde fordele ved CVU-dannelsen,  

 herunder den øgede handlefrihed, som et større kapitalgrundlag  

 indebærer, opnås først, efterhånden som de stiftende  

 institutioner sammenlægges med CVU et.
3)	En godkendelse som Center for Videregående Uddannelse kan  

 endelig ganske undtagelsesvist gives til en enkeltstående  

 MVU-uddannelsesinstitution med tilstrækkelig tyngde, faglig bredde og  

 udviklingspotentiale.
I betragtning af det grundlæggende  

 formål med lovkomplekset - opgradering af den samlede  

 professionsrettede mellemlange videregående uddannelsessektor - og de  

 mange små institutioner inden for området vil det have  

 formodningen imod sig, at institutioner vil kunne blive CVU i sig selv, dvs.  

 uden sammenlægning med andre.
 Ved CVU-godkendelsen vil der blive taget særligt  

 hensyn til videreførelse og udvikling af stærke miljøer  

 uden for universitetsbyerne, herunder at styrken kan opnås gennem  

 bredere CVU-dannelser end i universitetsbyerne.
Der skal i tilknytning til et CVU nedsættes et  

 udviklingsråd, som skal rådgive om og koordinere samarbejdet om  

 udviklingsbasering og forskningstilknytning, samt etableres et eller flere  

 efter- og videreuddannelsesudvalg med eksterne repræsentanter for  

 aftagerne til at formidle samarbejdet med disse.
For CVU er med lærer-  

 og pædagoguddannelser forudsættes bl.a. de kommunale aftagere  

 repræsenteret, som det er tilfældet i dag i de regionale udvalg  

 for lærernes efteruddannelse.
Centerets vedtægt, som vil indgå som grundlag  

 for centerets etablering, er af stor betydning for, hvordan partnerskabet i  

 et CVU baseret på normalmodellen, jf. model 1 oven for, udfoldes i  

 praksis.
De stiftende institutioner har således en afgørende  

 indflydelse herpå, foruden at lovforslaget i sig selv lægger  

 nogle rammer.
Lovforslaget muliggør, at der i tilknytning til de  

 enkelte MVU- og KVU-institutioner, der indgår i en sammenlægning  

 (partnere), etableres en stilling som studierektor, som efter  

 bemyndigelse fra bestyrelsen og rektor leder det lokale uddannelsessted, og  

 en studiebestyrelse, som bl.a. får til opgave at godkende  

 studieordninger for grunduddannelserne ved det lokale uddannelsessted og  

 på anden måde værne om og videreføre den identitet  

 og profil, som partnerne står for.
De pågældende ledere og  

 organer kan for det enkelte center benævnes anderledes, hvis det  

 bestemmes i vedtægten og godkendes i Undervisningsministeriet.
Man kan  

 således forestille sig, at en partner, som tidligere har været et  

 seminarium, lokalt ledes af en seminariebestyrelse og en  

seminarierektor.
CVU-bestyrelsens sammensætning fremgår af  

 centerets vedtægt.
Det kan heri bestemmes, at studiebestyrelsen for  

 hver partner udpeger et medlem af centerets bestyrelse.
Der kan være  

 tale om formanden for studiebestyrelsen, et medlem af denne eller en person,  

 der ikke sidder i studiebestyrelsen.
Under alle omstændigheder er det  

 imidlertid fortsat et krav, at CVU ets bestyrelsessammensætning lever  

 op til selvejelovens krav, og det er CVU ets ansvar, at dette sker.
Hvis et  

 CVU med mange partnere og studiebestyrelser når op på et  

 højt tal for bestyrelsesmedlemmer, må der af hensyn til  

 centerets evne til at fungere etableres et forretningsudvalg for  

 bestyrelsen.
Det forudsættes i lovforslaget, at centerets ledelse  

 (bestyrelse og rektor) delegerer sådanne beføjelser til  

 studiebestyrelserne og -rektor, herunder et økonomisk råderum,  

 så disse kan leve op til deres opgave.
Det forudsættes  

 således, at ledelseskompetencer i forhold til grunduddannelserne ved de  

 enkelte uddannelsessteder, herunder f.eks. ansættelse og anvendelse af  

 lærerkræfter, i praksis kan overlades til studierektor, og at der  

 kan etableres interne organer på lokal basis til at rådgive  

 denne.
De rådgivende organer for medarbejdere og studerende, som i dag  

 er lovpligtige på f.eks. seminarier, jf. lovgivningen herom, kan  

 således udmærket fortsætte i tilknytning til det enkelte  

 uddannelsessted.
Ministeriet godkender CVU ets vedtægt og vil i den  

 forbindelse påse, om den kompetencedelegering, der fremgår heraf,  

 tilgodeser både hensynet til centerets dynamik og til  

 uddannelsesstedernes ønskede autonomi.
Centerets ledelse kan ud over,  

 hvad der fremgår af vedtægten, delegere yderligere  

 beføjelser til studiebestyrelsen og studierektor, ligesom den altid  

 kan trække delegerede kompetencer tilbage, hvis afgørende hensyn  

 til uddannelseskvalitet eller økonomi nødvendiggør det -  

 under respekt for vedtægtens bestemmelser.
Ministeren har de  

 reaktionsmuligheder over for CVU-bestyrelsen, der følger af  

 selvejelovens § 10, stk. 2, hvis det viser sig, at forpligtelsen  

 til at sikre uddannelsesstederne en passende autonomi ikke opfyldes.
 Et Center for Videregående Uddannelse vil kun kunne  

 nedlægge en partners uddannelsessted, hvis ministeren efter en samlet  

 vurdering, hvori indgår en behovsvurdering, godkender  

 nedlæggelsen.
 Modellen indeholder mulighed for, at det optages i  

 sammenlægningsaftalen mellem institutionerne, at pengemidler, som en  

 partner har sparet op som selvstændig institution, bindes til brug for  

 et konkret formål, der vil komme det pågældende  

 uddannelsessted til gode.
Lovforslaget omfatter tillige muligheden for, at et amt  

 med ministeriets godkendelse kan indgå driftsoverenskomst med et Center  

 for Videregående Uddannelse om, at mellemlange videregående  

 uddannelser, som amtet har ansvaret for, udbydes af CVU et.
Ved etablering af  

 CVU er med en sundhedsfaglig profil må det forudsættes, at  

 muligheden for inddragelse af sygeplejerskeuddannelsen ved sådanne  

 overenskomster bliver undersøgt.
 Endelig omfatter lovforslaget en stærk forenkling af  

 den samlede institutionslovgivning, idet hovedparten af institutionerne for  

 mellemlange videregående uddannelser (ingeniørhøjskoler,  

 sociale højskoler, handelshøjskoleafdelinger, seminarier m.v.)  

 efterhånden forudsættes at blive omfattet af selvejeloven.
Økonomiske konsekvenser for det offentlige Lovforslaget indebærer en omdisponering og  

 ændret bevillingsfordeling som følge af en række  

 statsinstitutioners forventede overgang til selveje, de på sigt sparede  

 grundtilskud til institutioner, der sammenlægges, og omfordeling af  

 midler til efter- og videreuddannelse m.v., der hidtil har været  

 disponeret af afdelingerne ved Danmarks Lærerhøjskole og af  

 Danmarks Pædagoghøjskole.
I forbindelse med etablering af Centre for  

 Videregående Uddannelse med sammenlagte institutioner som partnere samt  

 betingede CVU er vil der på kort sigt opstå merudgifter til et  

 nyt ledelsesniveau, opbygning og tilpasning af fælles IT, administrativ  

 omlægning m.v.
Grundtilskuddene til alle de sammenlagte institutioner i  

 et CVU foreslås derfor opretholdt som et samlet grundtilskud i en  

 overgangsperiode på 3 år, hvorefter de administrative  

 rationaliseringsgevinster m.v. i forbindelse med CVU-dannelsen må  

 forventes at være opnået.
Der tildeles derefter et CVU  

 grundtilskud efter selvejelovens almindelige bestemmelser, dvs. fastlagt  

 på de årlige finanslove.
Ved stiftelse af betingede CVU er, jf.  

 den foreslåede § 27 g i selvejeloven, ydes der ikke særskilt  

 grundtilskud til den nystiftede institution i den 3-årige  

 overgangsperiode, men derimod et samlet grundtilskud svarende til  

 grundtilskud til hver af de stiftende institutioner.
Omvendt ydes der i denne  

 model kun ét grundtilskud efter de almindelige bestemmelser, når  

 sammenlægning er sket.
 De på sigt sparede grundtilskud vil kunne anvendes  

 til en forøgelse af de midler, der stilles til rådighed for CVU  

 er til forskningstilknytning og udviklingsopgaver.
Med CVU-dannelserne er der lagt stor vægt på,  

 at institutionerne gennem udviklingsbasering og forskningstilknytning  

 løbende kan kvalitetsudvikle og opdatere det faglige indhold i  

 uddannelserne.
Ligeledes er det forudsat, at institutioner udfører  

 udviklingsopgaver sammen med interessenterne fra arbejdsområder og  

 professioner, som institutionernes uddannelsesudbud retter sig imod.
En del  

 af disse opgaver skal ske i samarbejde med relevante forskningsinstitutioner  

 med henblik på at inddrage den nyeste viden.
Der foreslås derfor  

 som en begyndelse afsat midler i størrelsesordenen 10 mio. kr. i 2000  

 og 2001 til forberedelse og etablering af CVU-dannelser, forsøg og  

 udvikling m.v. samt forskningstilknytning.
Disse midler, der finansieres ved  

 omprioriteringer inden for Undervisningsministeriets ramme, vil blive  

 forøget i takt med dannelsen af CVU er og deraf følgende  

 frigivelse af midler fra sparede grundtilskud.
Institutionerne kan desuden  

 som hidtil ud af egne midler til undervisning m.v. afsætte midler til  

 udviklingsbasering og forskningstilknytning.
I forbindelse med CVU-dannelserne vil en række  

 statsinstitutioner overgå til selvejestatus, og de vil samtidig skulle  

 overtage de bygninger, de i dag anvender.
Ved overtagelsen af  

 statsejendommene skal institutionen indbetale et beløb til statskassen  

 svarende til 50 pct. af den offentlige ejendomsvurdering, jf.  

 bemærkningerne til den foreslåede ændring af selvejelovens  

 § 2. Indbetalingen kan finansieres ved optagelse af realkreditlån.  

 Institutionens udgifter til renter og afdrag på lånet vil blive  

 finansieret af det bygningstaxameter, som institutioner under selvejeloven  

 modtager til finansiering af kapitaludgifter.
Merudgiften til  

 bygningstaxameter forventes finansieret dels ved et rammeløft svarende  

 til udgifterne til renten på den toneangivende 30 årige  

 realkreditobligation på overtagelsestidspunktet, dels ved besparelser  

 på anlægskontiene og de kapitalbevillinger, som  

 statsinstitutionerne hidtil har modtaget inden for Undervisningsministeriets  

 ramme, samt et rammeløft på 5 mio. kr. årligt ved  

 overførsel af midler fra Finansministeriets centrale  

 anlægspulje.
Endelig er det ved etablering af Danmarks  

 Pædagogiske Universitet forudsat, at efter- og  

 videreuddannelsesaktiviteterne fra de nuværende afdelinger ved Danmarks  

 Lærerhøjskole og Danmarks Pædagoghøjskole bliver  

 lagt ud til CVU er, jf. lovforslaget om Danmarks Pædagogiske  

 Universitet.
Ved overdragelsen af aktiviteterne, herunder administration  

 m.v., er det skønnet, at der årligt overføres ca. 210  

 mio. kr. til de CVU er, der får overdraget den nuværende  

 afdelingsvirksomhed, jf. de almindelige bemærkninger, afsnit 2.2. Ud  

 over de omtalte midler til CVU ernes udviklings- og forskningstilknytning  

 tilføres de nævnte CVU er inden for det pædagogiske  

 område øremærkede midler på ca. 12 mio. kr. fra  

 nuværende bevillinger til Danmarks Lærerhøjskole til  

 køb af forsknings- og udviklingsydelser hos DPU og andre  

 universiteter.
Endvidere vil der blive søgt skabt mulighed for, at  

 centerdannelser inden for det teknisk-merkantile område via midler i  

 Erhvervsministeriet kan igangsætte udviklingsarbejde i samarbejde med  

 udvalgte godkendte Teknologiske Serviceinstitutter m.v.
Der forventes  

 yderligere omdisponeret midler til opbygning af forskningstilknytning og  

 udviklingsbasering for CVU er inden for det teknisk-merkantile  

 område.
Administrative konsekvenser for det offentlige For Undervisningsministeriet og institutionerne  

 medfører forslaget en række opgaver i forbindelse med etablering  

 af Centre for Videregående Uddannelse.
Hertil kommer ministeriets og  

 institutionernes administrative arbejde i forbindelse med  

 (stats)institutioners overgang til selveje.
Med hensyn til etablering af CVU er afhænger  

 opgavemængden af, hvilken CVU-model der vælges af  

 institutionerne, jf. det ved lovforslagets § 1, nr. 7, foreslåede  

 kapitel 7 a i selvejeloven.
Den betingede model efter § 27 g fordrer en  

 detaljeret godkendelses- og opfølgningsproces ved såvel  

 etablering, undervejs og ved eventuel nedlæggelse.
Også de  

 øvrige modeller vil medføre merarbejde.
Institutionerne skal,  

 uanset om de sammenlægges umiddelbart eller stifter et ubetinget CVU,  

 etablere nye ledelsesniveauer samt udarbejde nye administrative  

 procedurer.
På sigt forventes en reduktion af institutioner via  

 sammenlægninger, jf. kapitel 7 a, ligesom antallet af  

 statsinstitutioner forventes reduceret med en administrativ besparelse til  

 følge.
Dette modvirkes af opgaveomlægninger i forbindelse med  

 tilsyn og revision af lovforslagets forskellige CVU-konstruktioner.
 Det administrative merarbejde i forbindelse med  

 lovforslaget og de efterfølgende opgaveomlægninger afholdes  

 inden for Undervisningsministeriets samlede ramme.
Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Forholdet til EU-retten Forslaget indeholder ikke EU-retlige aspekter.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Konsekvenserne afhænger bl.a. pga. statsinstitutioners  

 overgang til selveje og deraf følgende overtagelse af statsejede  

 bygninger af takten for dannelse af CVU er.
Der henvises til lovforslagets  

 økonomiske bemærkninger.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Lov om selvejende institutioner for videregående  

 uddannelser m.v. (»selvejeloven«) Til nr. 1-2 Da det på sigt må forventes, at det i  

 overvejende grad er CVU er, der er godkendt efter selvejeloven,  

 foreslås lovens titel ændret til »lov om Centre for  

 Videregående Uddannelse og andre selvejende institutioner for  

 videregående uddannelser m.v.«. »Center for Videregående  

 Uddannelse« og »CVU« er blot begreber knyttet til loven.
Der er ikke noget i  

 vejen for, at det enkelte CVU i sin vedtægt - med  

 Undervisningsministeriets godkendelse - bestemmer et mere individuelt navn  

 til institutionen, der ikke nødvendigvis behøver at indeholde  

 forkortelsen »CVU« eller ordene »center«, »videregående« eller  

 »uddannelse«.
Ministeriet vil i forbindelse med navnegodkendelser i  

 særlig grad lægge vægt på navnets  

 informationsværdi, herunder at det ikke er egnet til at vildlede om  

 institutionens status.
Til nr. 3 Der indsættes en bestemmelse, hvoraf det  

 følger, at lovens almindelige bestemmelser gælder for Centre for  

 Videregående Uddannelse med de undtagelser, der følger af det  

 foreslåede kapitel 7 a.
En institution, der godkendes efter det nye  

 kapitel, vil således på linie med institutioner, der alene er  

 godkendt efter lovens kapitel 1, være omfattet af bestemmelserne i  

 lovens § 2 (om statsinstitutioner, der overgår til godkendelse  

 efter loven), § 3 (om godkendelse og tilbagekaldelse af godkendelse),  

 §§ 4-5 (om ophør), den foreslåede § 5 a (om  

 sammenlægning og spaltning), § 6 (om bemyndigelser til ministeren  

 og godkendelse af uddannelsesudbuddet), kapitel 2 (om vedtægter),  

 kapitel 3 (om ledelsen), kapitel 4 (om søgsmålskompetence),  

 kapitel 5 (om tilskud, lån m.v.), kapitel 6 (om kapitalforvaltning,  

 regnskab og revision), kapitel 7 (forskellige bestemmelser) og kapitel 8 (om  

 klage).
Til nr. 4 § 2, stk. 2, i den gældende lov har  

 følgende formulering: »Undervisningsministeren kan efter forhandling  

 med finansministeren fastsætte regler om vilkårene for  

 overdragelse eller anvendelse af statens faste ejendomme til institutioner,  

 der i medfør af stk. 1 overgår til selveje. § 34  

 finder tilsvarende anvendelse«.
I bemærkningerne til den gældende bestemmelse  

 er det fastslået, at regler kun skal fastsættes, såfremt  

 overdragelserne omfatter en gruppe af institutioner.
Ved enkeltstående  

 overdragelse kan overdragelsen løses ved forelæggelse for  

 Folketingets Finansudvalg.
Jf.
Folketingstidende 1995-1996, Tillæg A,  

 sp. 3410 ff.
Med den nye ordlyd foreslås det, at  

 undervisningsministeren kan overdrage ejendommene til statsinstitutioner, der  

 overgår til selveje uden forhandling med finansministeren.  

 Omformuleringen af bestemmelsen skal ses i lyset af, at der er opnået  

 enighed om vilkårene for overdragelse af statsinstitutioner mellem  

 undervisningsministeren og finansministeren.
Institutionerne skal ved  

 overtagelse af statsejendomme indbetale et beløb til statskassen  

 svarende til 50 pct. af den offentlige vurdering.
Finansieringen heraf kan  

 ske ved optagelse af realkreditlån.
Institutionens udgifter til renter  

 og afdrag på sådanne lån vil blive finansieret af det  

 bygningstaxameter, som institutioner under selvejeloven modtager til  

 finansiering af kapitaludgifter.
Ved statsinstitutioners overgang til selveje  

 vil Folketingets Finansudvalg blive orienteret.
 Det foreslåede stk. 3 præciserer, at  

 bestemmelsen i stk. 2 også gælder, når en statsinstitution  

 indgår i en sammenlægning efter den foreslåede § 5 a.
Til nr. 5 Den foreslåede bestemmelse indeholder nye regler om  

 fremgangsmåden ved sammenlægning og spaltning af  

 uddannelsesinstitutioner og har til formål at lette mulighederne for at  

 danne Centre for Videregående Uddannelse.
Ifølge stk. 1 kan undervisningsministeren efter  

 indstilling fra bestyrelsen tillade, at uddannelsesinstitutioner  

 sammenlægges.
Sammenlægning sker uden forudgående  

 nedlæggelse af de deltagende institutioner og ved såkaldt  

 universalsuccession, hvilket vil sige, at den fortsættende institution,  

 der fremkommer som følge af sammenlægningen, overtager  

 såvel forpligtelser som rettigheder fra den eller de andre  

 institutioner, der indgår i sammenlægningen.
Det er ikke en betingelse for at anvende bestemmelsen, at  

 sammenlægningen sker med henblik på at opnå  

 CVU-godkendelse.
Den institution, der fremkommer som resultat af  

 sammenlægningen, skal dog altid godkendes efter selvejelovens § 3.
Undervisningsministerens tilladelse indeholder et  

uddannelsespolitisk aspekt, idet ministeren skal vurdere det  

 uddannelsespolitiske perspektiv i, at sammenlægningen sker, og i at den  

 fortsættende institution godkendes efter selvejeloven.
Bestemmelsen  

 omfatter sammenlægning af statslige uddannelsesinstitutioner og/eller  

 selvejende uddannelsesinstitutioner.
Institutioner, der udbyder  

 videregående uddannelse efter regler i andre ministeriers lovgivning,  

 vil efter omstændighederne kunne indgå en sammenlægning,  

 men dette vil skulle ske på grundlag af det regelsæt, som  

 gælder for den pågældende institution.
Undervisningsministerens godkendelse indeholder endvidere  

 et fondsretligt aspekt, nemlig når der indgår selvejende  

 institutioner i sammenlægningen.
Selvejende uddannelsesinstitutioner  

 på Undervisningsministeriets område er fonde, men institutionerne  

 er undtaget fra reglerne i lov om fonde og visse foreninger, jf. dennes § 1,  

 stk. 2, nr. 3. For disse institutioner har spørgsmål om  

 vedtægtsændringer, sammenlægning m.v. hidtil været  

 reguleret af almindelige permutationsretlige grundsætninger.  

 Afgørelse er blevet truffet af Undervisningsministeriet efter  

 høring af Civilretsdirektoratet, som udøver Justitsministeriets  

 permutationskompetence.
Den foreslåede bestemmelse indebærer, at  

 beslutning i sager om sammenlægning af uddannelsesinstitutioner  

 fremover alene træffes af undervisningsministeren.
Ved administrationen  

 af ordningen vil Undervisningsministeriet følge den praksis, som  

 Civilretsdirektoratet på det fondsretlige område har fastlagt  

 vedrørende sammenlægninger m.v., jf. lov om fonde og visse  

 foreninger § 32. Ved vurderingen af en ansøgning om  

 sammenlægning vil undervisningsministeren bl.a. påse, at der  

 tages de fornødne hensyn til aktuelle rettigheder og berettigede  

 forventninger om ydelser fra institutionerne, jf. stk. 3 (berettigede  

 forventninger er også retskrav). Undervisningsministeren vil i  

 øvrigt inddrage de særlige forhold, som kendetegner selvejende  

 uddannelsesinstitutioner, når det vurderes, om der bør gives  

 tilladelse til sammenlægning.
Beslutning om at ansøge om tilladelse til  

 sammenlægning træffes for så vidt angår selvejende  

 institutioner af institutionens ledelse.
Hvis der i institutionens  

 vedtægt eller andet retsgrundlag er fastsat regler om  

 sammenlægning, skal disse følges.
For statsinstitutioner er  

 udgangspunktet, at det er lovgiver eller forvaltningen, der træffer  

 afgørelse herom, men det kan også forekomme, at andre skal  

 inddrages i beslutningen.
For så vidt angår selvejende  

 institutioner, skal beslutning om sammenlægning træffes af  

 institutionens kompetente organer i overensstemmelse med vedtægtens  

 bestemmelser herom.
Undervisningsministeren påser, at beslutning om at  

 søge tilladelse til sammenlægning er truffet i overensstemmelse  

 med institutionens regler herom.
Bestemmelsen indebærer endvidere en udvidelse af  

 mulighederne for at sammenlægge selvejende uddannelsesinstitutioner,  

 idet sammenlægning vil kunne ske, selv om institutionens  

 vedtægter ikke indeholder regler herom.
En tilsvarende ordning findes i  

 fondslovgivningen, jf. lov om fonde og visse foreninger § 32, stk. 2, og  

 erhvervsfondslovens § 48, stk. 2.
Det foreslås i stk. 2, at eksisterende  

 uddannelsesinstitutioner - ligeledes med undervisningsministerens godkendelse  

 - skal kunne spaltes (deles) til flere institutioner, eventuelt således  

 at dele af en institution indgår i en anden institution.
Hjemlen til at  

 tillade spaltning kan f.eks. tages i anvendelse, hvis et CVU, der er resultat  

 af en sammenlægning, må konstatere, at partnerskabet ikke  

 fungerer for en af partnerne.
Spaltning vil også kunne blive relevant,  

 hvis f.eks. et håndarbejdsseminarium  (MVU-institution), der har  

 institutionsfællesskab med en fri kostskole, må udskilles for at  

 kunne indgå i et CVU.
 Ligesom ved ansøgning om tilladelse til  

 sammenlægning vil undervisningsministeren påse, at der ved  

 spaltning tages de fornødne hensyn til aktuelle rettigheder og  

 berettigede forventninger om ydelser fra institutionerne, jf. stk. 3.  

 Undervisningsministeren vil endvidere påse, at beslutning om at  

 ansøge om tilladelse til at spalte en institution træffes i  

 overensstemmelse med formkrav i vedtægter, lovgivning m.v.
 Det foreslås også at indsætte en hjemmel  

 til spaltning i erhvervsskoleloven, jf. forslagets § 9, med henblik på  

 at gøre det muligt at udskille KVU-aktiviteterne fra en erhvervsskole  

 for at lade dem indgå i en selvejende institution, der er eller bliver  

 godkendt efter loven, primært et relevant CVU.
Det præciseres i stk. 3, at sammenlægning  

 eller spaltning af en uddannelsesinstitution skal ske under iagttagelse af  

 den almindelige grundsætning om, at der ikke må ske  

 indskrænkning i eksisterende rettigheder eller berettigede  

 forventninger om ydelser fra institutionen.
Formålene i de sammenlagte  

 eller spaltede institutioner skal endvidere opfyldes på samme  

 måde som før sammenlægningen eller spaltningen.
I nogle tilfælde kan en sammenlægning eller  

 spaltning betyde, at fortrinsrettigheder til de deltagende institutioners  

 formue bliver aktualiseret.
I andre tilfælde vil en sammenlægning  

 eller spaltning ikke i sig selv udgøre et indgreb, som betyder, at  

 sådanne rettigheder kommer til udløsning.
Hvis det f.eks. i  

 vedtægten for en deltagende institution er bestemt, at en person eller  

 institution skal have ret til en bestemt del af institutionens formue i  

 tilfælde af dennes opløsning, vil dette i nogle tilfælde  

 kunne fortolkes således, at fortrinsretten først bliver  

 udløst, når institutionens formål ikke længere  

 opfyldes.
 Det kan imellem partnerne i et kommende CVU aftales, at  

 bestemte pengemidler, som en partner har sparet op som selvstændig  

 institution, bindes til brug for et konkret formål, der vil komme det  

 pågældende uddannelsessted til gode.
Det foreslås i stk. 4, at sammenlægning og  

 spaltning skal kunne ske uden samtykke fra institutionernes kreditorer.  

 Bestemmelsen fraviger således det almindelige formueretlige princip om,  

 at debitorskifte kræver samtykke.
For at sikre kreditorerne en  

 betryggende sikkerhed for deres krav skal undervisningsministeren i  

 medfør af stk. 5 fastsætte regler, hvorefter aktieselskabslovens  

 kapitel 15 med de fornødne tilpasninger finder anvendelse ved  

 sammenlægning og spaltning af uddannelsesinstitutioner.
Ved  

 udformningen af ordningen vil Undervisningsministeriet tage udgangspunkt i de  

 regler, der gælder om fusion af erhvervsdrivende fonde.
Der kan bl.a.  

 blive tale om at fastsætte regler om, at ledelsen i de deltagende  

 institutioner skal  udarbejde en redegørelse om sammenlægningen,  

 ligesom det vil kunne pålægges revisorerne i de deltagende  

 institutioner at afgive erklæring om, hvorvidt sammenlægningen  

 kan antages at medføre en forringelse af muligheden for  

 fyldestgørelse af kreditorerne i de ophørende eller spaltede  

 institutioner.
Hvis en statslig uddannelsesinstitution, der hidtil ikke  

 har været et selvstændigt retssubjekt, helt eller delvist  

 udskilles fra staten - således at institutionens kreditorer herefter  

 alene kan rette krav mod den fortsættende institutions formue -  

 forudsættes det, at statskassen hæfter subsidiært for krav  

 mod den statslige institution, der bestod på tidspunktet for  

 sammenlægningen.
Statskassens subsidiære hæftelse er  

 betinget af, at retsforfølgning mod den fortsættende institution  

 har vist sig forgæves.
Til nr. 6 Der henvises til bemærkningerne til den  

 foreslåede § 14, stk. 2.
Til nr. 7 I § 27 a defineres et Center for  

 Videregående Uddannelse.
Institutionsformens formål angives i  

 stk. 1. Et CVU skal have en sådan aktivitetsmæssig tyngde,  

 en uddannelsesmæssig bredde og et samarbejde med det private og  

 offentlige arbejdsmarked og med forskningsinstitutioner og andre  

 videregående uddannelsesinstitutioner m.v. i indland og udland, at det  

 kan medvirke til at fremme målet: En styrkelse af de professionsrettede  

 videregående uddannelser - særligt de mellemlange  

 videregående uddannelser - og efter- og videreuddannelse i tilknytning  

 hertil med henblik på bevarelse og videreudvikling af et relevant,  

 kvalitetsbetonet og dermed attraktivt tilbud om videregående uddannelse  

 uden for universiteterne i alle regioner af landet.
CVU et skal stå som  

 dels højtkvalificeret udvikler og udbyder af videregående  

 uddannelser rettet imod eksisterende professioner eller i øvrigt imod  

 funktioner på arbejdsmarkedet, der evt. vil etablere sig som nye  

 professioner, dels som højtkvalificeret udvikler af ny  

 anvendelsesorienteret viden for arbejdsmarked, professioner m.v. inden for  

 sine fagområder.
Stk. 2-4 i § 27 a omhandler uddannelsesudbuddet  

 ved CVU er.
Udgangspunktet er, at et centers fagområder er defineret  

 gennem de grunduddannelser på primært MVU-, men også  

 KVU-niveau, som det af undervisningsministeren er godkendt til at udbyde.  

 Hvis et center er dannet ved sammenlægning af flere  

 uddannelsesinstitutioner eller spaltning, overtager det som udgangspunkt  

 disse institutioners udbud.
Som CVU har en institution ret og pligt til at  

 udbyde efter- og videreuddannelse til og med diplomniveau i forhold til det  

 arbejdsmarked, herunder de professioner, som det udbyder grunduddannelser  

 for, idet udbud af konkrete videreuddannelser dog forudsætter  

 undervisningsministerens godkendelse.
Undervisningsministeren kan godkende, at et center som en  

 mindre del af sine samlede uddannelsesaktiviteter udbyder ungdomsuddannelse.  

 En ingeniørhøjskole, som med eller uden sammenlægning  

 godkendes som CVU, vil derfor kunne videreføre adgangskurser, og hvis  

 et seminarium med et hf-kursus indgår som partner, jf. nedenfor, i en  

 CVU-dannelse, vil denne aktivitet også kunne videreføres.  

 Undervisningsministeren kan også i særlige tilfælde  

 godkende, at et center udbyder erhvervsrettet ungdomsuddannelse.
Det kan  

 f.eks. være tilfældet, hvor en partner som en mindre del af sin  

 virksomhed hidtil har udbudt sådan uddannelse.
I enkelte regioner kan  

 der være helt oplagte faglige fordele i, at f.eks. en  

 ingeniørhøjskole og en erhvervsskole sammenlægges,  

 således at erhvervsskolens samlede virksomhed - dvs. også  

 erhvervsuddannelser af et større omfang - foreløbig  

 videreføres i det nye CVU evt. med henblik på senere spaltning  

 til henholdsvis et CVU og en erhvervsskole.
I stk. 4 foreslås indsat en adgang for  

 undervisningsministeren til at pålægge et CVU at udbyde bestemte  

 uddannelser på nærmere bestemte uddannelsessteder.
Bestemmelsen  

 har sammenhæng med bestemmelserne i §§ 27 d, stk. 4, 2. pkt.,  

 og 27 e, stk. 5, hvorefter undervisningsministeren skal godkende  

 nedlæggelse af CVU-partneres uddannelsessteder, jf. nedenfor.
Herudover  

 er den et redskab for ministeren i forbindelse med en landsdækkende  

 uddannelsesplanlægning.
I den foreslåede § 27 b fastslås  

 CVU ers pligt og ret til udviklingsbasering (stk. 1) og  

 forskningstilknytning (stk. 2). Forskningstilknytning indebærer,  

 at den nyeste viden inden for de fagområder, hvor institutionen udbyder  

 uddannelse, tilvejebringes gennem bl.a. samarbejdsaftaler med og  

 efterspørgsel af faglige ydelser fra relevante  

 forskningsinstitutioner, jf. endvidere de almindelige bemærkninger,  

 afsnit 1.5. Også når CVU et løser andre faglige opgaver  

 end uddannelse, f.eks. videncenteropgaver, skal det ske med  

 forskningstilknytning.
I stk. 3 fastslås det som et kendetegn for  

 CVU er, at institutionerne løbende skal vurdere behovet for nye  

 uddannelsestilbud i forhold til det arbejdsmarked, som de er orienteret imod.  

 CVU erne kan udvikle uddannelser med henblik på at dække  

 sådanne behov.
Det er undervisningsministeren, der i overensstemmelse  

 med § 27 a, stk. 2, godkender, at CVU et kan udbyde en nyudviklet  

 uddannelse med statstilskud.
De nævnte nye uddannelser  

 forudsættes at få hjemmel i lov om mellemlange videregående  

 uddannelser, jf. forslag herom, lov om korte videregående uddannelser  

 eller den påtænkte lov om et videreuddannelsessystem for voksne  

 og vil blive beskrevet i uddannelsesbekendtgørelser, der udstedes af  

 Undervisningsministeriet.
Uddannelserne vil kunne udbydes af andre  

 institutioner end det pågældende center.
Det fremgår af den foreslåede § 27 b,  

 stk. 4, at der ydes tilskud til CVU ernes særlige forpligtelse til  

 udviklingsbasering og forskningstilknytning, jf. lovforslagets  

 økonomiske bemærkninger.
Der afsættes på finansloven  

 en ramme for tilskuddenes samlede størrelse.
Rammen fordeles af  

 undervisningsministeren efter kriterier beskrevet i anmærkningerne til  

 de årlige finanslove.
I § 27 c indsættes en bemyndigelse for  

 undervisningsministeren til at fastsætte særlige vilkår,  

 der gælder de CVU er, som i medfør af loven om Danmarks  

 Pædagogiske Universitet vil få udlagt de nuværende  

 afdelinger fra Danmarks Lærerhøjskole og Danmarks  

 Pædagoghøjskole.
De pågældende CVU er, hvoraf der  

 som nævnt under de almindelige bemærkninger, afsnit 2.2.,  

 højst kan tænkes omkring 10, vil blive pålagt  

 forpligtelser svarende til de forpligtelser, som påhviler Danmarks  

 Lærerhøjskole og Danmarks Pædagoghøjskole i dag  

 inden for efter- og videreuddannelsen til og med diplomniveau af henholdsvis  

 lærere i folkeskolen og pædagoger.
Når det er fundet  

 nødvendigt nærmere at fastlægge kravene særligt til  

 en sådan »kerne-CVU-dannelse« skyldes det, at der er brug for en sikker  

 institutionsforankring i et CVU ved udlægning af afdelingsvirksomheden,  

 samtidig med, at det ikke kan påregnes, at alle seminarier i en region  

 er parate til at indgå i det institutionsfællesskab, som en  

 CVU-dannelse er udtryk for.
De nævnte kerne-CVU er vil få  

 pålagt forpligtelser, herunder forpligtelser til at etablere  

 samarbejdsaftaler med andre CVU er og enkeltstående lærer- og  

 pædagogseminarier i regionen, så der sikres et  

 landsdækkende udbud af efter- og videreuddannelse af lærere og  

 pædagoger.
Ifølge DPU-lovforslaget og dets bemærkninger  

 vil undervisningsministeren ved afgørelse af, hvilke CVU er der kan  

 få udlagt de nuværende afdelinger lægge vægt  

 på, at de ud over at opfylde de generelle krav til CVU er  

 skal:
 Omfatte både læreruddannelsen og pædagoguddannelsen  

 i en stabil institutionsdannelse.
 Have en bestyrelse, der i sin sammensætning på  

 aftagersiden afspejler forpligtelsen inden for efter- og  

 videreuddannelse.
 Holde åbent for sammenlægninger - baseret på  

 partnerskab - med enkeltstående lærer- og  

 pædagogseminarier.
 Tilbyde enkeltstående lærer- og pædagogseminarier  

 eller grupper af sådanne samarbejdsaftaler om varetagelse af efter- og  

 videreuddannelsesopgaver samt om deltagelse i udviklingsprojekter og i  

 forskningstilknytningsaftaler.
 Samarbejde med andre udbudsforpligtede CVU er om varetagelse af  

 efter- og videreuddannelsesforpligtelserne.
Der vil naturligvis blive tale om gensidige  

 samarbejdsaftaler, hvor finansieringen af samarbejdet aftales nærmere.  

 Der vil kunne indgås forskellige typer af aftaler med seminarier, der  

 er indstillede på at indgå i CVU et på sigt, og med  

 seminarier, der klart ønsker at forblive enkeltstående.
Det  

 afgørende er, at CVU et ikke diskriminerer mht. aftalevilkår i  

 forhold til enkelte seminarier.
 Bestemmelsen gælder i henhold til stk. 2 også  

 for CVU er, som sammenlægges med CVU er, der er sket udlægning  

 til, og derved overtager de særlige forpligtelser, f.eks. hvis  

 overdragelse er sket til et betinget CVU, som mod forventning ikke viser sig  

 at holde, og den selvejende institution sammenlægges med et andet CVU,  

 jf. den foreslåede § 27 g, stk. 2.
 Det er nødvendigt, at udbudsforpligtelsen fortsat  

 påhviler kerne-CVU erne også efter, at udlægning af  

 afdelingerne er sket, og at de i øvrigt er forpligtet på de  

 forudsætninger, der ligger til grund for udlægningen. § 27  

 c, stk. 3, giver undervisningsministeren en bemyndigelse til om  

 fornødent at fastsætte regler om spørgsmålet.
§ 27 d omfatter undervisningsministerens  

 kompetence til at godkende en selvejende institution som CVU.
En institution  

 har ikke retskrav på en CVU-godkendelse.
Der er tale om, at  

 undervisningsministeren foretager en samlet vurdering af den foreliggende  

 ansøgning og måler den dels i forhold til formålet med et  

 Center for Videregående Uddannelse, således som det er beskrevet  

 i § 27 a, stk. 1, herunder kvalitetsaspektet, dels i forhold til  

 uddannelses-, institutions- og regionalpolitiske hensyn.
Det er en absolut  

 betingelse, at den institution, der søger om godkendelse, er en  

 MVU-institution, eller at mindst én af de institutioner, der  

 ønsker at sammenlægges til én institution, som  

 søger om CVU-godkendelse, er en MVU-institution.
Dette er begrundet i,  

 at CVU-institutionsformen i første række er tænkt som en  

 institutionsform for mellemlange videregående uddannelser, der skal  

 kunne kvalificere sig til at uddanne professionsbachelorer, jf. også  

 afsnit 1.5. i de almindelige bemærkninger om forskningstilknytning m.v.  

 og de særlige midler dertil.
CVU er kan som nævnt også  

 udbyde korte videregående uddannelser, der ligger inden for eller  

 relevant supplerer dets fagområder.
Normalt forudsættes der dog  

 at indgå mere end én mellemlang videregående uddannelse i  

 et center.
Der skal således være grundlag for et bredt,  

 tværfagligt miljø, hvorfor den altovervejende hovedregel vil  

 være, at CVU er vil skulle baseres på en sammenlægning af  

 flere forskellige uddannelsesinstitutioner, jf. bestemmelsen i den  

 foreslåede § 5 a.
I disse tilfælde er det forudsat, at  

 undervisningsministeren kan foretage vurderingen efter § 27 d af, om  

 institutionsdannelsen kan godkendes som CVU, inden sammenlægningen  

 gennemføres, så de interesserede institutioner kan aflyse  

 sammenlægningen, hvis godkendelse ikke sker.
Der vil således  

 blive tale om en kombineret vurdering af de enkelte eksisterende  

 institutioners forhold og af de perspektiver, som sammenlægningen  

 har.
I den institution, der godkendes som CVU, kan også  

 indgå dele, der eksempelvis i overensstemmelse med § 5 a eller med  

 den i lovforslagets § 9 foreslåede § 3 a i erhvervsskoleloven  

 er opstået ved spaltning af andre uddannelsesinstitutioner.  

 Undervisningsministeren kan således f.eks. godkende, at en KVU-afdeling  

 ved en erhvervsskole, der har en vis størrelse og tyngde, udskilles og  

 indgår i et CVU dannet af en eller flere andre videregående  

 uddannelsesinstitutioner.
Som antydet oven for under omtalen af § 27 a,  

 stk. 3, må det normalt kræves, at en erhvervsskole, der  

 ønsker at indgå i en sammenlægning til et CVU - dvs. uden  

 forudgående spaltning - har et udbud, der i overvejende grad  

 består af korte videregående uddannelser.
Undtagelsesvist kan en institution, der ikke er et  

 resultat af en sammenlægning, godkendes som Center for  

 Videregående Uddannelse forudsat den fornødne  

 institutionsudvikling og bredde i uddannelsestilbud og aktiviteter.
F.eks en  

 ingeniørhøjskole, som ofte kun udbyder én uddannelse,  

 men som udbyder flere retninger inden for denne samt efter- og  

 videreuddannelse (og som evt. gennem eksportingeniøruddannelsen har  

 merkantile og sproglige fagområder), vil evt. efter nærmere  

 vurdering kunne CVU-godkendes, hvis den i øvrigt står  

 stærkt i forhold til at kunne løfte kravene til  

 udviklingsbasering og forskningstilknytning, herunder kan dokumentere  

 samarbejdsaftaler med universitetssektoren.
Også  

 ingeniørhøjskolerne vil dog kunne forbedre grundlaget for en  

 evt.
CVU-godkendelse gennem sammenlægninger med relevante  

 MVU-uddannelsesinstitutioner samt evt.
KVU-dele fra spaltede erhvervsskoler.  

 Tilsvarende gælder handelshøjskoleafdelinger.
Hvis der regionalt  

 er mulighed for at styrke grundlaget for et Center for Videregående  

 Uddannelse ved sammenlægninger eller spaltning af flere institutioner,  

 vil det klart have formodningen imod sig, at en enkeltstående  

 institution kan godkendes som CVU.
I forslaget til § 27 d, stk. 2, er angivet  

 kriterier, som undervisningsministeren i øvrigt skal inddrage i en  

 afgørelse om CVU-godkendelse.
Ministeren skal bl.a. vurdere  

 institutionens udviklingsmuligheder.
Der ligger heri, at der vil kunne gives  

 en CVU-godkendelse til en institution, der aktuelt ikke er fuldt ud rustet  

 til at varetage et CVUs opgaveprofil, men som har igangsat en sådan  

 udviklingsproces, at den inden for en kortere tidshorisont forventes at blive  

 det.
Ministeren inddrager behovet for det givne CVU i forhold til det samlede  

 institutionsbillede i vurderingen.
Det forudsættes, at institutionerne  

 i ansøgningen, som er grundlaget for ministerens godkendelse af det  

 enkelte CVU, dokumenterer, at der har været en dialog med relevante  

 interessenter i regionen, herunder uddannelsesinstitutioner, kommuner m.v.,  

 og redegør for resultaterne heraf.
 Ordet »forskningsinstitutioner« skal i denne og de  

 øvrige foreslåede bestemmelser forstås bredt, hvorfor  

 samarbejde mellem en given institutionsdannelse og et universitetshospital  

 også kan være relevant for bedømmelsen efter  

 stk. 2.
Den grundlæggende godkendelse efter selvejeloven  

 gives efter lovens § 3, uanset om der er tale om en selvejende  

 institution (hidtil godkendt efter anden lovgivning), der i henhold til  

 § 1, stk. 4, overgår til godkendelse efter loven, en  

 statsinstitution, der i henhold til § 2 overgår til selveje og  

 godkendelse efter loven, eller en selvejende institution, der er skabt ved  

 sammenlægning eller spaltning i henhold til den foreslåede  

 § 5 a.
Det afgørende i forhold til § 3-godkendelsen er, om  

 institutionen indgår som et hensigtsmæssigt led i en  

 landsomfattende planlægning til opfyldelse af konstaterede eller  

 forventede behov for sådanne institutioner.
En CVU-godkendelse er en  

 selvstændig afgørelse, der er uafhængig af godkendelsen  

 efter loven som sådan, jf. § 3, men som bygger ovenpå denne.  

 Man vil derfor kunne forestille sig tre situationer: En videregående  

 uddannelsesinstitution 1) er slet ikke godkendt efter selvejeloven, 2) er  

 godkendt efter lovens § 3, men ikke efter § 27 d, eller 3)  

 er godkendt efter både lovens § 3 og § 27 d.  

 Det kan således ikke forekomme, at en videregående  

 uddannelsesinstitution er godkendt efter lovens § 27 d, men ikke  

 efter § 3. De to godkendelser kan gives samtidig.
En CVU-godkendelse kan tilbagekaldes, jf. stk. 3. Det  

 betyder ikke, at godkendelsen efter § 3 automatisk også  

 tilbagekaldes.
Der skal være en anledning til, at  

 undervisningsministeren tager spørgsmålet om fortsat  

 CVU-godkendelse op, og vurderingen vil her ikke være lige så fri  

 som ved den afgørelse, hvor institutionen først blev  

 CVU-godkendt, idet der i disse tilfælde er tale om en institution, der  

 har indrettet sig i tillid til sin status som CVU.
Tilbagekaldes godkendelsen  

 af institutionen efter selvejelovens § 3, stk. 2, bortfalder  

 også CVU-godkendelsen, jf. ovenfor.
I § 27 d, stk. 4, defineres det særlige  

 partnerskabsbegreb i forhold til centeret.
En »partner« i et CVU er en  

 videregående uddannelsesinstitution, som udbyder mellemlang  

 videregående uddannelse og/eller kort videregående uddannelse, og  

 som indgår i et CVU ved sammenlægning.
Det samme gælder den  

 del af en videregående uddannelsesinstitution, der indgår i CVU  

 et ved spaltning, jf. oven for - under forudsætning af, at den  

 pågældende del omfatter mellemlang og/eller kort  

 videregående uddannelse.
Efter- og videreuddannelse er ikke et anliggende for de  

 enkelte partnere i et CVU, men skal være en tværgående  

 aktivitet, der sammen med videncenter- og udviklingsfunktionen er med til at  

 binde institutionen sammen.
Ledelsen af efter- og videreuddannelsen forankres  

 således direkte hos bestyrelsen og rektor, ikke hos eventuelle  

 partnerskabsorganer, jf. om disse neden for ad den foreslåede § 27  

 e, stk. 3. I overensstemmelse hermed bliver en evt. ren efter- og  

 videreuddannelsesinstitution, der indgår i et CVU ved  

 sammenlægning, ikke partner i CVU et.
Tilsvarende vil flytningen af  

 opgaverne fra de tidligere pædagoghøjskole- og  

 lærerhøjskoleafdelinger til CVU er heller ikke medføre,  

 at disse afdelinger bliver partnere.
Når opgaverne fra Danmarks  

 Lærerhøjskole og Danmarks Pædagoghøjskole  

 overdrages til det nye regi, og når det personale, der i  

 lærerhøjskolen og pædagoghøjskolen har varetaget  

 opgaverne, følger med, forudsættes det, at CVU et anvender den  

 viden om opgaverne, herunder om ledelse og administration af  

 kursusvirksomheden, som dette personale repræsenterer.
Det netop anførte betyder ikke, at centrenes efter-  

 og videreuddannelsestilbud efter sit indhold nødvendigvis skal  

 være tværfaglig.
Centre for Videregående Uddannelse  

 forudsættes således også at øge kvaliteten, herunder  

 relevansen, i de såkaldt »monofaglige« efter- og  

 videreuddannelsestilbud.
Det vil være helt naturligt, at de enkelte  

 studiebestyrelser i samspil med de efter- og videreuddannelsesråd, der  

 etableres, jf. § 27 h, stk. 2, tager aktiv del i at formulere krav  

 til sådanne udbud.
Stk. 4 definerer endvidere partnerens  

 »uddannelsessted« som den hovedlokalitet, hvor den eller de mellemlange eller  

 korte videregående uddannelser, som partneren bringer ind i CVU et,  

 udbydes.
Efter at partneren ved sammenlægningen ophører som  

 selvstændig institution, kan partnerens udbud af mellemlange og korte  

 videregående uddannelser og evt. ungdomsuddannelse drives videre  

 på det pågældende uddannelsessted med en selvstændig  

 identitet og profil.
En »hovedlokalitet« skal normalt ikke forstås som  

 de fysiske bygninger, men som en by eller evt. en kommune.
Det ville  

 således være i modstrid med selvejelovens principper for  

 decentraliseret bygningsforvaltning, hvis sikring af partnernes ret generelt  

 skulle forhindre CVU et i at foretage almindelige, økonomisk  

 rationelle dispositioner over bygningsmassen, herunder udskifte denne.
 Begrebet uddannelsessted anvendes andre steder i  

 lovteksten løsrevet fra partnerskabsbegrebet, nemlig i § 27 a,  

 stk. 4, og § 27 e, stk. 6, og betegner også dér  

 en lokalitet, f.eks. en afdeling, hvor CVU et udbyder  

 uddannelsesaktiviteter.
I § 27 d, stk. 5, foreslås en hjemmel for  

 undervisningsministeren til at fastsætte regler om kvalitetskrav til  

 CVU er.
Bestemmelsen vedrører institutionskvalitet, herunder  

 institutionernes forpligtelse til forskningstilknytning og  

 udviklingsbasering, jf. herved de almindelige bemærkninger, afsnit 1.5,  

 og således institutionelle (ikke rent uddannelsesmæssige)  

 forhold.
I § 27 d, stk. 6, indføres hjemmel til at  

 yde grundtilskud til et CVU i en 3-årig periode, der samlet set svarer  

 til de grundtilskud, som de institutioner, der nu er sammenlagt, ellers ville  

 have fået som selvstændige uddannelsesinstitutioner i perioden.  

 Efter den 3-årige periode falder disse ekstra grundtilskud bort, og der  

 ydes ét grundtilskud til CVU'et efter den almindelige bestemmelse i  

 § 14, stk. 1. Der henvises til bemærkningerne om  

 lovforslagets økonomiske konsekvenser.
Bestemmelsen  

 indebærer, at et CVU, der etableres ved sammenlægning uden  

 forudgående fortrydelsesperiode, stilles lige med et betinget CVU mht.  

 grundtilskud, cfr. bemærkningerne til den foreslåede § 27 g  

 nedenfor.
§ 27 e behandler primært  

 ledelsesstrukturen i et ubetinget Center for Videregående Uddannelse.  

 Det slås fast, at den overordnede ledelse af et CVU varetages af en  

 bestyrelse, og den daglige ledelse varetages af en rektor.
Dette er i  

 overensstemmelse med lovens kapitel 3, hvortil der også henvises.  

 Bestyrelsen skal - som for alle institutioner godkendt efter loven -  

 sammensættes således, at flertallet af medlemmer samt formanden  

 kommer fra aftagerkredse og andre kredse uden for CVU et, der har en  

 væsentlig interesse i institutionens virksomhed, jf. lovens § 8,  

 stk. 2. Disse medlemmer benævnes »udefra kommende« i den forstand,  

 at de ikke er ansatte eller studerende ved institutionen.
Omvendt vil der  

 normalt også være repræsentanter for medarbejderne og de  

 studerende i bestyrelsen, jf. i øvrigt lovforslag nr.
L 98  

 (nævnt i de almindelige bemærkninger, afsnit 1.1. og 3.), hvori  

 krav om de studerendes repræsentation med mindst ét medlem  

 foreslås indarbejdet i bestemmelsen.
Nærmere regler om  

 sammensætning af bestyrelsen skal fremgå af vedtægten for  

 CVU et, som skal godkendes af Undervisningsministeriet, jf. lovens § 7.  

 § 8, stk. 2, giver vide muligheder for i vedtægten at  

 fastsætte regler, der svarer til det enkelte CVU s behov, herunder de  

 ønsker, der måtte være hos de institutioner, der  

 ønsker en sammenlægning med henblik på  

 CVU-godkendelse.
§ 27 e forudsætter, at der kan etableres lokale  

 ledelsesorganer (»studiebestyrelser«) i tilknytning til de enkelte partneres  

 uddannelsessteder, der får tildelt beføjelser gennem  

 vedtægt eller bemyndigelse, jf. nedenfor, men der er ikke krav herom.  

 Lovforslaget bygger dog på en formodning om, at der er behov for at  

 bevare en udstrakt autonomi ved de enkelte uddannelsessteder.
Det er  

 således op til bestyrelsen for den enkelte institution, der som partner  

 (evt. efter spaltning) indgår i et CVU, at afgøre, om partnerens  

 udbud af mellemlang eller kort videregående uddannelse inden for CVU et  

 skal ledes direkte af CVU ets bestyrelse og rektor, eller om der skal dannes  

 lokale partnerskabsorganer.
Spørgsmålet afgøres entydigt  

 i aftalen mellem sammenlægningsparterne (sammenlægningsplanen) og  

 i CVU ets vedtægt.
I CVU ets vedtægt beskrives også de  

 særlige forhold vedrørende den enkelte partner  

 (holdningsmæssig baggrund m.v.), som CVU et skal respektere.
En  

 forhåndsgodkendt vedtægt for et CVU er en central del af det  

 beslutningsgrundlag, som de enkelte institutioners bestyrelser vil have for  

 at indgå i CVU et, og der sikres således de institutioner, der  

 indgår i et CVU, afgørende indflydelse på, hvilke  

 beføjelser de lokale ledelsesorganer skal have.
Det er ministeriets hensigt at udarbejde en vejledning  

 eller standardvedtægt for CVU er.
Ministeriet vil ved godkendelse af  

 vedtægten for det enkelte CVU kunne fravige en evt.  

 standardvedtægt, hvorved individuelle forhold ved CVU et  

 (institutionsdannelsens baggrund, den regionale basis, holdningsmæssigt  

 grundlag, fag-, opgave- og samarbejdsprofil m.v.) kan tilgodeses.
Indholdet  

 af en vejledning/standardvedtægt vil blive forhandlet med relevante  

 aktører, dvs. bestyrelsesforeninger m.v.
Hvis det ønskes hos bestyrelsen for de  

 institutioner, der ønsker en sammenlægning, indeholder § 8,  

 stk. 2, set i sammenhæng med § 27 e mulighed for, at  

 vedtægten lader hver partner i et CVU repræsentere i  

 CVU-bestyrelsen, herunder også ved bestyrelsesformænd.
Det kan  

 være i form af, at studiebestyrelserne direkte tillægges en ret  

 til at udpege et medlem til CVU-bestyrelsen blandt sine medlemmer.
Regler i  

 vedtægten om, hvordan sådanne udpegningsprocedurer nærmere  

 tilrettelægges, kan variere, men afgørende er, at de oven for  

 nævnte overordnede krav til CVU-bestyrelsens sammensætning  

 tilgodeses, herunder at der også tages hensyn til aftagersiden i  

 bestyrelsessammensætningen.
Det vil sige, at der i vedtægten skal  

 etableres mekanismer, der sikrer, at en evt. helt fri udpegningsret for de  

 enkelte studiebestyrelser ikke indebærer, at CVU-bestyrelsen ikke  

 får den fornødne alsidige repræsentation i forhold til CVU  

 ets virkefelt og interessesfære.
Krav om flertal af udefra kommende  

 aftagere, brugere og andre interessenter gælder imidlertid også i  

 forhold til sammensætningen af de enkelte studiebestyrelser, og dette  

 betyder, at medlemmer til CVU-bestyrelsen, som udpeges af og blandt  

 studiebestyrelsernes medlemmer, meget vel kan være med til at  

 udgøre CVU-bestyrelsens aftagerelement.
Man er således ikke  

 »intern« i forhold til CVU-bestyrelsen, blot fordi man også er medlem  

 af en studiebestyrelse.
Hvis man i studiebestyrelsen er »udefra kommende«,  

 vil man også være det i relation til CVU-bestyrelsen.
Uanset at  

 bruger- og aftagerinteresser som nævnt kan tilgodeses gennem  

 udpegningsrettigheder for studiebestyrelser, vil det normalt være  

 hensigtsmæssigt, at sådanne interesser også får  

 selvstændig udpegningsret til CVU-bestyrelsen i vedtægten.
I et CVU, der jo som altovervejende hovedregel vil  

 være kendetegnet ved at udbyde flere uddannelser på flere  

 forskellige uddannelsessteder, kan der være en modsatrettet interesse  

 mellem en bred interesserepræsentation, herunder repræsentation  

 fra de enkelte partneres studiebestyrelser, og en funktionsdygtig bestyrelse.  

 Der må være en overgrænse for, hvor mange medlemmer en  

 bestyrelse kan have for at kunne varetage sine opgaver effektivt.
Det  

 betyder, at ikke enhver aftagerkreds, som en institution uddanner til, eller  

 enhver faglig eller holdningsmæssig interesse, som har haft  

 udpegningsret til bestyrelsen for en partner i CVU et, kan have udpegningsret  

 til CVU-bestyrelsen.
Disse interesser kan derimod som nævnt være  

 repræsenteret i studiebestyrelserne og evt. i et  

 repræsentantskab.
Undervisningsministeriet vil ved godkendelsen af  

 CVU-vedtægter generelt påse, at bestyrelsen ikke er for stor.  

 Hvis et CVU er dannet ved sammenlægning af mange institutioner, der  

 alle ønsker repræsentation gennem udpegningsret for deres  

 studiebestyrelser, og der tillige er sikret aftagere og brugere  

 selvstændig udpegningsret til CVU-bestyrelsen for at opnå en  

 alsidig og bred sammensætning, kan bestyrelsen få en  

 størrelse, der vanskeliggør en effektiv ledelse.
I så  

 fald må der i vedtægten indsættes bestemmelser om et  

 forretningsudvalg.
En anden løsning end at etablere en meget stor  

 bestyrelse med forretningsudvalg kan være at oprette et  

 repræsentantskab for CVU et, jf. § 27 e, stk. 3, nr. 3, og  

 nedenfor.
 Selvom CVU-bestyrelsesmedlemmer udpeges af en bestemt  

 interessegruppering eller indgår i bestyrelsen på baggrund af  

 sæde i en studiebestyrelse, sidder de i CVU-bestyrelsen på  

 baggrund af deres personlige baggrund og kvalifikationer (herunder  

 ledelsesegenskaber, indsigt i aftagerområdet m.v.), og de skal i deres  

 virke varetage CVU ets interesser, som de fremgår af vedtægten og  

 lovgivningen, herunder hensyn til både grund-, efter- og  

 videreuddannelsen.
 Hvis undervisningsministeren finder det godtgjort, at et  

 CVU ikke ledes i overensstemmelse med lovgivningen, herunder med respekt for  

 partnernes identitet, kan ministeren give påbud om at berigtige  

 forholdet, jf. lovens § 10, stk. 2, og hvis dette ikke sker, kan  

 ministeren bl.a. beslutte, at CVU ets bestyrelse træder tilbage,  

 således at en ny bestyrelse vælges efter reglerne i CVU ets  

 vedtægt, eller sætte bestyrelsen under administration i  

 overensstemmelse med den nævnte bestemmelse.
§ 27 e, stk. 3, lægger rammerne for, hvad  

 der i vedtægten kan bestemmes om lokal ledelse af  

 partnerskabsuddannelsesstederne.
Der er tale om vide bestemmelser.  

 Hovedreglen er, at der i tilknytning til en partner oprettes en  

 »studiebestyrelse« for den eller de grunduddannelser, der udbydes på  

 partnerens uddannelsessted.
Studiebestyrelsen skal værne om partnerens  

 selvstændige identitet og profil, som den bl.a. fremgår af CVU  

 ets vedtægtsbestemmelser om den enkelte partner, og er således  

 det sted, hvor det lokale holdnings- og uddannelsesmæssige bagland  

 lever videre.
For at skabe en kontinuitet mellem institutionens hidtidige liv  

 og dens liv som partner i et CVU ville det være nærliggende, at  

 den første studiebestyrelse - helt eller delvist - udgøres af  

 de samme personer, som sad i partnerens bestyrelse på  

 sammenlægningstidspunktet.
Når der oprettes en studiebestyrelse,  

 skal der i vedtægten samtidig delegeres ledelsesbeføjelser fra  

 CVU-bestyrelsen til studiebestyrelsen i forhold til det  

 pågældende uddannelsessted.
En studiebestyrelse bør  

 således have kompetence til at godkende studieordninger for den eller  

 de pågældende grunduddannelser, men det bør ske inden for  

 overordnede rammer, som sikrer f.eks. de studerende mulighed for at skifte  

 uddannelsessted, uden at det indebærer studietidsforlængelse.
Der  

 skal i denne forbindelse henvises til, at studieordninger for  

 autorisationsgivende sundhedsuddannelser i dag, efter at de er godkendt af  

 det kompetente organ på den enkelte udbudsinstitution, skal godkendes i  

 Undervisningsministeriet efter indhentet udtalelse fra Sundhedsstyrelsen, og  

 denne praksis forudsættes videreført, når uddannelsen  

 udbydes inden for rammerne af et CVU.
Studiebestyrelsen bør også  

 tildeles en aktivitetsbestemt økonomisk ramme, baseret på  

 taxameterprincipper, som den kan disponere selvstændigt over.
Den  

 bør have mulighed for inden for rammerne af CVU ets overordnede  

 personalepolitik at foretage ansættelser af personale, der skal have  

 sine hovedaktiviteter på det lokale uddannelsessted, samt delegere  

 denne kompetence videre til »studierektor«, jf. nedenfor.
Partnerskabet skal  

 i det hele bygge på den størst mulige økonomiske  

 decentralisering som et helt naturligt, fornuftigt økonomisk princip.  

 Et tilsvarende grundprincip må også forventes anvendt i CVU er,  

 der ikke baserer sig på partnerskab, eller hvor partnerskabet ikke har  

 givet sig udslag i oprettelse af studiebestyrelser m.v. i vedtægten.  

 Jf. i øvrigt neden for om rammer for udformning af  

 vedtægten.
Studiebestyrelsernes medlemmer kan i forening  

 udgøre et samlet repræsentantskab for CVU et, der rådgiver  

 og fører tilsyn med dette.
Tilsvarende kan dette  

 repræsentantskab - som et alternativ til den oven for nævnte  

 mulighed for, at den enkelte studiebestyrelse direkte har udpegningsret i  

 forhold til CVU ets bestyrelse - udgøre en valgforsamling i forhold  

 til bestyrelsen eller i forhold til visse medlemmer af denne.  

 Repræsentantskabet kan være med til at sikre de lokale kredses  

 engagement i institutionens samlede virke.
De nærmere regler om et evt.  

 CVU-repræsentantskab og om dets evt. udpegningsrettigheder til  

 CVU-bestyrelsen fastsættes i vedtægten.
Repræsentantskabets  

 tilsyn med CVU et indebærer, at der skal sikres det fuld indsigt i CVU  

 ets forhold, men i øvrigt har repræsentantskabet kun de  

 beføjelser, som fremgår af vedtægten.
Partnerskabet indebærer normalt også, at det i  

 vedtægten bestemmes, at der ansættes en »studierektor« til at  

 forestå den daglige ledelse af en partners uddannelsessted.  

 Studierektoren tillægges i vedtægten nærmere bestemte  

 beføjelser.
Ud over beføjelser, der er tillagt studierektor i  

 vedtægten - typisk udøvende beføjelser, der  

 korresponderer dem, der er tillagt studiebestyrelsen - kan studierektor  

 tillægges beføjelser gennem almindelig bemyndigelse fra CVU ets  

 rektor.
Flere partnere kan dog alternativt beslutte, at deres  

 uddannelsessteder skal ledes af en fælles studiebestyrelse og/eller en  

 fælles studierektor.
Dette kan - enten straks fra CVU ets oprettelse  

 eller efter at partnerskabet i et CVU er afprøvet for en kortere eller  

 længere periode - være et relevant alternativ til at beslutte, at  

 partneruddannelsesstederne skal ledes direkte af CVU ets bestyrelse, f.eks.  

 for to uddannelsessteder i samme by.
Når der ifølge vedtægten oprettes en  

 studiebestyrelse, forudsætter § 27 e, at bestyrelsen og  

 studiebestyrelsen skal være enige, hvis vedtægtens regler om  

 studiebestyrelsen, herunder dens opgaver og beføjelser (f.eks. at  

 værne om et særligt idégrundlag), sammensætning og  

 virkemåde, skal ændres, eller organet helt opløses.
Der  

 kan fastsættes særlige flertalskrav i forhold til sådanne  

 afgørelser.
Sådanne vedtægtsændringer skal som alle  

 andre vedtægtsændringer godkendes af Undervisningsministeriet.
I  

 øvrigt fastsættes det, at der i vedtægten skal  

 indgå, at CVU-bestyrelsen kan drage studiebestyrelsen til ansvar, hvis  

 den overskrider sine beføjelser og påfører CVU et et tab,  

 ligesom den skal kunne afsætte medlemmerne, hvis studiebestyrelsen har  

 handlet retsstridigt.
Studiebestyrelser, studierektorer og  

 repræsentantskaber forudsættes tillige omfattet af ministerens  

 søgsmålskompetence efter selvejelovens § 12.
»Studierektor« og »studiebestyrelse« er blot begreber  

 knyttet til loven.
Der er ikke noget i vejen for, at der i vedtægten  

 defineres andre titler på de pågældende organer/personer,  

 der passer bedre til det enkelte CVU eller den enkelte partner.
§ 27 e, stk. 5, indeholder en ubetinget pligt  

 for CVU ets bestyrelse til at indhente undervisningsministerens godkendelse  

 af en evt. beslutning om at nedlægge en partners uddannelsessted,  

 herunder ophøre med at udbyde de grunduddannelser, som partneren  

 bragte ind i CVU et på stedet.
Bestyrelsen skal, hvis der er oprettet  

 en studiebestyrelse for det pågældende uddannelsessted, indhente  

 en udtalelse fra denne om det formålstjenlige i nedlæggelsen, og  

 udtalelsen indgår sammen med CVU-bestyrelsens motivering af sin  

 beslutning i det materiale, der ligger til grund for ministerens  

 afgørelse, der også vil blive baseret på en vurdering af  

 behovet for det pågældende uddannelsesudbud på det  

 pågældende sted.
Undervisningsministeren vil i denne forbindelse  

 påse, at tredjepartsrettigheder ikke krænkes, jf.  

 bemærkningerne til den foreslåede § 5 a.
 En evt. standardvedtægt for CVU er skal indeholde  

 bestemmelser om CVU ets navn, hjemsted/region, opregning af partnere,  

 formål og opgaver, økonomiske grundlag,  

 bestyrelsessammensætning/-udpegning (herunder evt. partneres  

 indflydelse), -opgaver og -virkemåde, rektor, interne organer (herunder  

 et evt. rådgivende ledelseskollegium bestående af f.eks. rektor,  

 evt. studierektorer og ledere for CVU ets efter- og videreuddannelses- og  

 udviklingsafdelinger), regnskab, revision, ophør m.v.  

 Standardvedtægten bør herudover på baggrund af det  

 ovenstående for et CVU baseret på partnerskab give mulighed for  

 at optage bestemmelser om i al fald følgende forhold for så vidt  

 angår de enkelte partnere:
Navn. (Partneren kan i markedsføringsøjemed og andre  

 udadvendte sammenhænge anvende det navn, som den har anvendt inden  

 sammenlægningen, eller et andet navn, der harmonerer med dens profil  

 inden for CVU et, dog således, at tilknytningen til CVU et  

 anføres i kommunikationer til offentlige myndigheder samt  

 nuværende og mulige aftaleparter.) Lokalitet. (By eller kommune.) Delformål af CVU ets samlede formål. (Den eller de  

 grunduddannelser på KVU- og MVU-niveau samt evt. ungdomsuddannelse, som  

 partneren har bragt ind i CVU et.) Særligt idégrundlag el. lign.
Økonomisk grundlag for det vedtægtsbestemte  

 delformål. (Principper for andel af tilskudsmidler og øvrige  

 indtægter.) Evt. øremærkning af midler, som reserveres partneren til  

 et konkret formål (herunder evt. eksisterende kunstfonde m.v.).
 Studiebestyrelse.
 (Organets titel, der skal markere, at organet er forskelligt  

 fra CVU-bestyrelsen.
 Sammensætning/udpegning.
 Opgaver/kompetencer, herunder: a) Værne om og udvikle den  

 identitet, der som udtrykt ved et særligt idégrundlag, en  

 særlig tradition, faglig profil, tilknytning til lokalområdet  

 m.v. karakteriserer det pågældende uddannelsessted, b) lede  

 uddannelser omfattet af delformålet, c) godkende og evt. dispensere fra  

 studieordninger for partnerens uddannelser, som de fremgår af  

 vedtægten, eller som delegeret til studiebestyrelsen fra  

 CVU-bestyrelsen, d) nærmere defineret udpegningsret i forhold til  

 sammensætning af CVU-bestyrelsen, e) udtaleret om det eksisterende  

 efter- og videreuddannelsesudbud og etablering af nye grund-, efter- og  

 videreuddannelsesudbud i forhold til partnerens faglige profil, f) udtaleret  

 om igangsættelse af udviklingsprojekter og om aftaler om  

 forskningstilknytning samt mulighed for inden for egen økonomiske  

 ramme at igangsætte udviklingsprojekter i forhold til de enkelte  

 grunduddannelser omfattet af delformålet, g) indstilling om  

 ansættelse/afskedigelse af studierektor, h) høringsret i forhold  

 til CVU-bestyrelsens evt. beslutning om afskedigelse af studierektor, i)  

 ansætte lærerkræfter og andet personale, evt. inden for  

 rammerne af en overordnet personalepolitik for CVU et (hvis det ikke  

 delegeres fra studiebestyrelsen til studierektor), j) beslutte optagelse af  

 studerende på uddannelser omfattet af delformålet, k) disponering  

 af øremærkede midler, jf. ovenfor, l) indstilling om evt.  

 spaltning af partneren fra CVU et, m) høringsret i forhold til  

 CVU-bestyrelsens evt. beslutning om nedlæggelse af uddannelsesstedet,  

 herunder spaltning af partneren fra CVU et, n) repræsentation i evt.  

 CVU-repræsentantskab med høringsret i forhold til  

 CVU-bestyrelsens større strategiske beslutninger, o)  

 repræsentation af partneren/CVU et i bestyrelsesforeninger, der  

 korresponderer med delformålet.
Virkemåde, herunder flertalskrav i såvel organet  

 selv som i CVU-bestyrelsen i forhold til ændring af vedtægtens  

 regler om studiebestyrelsen - krav om enstemmighed kan ikke godkendes.) Studierektor.
 (Embedets titel, der skal markere, at embedet er forskelligt  

 fra CVU ets rektor.
Opgaver.
Daglig leder af uddannelsesstedet under ansvar over  

 for/instruktion af studiebestyrelsen i nogle henseender og under ansvar over  

 for/instruktion af CVU ets rektor i andre henseender.
Repræsentation af  

 partneren/CVU et i rektorforsamlinger, der korresponderer med  

 delformålet.) Lokale interne organer. (F.eks. vil det være naturligt at  

 videreføre de eksisterende rådgivende organer i tilknytning til  

 partnerne, f.eks. studerendes råd, medarbejderråd el.lign.; evt.  

 studienævn for en eller flere grunduddannelser.) I stk. 6 bestemmes det, at undervisningsministeren  

 skal godkende oprettelse af nye uddannelsessteder, jf. oven for under omtalen  

 af § 27 d, stk. 4. Bestemmelsen er et redskab for ministeren i  

 forbindelse med en landsdækkende uddannelsesplanlægning og kan  

 bl.a. bruges til at modvirke uhensigtsmæssig dobbelt  

 uddannelsesdækning i regioner.
§ 27 f giver mulighed for, at der i  

 vedtægten for visse CVU er kan medtages bestemmelser om  

 studiebestyrelser og -rektorer, der afviger i forhold til, hvordan  

 anvendelsesmuligheden af disse begreber er defineret i § 27 e.
I  

 øvrigt gælder reglerne i § 27 e tilsvarende.
Stk. 1, nr. 1,  

 tager sigte på den særlige situation, at en kombineret ergo- og  

 fysioterapeutskole, der på sammenlægningstidspunktet i henhold  

 til sin styrelsesordning har én fælles bestyrelse, men to  

 daglige ledere, jf. herved bemærkningerne til lovforslagets § 13,  

 indgår som partner i et CVU.
I disse tilfælde kan det i  

 vedtægten bestemmes, at denne partner indgår i CVU et med to  

 studierektorer, men dog kun med én studiebestyrelse.
Et eller evt. flere amtsråd kan indgå  

 overenskomst med et Center for Videregående Uddannelse om, at centeret  

 udbyder de professionsrettede MVU-uddannelser til sygeplejerske og/eller  

 radiograf på amtets vegne (tilsvarende gælder Hovedstadens  

 Sygehusfællesskab - H:S - som forudsættes omfattet, når  

 ordene »amtsråd«/«amter« anvendes i det følgende). En  

 sådan »driftsoverenskomst-model« er på  

 ungdomsuddannelsesområdet anvendt vedrørende den  

 pædagogiske grunduddannelse (pgu), der i visse amter er henlagt til  

 f.eks. et pædagogseminarium.
Der tages med den foreslåede  

 § 27 f, stk. 1, nr. 2, højde for, at henlæggelse af  

 videregående amtslige sundhedsuddannelser til CVU er kræver  

 mulighed for etablering af et tillempet »partnerskabsbegreb« i tilknytning  

 til en driftsoverenskomst, jf. de almindelige bemærkninger, afsnit 2.3.  

 Bestemmelsen indeholder således hjemmel til, at der kan etableres  

 studiebestyrelser i tilknytning til således henlagte amtslige  

 uddannelser, uanset at en sygeplejeskole ikke som f.eks. en  

 hospitalslaborantskole kan indgå som »partner« i et CVU i §§ 27 d  

 og 27 e s forstand.
Uanset den nærmere udformning af  

 driftsoverenskomsten, forudsættes amterne at bevare deres  

 nuværende ansvar i forhold til uddannelserne.
Amterne bevarer  

 således finansieringsansvaret, dimensioneringsansvaret samt  

 praktikpladsansvaret.
I henhold til lov om grundlæggende social- og  

 sundhedsuddannelser m.v. (»sosu-loven«) er der i hvert amt oprettet et  

 samordnet skolesystem for de grundlæggende sosu-uddannelser (herunder  

 pgu) og de videregående amtslige social- og sundhedsuddannelser  

 (sygeplejerske- og radiografuddannelserne), der indebærer etablering af  

 forskellige organer med nærmere definerede beføjelser i forhold  

 til uddannelserne.
Beføjelser vedrørende de videregående  

 uddannelser fordeles i loven mellem en såkaldt fællesbestyrelse,  

 jf. lovens § 21, et uddannelsesråd, jf. § 24, en eller flere  

 skoleledere, jf. § 22, samt amtsrådet - jf. bl.a. §§ 19,  

 stk. 1, og 22 - og Undervisningsministeriet.
Når uddannelserne  

 henlægges til et CVU er, er der behov for at afklare, hvordan de  

 beføjelser, der følger af sosu-loven, skal fordeles mellem de  

 nævnte organer m.v. og CVU ets organer (bestyrelsen, studiebestyrelsen  

 og studierektor), herunder om der er behov for alle organerne.
På denne  

 baggrund foreslås der med lovforslagets § 10 i sosu-loven indsat  

 en adgang til at fravige de oven for nævnte bestemmelser i loven i  

 forbindelse med indgåelse af driftsoverenskomster med CVU er.  

 Overenskomsten, der indgås af amtsrådet, skal nøje angive,  

 hvor loven fraviges, og må ikke gå videre end hvad formålet  

 - en hensigtsmæssig ordning, der bevarer den grundlæggende  

 ansvarsfordeling mellem det statslige og amtslige niveau - tilsiger.  

 Undervisningsministeriet skal godkende bestemmelser i en driftsoverenskomst,  

 der fraviger sosu-loven.
Der optages i CVU ets vedtægt bestemmelser,  

 der formaliserer overenskomstens indhold for så vidt angår CVU  

 ets organer, jf. § 27 f, stk. 1, nr. 2, 2. pkt.
Ligesom ved  

 ansøgning om tilladelse til sammenlægning og spaltning af  

 selvejende uddannelsesinstitutioner, jf. bemærkningerne til den  

 foreslåede § 5 a, vil undervisningsministeren påse, at der ved  

 indgåelse af en udvidet driftsoverenskomst og den dertil hørende  

 vedtægtsbestemmelse tages de fornødne hensyn til aktuelle  

 rettigheder og berettigede forventninger om ydelser fra CVU et.
Amterne  

 må respektere CVU-bestyrelsens overordnede ansvar for institutionens  

 virksomhed, herunder dens adgang til at afsætte studiebestyrelsen og  

 afskedige studierektor.
Det må forudsættes, at amtet stiller bygninger  

 til rådighed for sygeplejerske- og radiografuddannelserne.
CVU et kan  

 leje amtets bygninger og inventar - under forudsætning af, at udgifter  

 hertil indgår i driftsoverenskomsten - eller bygningerne kan stilles  

 vederlagsfrit til rådighed for CVU et.
Der kan dog også  

 tænkes bygningsfællesskaber af forskellig type mellem den  

 statsfinansierede del af et CVU og den amtsfinansierede del.
 Det må under alle omstændigheder  

 forudsættes, at uddannelsen har en særskilt faglig ledelse,  

 uanset om der er tale om en studierektor, jf. sosu-lovens § 15,  

 stk. 2.
Der vil være tale om forskellige tilskudskilder i  

 forhold til de forskellige udbud: Undervisningsministeriet og et eller flere  

 amter.
Der kan således ud over de statslige tilskud indgå  

 bygnings-, drifts- og udstyrskapital fra amtet.
Det er hensigten, at CVU erne  

 skal kunne udbyde de nævnte amtslige uddannelser som  

 indtægtsdækket virksomhed underlagt reglerne herom i  

 Finansministeriets Budgetvejledning, således som det også er  

 tilfældet med pgu.
Udgangspunktet i Budgetvejledningens regler er, at  

 der er tale om et fuldt omkostningsdækket aktivitetsområde, og  

 adgang til indtægtsdækket virksomhed søges på  

 bevillingslovene, hvilket vil sige, at Finansministeriet reelt skal  

 forhåndsgodkende det.
Det gælder ikke for selvejende  

 institutioner, men selvejeloven giver i sig selv adgang til at modtage  

 indtægter, hvor det imidlertid også forudsættes, at  

 Budgetvejledningens regler om fuld omkostningsdækning, sikring mod  

 konkurrenceforvridning m.v. gælder.
På baggrund heraf kan en sådan løsning  

 overføres til CVU-dannelser, hvis hovedaktiviteten knytter sig til  

 statsfinansierede undervisningsaktiviteter, og Budgetvejledningens regler for  

 indtægtsdækket virksomhed overholdes.
Da der imidlertid ikke er  

 tale om et forretningspræget aktivitetsområde, men om  

 driftsoverenskomst på baggrund af de fælles formål, som  

 skal varetages i et CVU, herunder fælles efter- og videreuddannelse,  

 udviklingsbasering og forskningstilknytning, er der dog behov for tilpasning  

 af Budgetvejledningens regler.
Undervisningsministeriet vil derfor i  

 forhandling med Finansministeriet søge reglerne tilpasset på  

 grundlag af CVU ernes særlige formål.
§ 27 f, stk. 2, tager sigte på den  

 situation, der er omtalt oven for i forbindelse med § 27 a,  

 stk. 2-4, hvor et CVU undtagelsesvis dannes ved sammenlægning af  

 en erhvervsskole med et omfattende udbud af både erhvervsuddannelser og  

 korte videregående uddannelser og en eller evt. flere  

 MVU-institutioner, frem for ved en udskillelse og overførelse af  

 KVU-aktiviteterne.
Her kan undervisningsministeren betinge, at der - frem for  

 at lade partnerskabet være afgørende for, hvilke  

 uddannelsesaktiviteter der ledes af studiebestyrelse og -rektor  

 (uddannelsesstedet) - etableres én studiebestyrelse/-rektor for CVU  

 ets erhvervsrettede ungdomsuddannelse, mens KVU-udbuddet i stedet bliver  

 tilknyttet en studiebestyrelse/-rektor, der også leder mellemlange  

 videregående uddannelsesaktiviteter.
I § 27 g foreslås en særlig  

 mulighed for, at en institution kan træffe en principiel beslutning om  

 at ville indgå i et CVU, men med en særlig  

fortrydelsesret, således at den kan trække sig ud af  

 fællesskabet igen, hvis den måtte ønske det.
Ordningen er  

 tænkt for at imødekomme den del af de nuværende  

 institutioner, som er enige i perspektiverne i en CVU-dannelse, men som af  

 forskellige grunde ikke føler sig klar til at tage en uigenkaldelig  

 beslutning om sammenlægning.
For at kunne operere med en mulighed for,  

 at institutioner kan deltage i et CVU med fortrydelsesret, er det  

 nødvendigt at bevare de pågældende institutioner som  

 selvstændige, juridiske personer, og som nævnt under de  

 almindelige bemærkninger er dette i modstrid med en af de centrale  

 præmisser for CVU-konstruktionens effektivitet og relevans.
Der  

 bør derfor være tale om en ordning, man kun kan benytte for en  

 afgrænset periode, og derefter må beslutningen om  

 sammenlægning eller ej træffes på baggrund af den nye  

 situation, herunder de indvundne erfaringer.
Det foreslås derfor, at to eller flere selvejende  

 MVU- eller KVU-institutioner kan stifte en ny selvejende institution, som  

 undervisningsministeren godkender som CVU efter en vurdering efter § 27  

 d af, hvad de stiftende institutioner vil kunne tilføre et  

 sådant fællesskab.
Der er tale om en betinget  

 CVU-godkendelse, der tilbagekaldes, medmindre de stiftende institutioner  

 - eller dog en tilstrækkelig del af dem, jf. nedenfor - senest efter 3  

 år er sammenlagt med den nye institution (CVU et). De stiftende  

 institutioner vil ved gennemførelsen af sammenlægningen,  

 hvadenten dette sker ved den 3-årige overgangsperiodes udløb  

 eller tidligere, opnå status som partnere i CVU et.
Lovforslaget tilsigter således at skabe en  

 udtrykkelig lovhjemmel til, at en selvejende institution kan medvirke til at  

 stifte en ny selvejende institution.
Der er i dag ikke en sådan hjemmel  

 for institutioner under selvejeloven.
Spørgsmålet om, hvorvidt  

 en eksisterende selvejende institution i henhold til § 27 g vil kunne  

 medvirke til at stifte en ny selvejende institution vil i øvrigt bero  

 på en konkret vurdering, i hvilken forbindelse der vil skulle  

 lægges vægt på almindelige permutationsretlige principper,  

 jf. i øvrigt bemærkningerne til den foreslåede § 5 a.  

 Ligesom ved ansøgning om tilladelse til sammenlægning og  

 spaltning vil undervisningsministeren således påse, at der ved  

 stiftelsen tages de fornødne hensyn til aktuelle rettigheder og  

 berettigede forventninger om ydelser fra institutionerne.  

 Undervisningsministeren vil endvidere påse, at beslutning om at  

 medvirke til stiftelsen af den nye institution træffes i  

 overensstemmelse med evt. formkrav i vedtægter, lovgivning m.v.
Det er afgørende for, at undervisningsministeren  

 kan give den pågældende betingede godkendelse, at institutionerne  

 gennem en indbyrdes aftale - der skal godkendes af ministeren - har afklaret  

 primært de økonomiske, men også de ledelses- og  

 indholdsmæssige, relationer mellem institutionerne og CVU et i  

 overgangsperioden.
Dette behov for ensartede, aftaleregulerede, indbyrdes  

 relationer, begrunder også kravet om, at statsinstitutioner vil skulle  

 overgå til selveje for at kunne medvirke til stiftelsen af et betinget  

 CVU.
Det er grundlæggende for ordningen, jf. den  

 foreslåede stk. 3, at det i overgangsperioden er CVU et, der  

 modtager alle statstilskud efter loven - også selvom der er tale om  

 taxametertilskud, der f.eks. udløses af studerende ved en mellemlang  

 videregående uddannelse ved en af de stiftende institutioner eller  

 grundtilskud for hver af de stiftende institutioner.
De stiftende  

 institutioner har således i perioden kun indtægter fra egen  

 kapital.
Hensigten er, at CVU ets ledelse disponerer over de  

 statsfinansierede driftsmidler, men herunder selvfølgelig efter den  

 indbyrdes aftale sender midler til de enkelte institutioners aktiviteter  

 videre til disse.
Gældende tilskudsbetingelser påhviler alle  

 institutioner, der indgår i fællesskabet.
I det hele taget  

 gælder selvejelovens bestemmelser også for betingede CVU er efter  

 § 27 g, i det omfang loven ikke gør særskilt undtagelse.  

 Der ydes samlet grundtilskud for alle de stiftende institutioner, men ikke  

 for selve den nystiftede institution, jf. stk. 3, 3. pkt.
 Der er i stk. 4 skabt hjemmel til, at institutionerne  

 indskyder en kapital som startkapital eller som sikkerhed for kreditorer,  

 såfremt CVU et opløses, hvilket i modsat fald ville være i  

 strid med selvejelovens § 23, stk. 4.
Der er tale om en kompleks juridisk konstruktion, hvor der  

 gennem aftalebindinger mellem selvstændige institutioner søges  

 opnået de samme resultater, som lovforslaget bestemmer for ubetingede  

 CVU er oprettet med eller uden sammenlægning.
Konstruktionen fraviger  

 grundlæggende principper i selvejeloven om, at institutioner kun skal  

 varetage deres egne interesser, jf. §§ 9, stk. 3, og 23,  

 stk. 1, idet de stiftende institutioner her forpligter sig til i deres  

 hele virke at varetage interesserne i et fællesskab med henblik  

 på en kommende sammenlægning.
Den nye institution tænkes at varetage de  

 almindelige kerneopgaver for et CVU - dvs. efter- og videreuddannelse,  

 forskningstilknytning, udviklingsbasering, internationalisering m.v. - og  

 disse aktiviteter tænkes således ved aftalen overført fra  

 de stiftende institutioner.
Disse institutioner fortsætter selv med  

 aktiviteter, som efter partnerskabsbegrebet normalt vil være under  

 studiebestyrelsernes kompetence i et CVU dannet ved sammenlægning.
Såvel CVU et som de stiftende institutioner kan  

 direkte have indtægtsdækket virksomhed og modtage tilskud for  

 aktivitet fra andre ministerier m.v. (f.eks.
AMU-kurser eller den  

 pædagogiske grunduddannelse). Spørgsmålet må  

 reguleres nærmere i aftalen.
Det må som forudsætning for den beskrevne  

 institutionskonstruktion sikres, at alle de involverede institutioner  

 anvender samme regnskabsmodeller, og undervisningsministeren vil i  

 medfør af lovens § 24, stk. 3 og 4, fastsætte  

 særlige regler om regnskab og revision for institutioner, der er  

stiftere eller er stiftet i henhold til § 27 g.  

 Regnskabsmæssigt skal hver af institutionerne inkl.
CVU et udarbejde  

 selvstændige årsregnskaber, og der skal af CVU et endvidere  

 udarbejdes et fælles konsolideret regnskab, hvori mellemregninger m.v.  

 mellem de enkelte institutioner udlignes, jf. den foreslåede  

 stk. 10. Det forudsættes, at det er den allerede eksisterende  

 revisionsordning for selvejelovsinstitutioner, der finder anvendelse for de  

 enkelte institutioner i fællesskabet.
Det vil hertil blive fastsat, at  

 revisionen af det konsoliderede regnskab skal ske efter samme principper, som  

 er beskrevet i årsregnskabsloven for revision af koncernregnskaber.
Der  

 vil også blive stillet krav om anvendelse af samme revisor.
 Ved etableringen af et CVU efter den betingede model skal  

 der foretages en opgørelse af de stiftende institutioners  

 kapitalforhold.
Der vil være en lang række faste krav til,  

 hvad der skal indeholdes i den i § 27 g, stk. 4, nævnte  

 aftale, hvorfor det er Undervisningsministeriets hensigt at udarbejde en  

 standardaftale, der kun vil kunne fraviges og udfyldes på  

 begrænsede punkter.
Det sikres, at der i aftalen bl.a.  

 indgår:
 En vedtægt for det betingede CVU, herunder et formål, der  

 er i overensstemmelse med lovens intentioner.
 Et vedtægtsudkast for CVU et, når det bliver ubetinget  

 efter senest 3 år, således at grundlaget for den ubetingede  

 godkendelse ligger klart, og denne kan få karakter af en formalitet,  

 jf. § 27 g, stk. 1, 3. pkt.
 Beskrivelse af grænseflader i de stiftende institutioners og  

 CVU ets opgaver.
 Ansvarsforhold.
 Fordelingsprincipper i forhold til de stiftende institutioner, som  

 gør, at disse kan drives videre, dels at de kan gennemføre  

 deres del af fællesskabets virksomhed, dels at de kan betale deres  

 kapitaludgifter, udgifter til vedligeholdelse m.v.
 Principper for afregninger mellem de forskellige institutioner,  

 herunder for anvendelse af lærere, lokaler og andre faciliteter.
 Nødvendige indskrænkninger i de økonomiske  

 handlemuligheder for de stiftende institutioner  

 (selvbåndlæggelse), således at disse ikke kan foretage  

 bindende dispositioner til skade for CVU et og de andre deltagere i  

 fællesskabet.
 Bestemmelser om, hvordan der forholdes i tilfælde af en  

 institutions udtræden af fællesskabet.
 Varsling af udtræden.
Forholdet mellem de enkelte stiftende institutioner  

 reguleres af almindelige aftaleretlige principper.
Det gælder  

 således, at hvis en stiftende institution overtræder den  

 indbyrdes aftale med de andre stiftende institutioner, må det vurderes  

 efter aftalens ordlyd og forudsætninger, hvilke konsekvenser det skal  

 have.
Det må i aftalen indgå, at de andre institutioner kan  

 hæve aftalen ved en institutions grove misligholdelse, og hvilke  

 konsekvenser det får for de økonomiske mellemværender.
Principielt vil et Center for Videregående  

 Uddannelse, der er dannet efter § 27 g, stk. 1, kunne miste sin  

 (betingede) CVU-godkendelse allerede inden udløbet af  

 overgangsperioden på de 3 år, først og fremmest hvis  

 så mange af de stiftende institutioner har valgt at udtræde af  

 centeret, at undervisningsministeren kan konstatere, at det  

 tilbageværende fællesskab ikke lever op til kravene i § 27  

 d, jf. herved § 27 d, stk. 3. Der foreslås desuden indsat en mulighed i  

 § 27 g, stk. 8, for ministeren til at tilbagekalde godkendelsen,  

 hvis det - f.eks. på baggrund af de stiftende institutioners  

 adfærd, herunder deres eventuelle gentagne misligholdelse af den af  

 undervisningsministeren godkendte aftale - må antages, at CVU et ikke  

 er og heller ikke efter sammenlægningen vil kunne blive  

 tilstrækkeligt bæredygtigt.
Det er et krav, at der i  

 vedtægten for det betingede CVU indsættes en mulighed for, at  

 ministeren i disse tilfælde kan bestemme, at institutionen  

 ophører og vil kunne anvende tiloversbleven formue i overensstemmelse  

 med selvejelovens § 5. Vedtægten skal tillige indeholde mulighed  

 for, at ministeren kan kræve, at CVU et sammenlægges med et andet  

 CVU.
Det kan f.eks. være relevant, hvis der er ansat personale ved  

 centeret - f.eks. i et kerne-CVU efter § 27 c personale overført fra  

 lærer- og pædagoghøjskolen - således at dette  

 personales ansættelsesforhold kan overgå til et andet CVU.
Hvis  

 en sådan sammenlægning sker på undervisningsministerens  

 foranledning, kan det være nødvendigt, at der sker en  

 økonomisk rekonstruktion, jf. § 27 i og bemærkningerne  

 hertil.
 Undervisningsministeren kan godkende, at CVU-godkendelsen  

 ændres til en ubetinget godkendelse, hvis en eller flere af de  

 stiftende institutioner gennemfører sammenlægningen med CVU et  

 inden udløbet af overgangsperioden, og CVU et herved får den  

 fornødne tyngde og sammensætning til, at der kan gives en  

 ubetinget CVU-godkendelse, jf. forslagets § 27 g, stk. 7. Hvis det  

 ikke er alle de stiftende institutioner, der sammenlægges på  

 samme tid, vil der skulle ske en revision af det vedtægtsudkast for det  

 ubetingede CVU, der er vedlagt den af ministeren godkendte aftale, jf.  

 ovenfor.
§ 27 g, stk. 9, åbner mulighed for, at der  

 mellem et ubetinget CVU - herunder ét, der er dannet ved, at  

 tilstrækkelig mange institutioner er sammenlagt uden fortrydelsesret -  

 og en eller flere MVU-institutioner kan etableres tilsvarende  

 aftalemæssige relationer, som oven for er beskrevet vedrørende  

 institutioner, der stifter et betinget CVU.
I denne situation er der  

 således ikke nogen risiko i forhold til CVU-godkendelsen ved, at de  

 pågældende institutioner måtte vælge at udtræde  

 af fællesskabet.
Der skal i henhold til den foreslåede § 27  

 h i tilknytning til et Center for Videregående Uddannelse  

 nedsættes et udviklingsråd, som skal rådgive om og  

 koordinere samarbejdet om udviklingsbasering og forskningstilknytning.  

 Rådet bør besættes af forsknings- og udviklingskyndige  

 repræsentanter for centerets lærerpersonale og med videnskabeligt  

 personale ved forskningsinstitutioner, som centeret har samarbejdsaftaler  

 med, samt med relevante fagpersoner fra det arbejdsmarked, herunder de  

 professioner, som institutionens uddannelsesudbud retter sig til.
Rådet  

 bør dog kunne udvikle sig hurtigt og dynamisk over tid, hvorfor  

 rådets nærmere sammensætning ikke forudsættes at  

 fremgå af institutionens vedtægt.
Der skal endelig i tilknytning til centeret etableres et  

 eller flere efter- og videreuddannelsesudvalg med eksterne  

 repræsentanter for aftagere m.v. til at formidle samarbejdet med disse  

 om efter- og videreuddannelsen og om udviklingsarbejder.  

 Sammensætningen skal her fremgå af vedtægten.
For så  

 vidt angår CVU er med lærer- og pædagoguddannelser  

 forudsættes etableret et udvalg for begge uddannelsesområder,  

 evt. med underudvalg.
Et fælles udvalg bør kunne sikre, at der  

 også på aftagerside etableres dialog om tværgående  

 dækning af efter- og videreuddannelsesbehov, mens der  

 selvfølgelig også for begge grupper bør kunne tilgodeses  

 særlige behov.
Efter- og videreuddannelsesudvalg i tilknytning til  

 kerne-CVU er skal efterhånden, som de nedsættes, erstatte de  

 nuværende regionale udvalg for lærernes efteruddannelse, og bl.a.  

 de kommunale aftagere forudsættes repræsenteret i udvalgene.
 Forslagets § 27 i indeholder en bestemmelse,  

 der giver undervisningsministeren mulighed for at sikre en  

 uddannelsesinstitution, der har besluttet sig til at ville søge en  

 fremtid i CVU-regi, og på denne baggrund har ansøgt en  

 realiseret CVU-dannelse om lov til at indgå, optagelse i CVU et.  

 Bestemmelsen er også anvendelig på institutioner, der ikke i  

 henhold til § 27 d, stk. 4, vil kunne indgå som partnere i et CVU.
Begrundelsen for bestemmelsen er, at det ikke skal  

 være muligt for nogle institutioner at holde andre ude fra de  

 udviklingsmuligheder, der ligger i CVU-konstruktionen.
Ministeren skal kunne  

 hjælpe enkeltinstitutioner ind i perspektivrige CVU-dannelser.
I  

 ministerens afgørelse vil indgå, dels hvad den  

 pågældende institution kan bidrage med til CVU ets samlede  

 profil, dels de konkrete muligheder for, at der kan etableres et konstruktivt  

 samarbejde.
De nærmere vilkår for sammenlægningen skal  

 naturligvis forhandles mellem CVU et og institutionen.
Institutionen må  

 som udgangspunkt acceptere, at der er tale om et allerede etableret CVU med  

 en gældende vedtægt, mens CVU et må acceptere, at  

 institutionen kan indgå på lige vilkår mht.  

 partnerskabsorganer, indflydelse på bestyrelsessammensætning m.v.  

 Det er en betingelse, at CVU ets økonomi ikke væsentligt  

 forringes ved sammenlægningen.
Ministeren sørger for en  

 økonomisk rekonstruktion, inden sammenlægningen sker, hvis det  

 er nødvendigt, jf. selvejelovens § 16, stk. 2, og hvis der  

 er behov for videreførelse af institutionens uddannelsesudbud.
I disse  

 tilfælde vil det være Undervisningsministeriet, der forhandler  

 vilkårene for overgang med CVU et.
Ifølge § 26 i den gældende selvejelov  

 har tjenestemænd ved statsinstitutioner ikke krav på afsked med  

 ventepenge, rådighedsløn eller pension som følge af, at  

 institutionerne overgår til at blive selvejende i medfør af  

 lovens § 2. Tjenestemændene må underkaste sig de  

 forandringer i deres opgaver, som følger af en sådan overgang,  

 men kan vælge at opretholde deres ansættelse som  

 statstjenestemænd.
For statstjenestemænd, der har  

 gennemgået en sådan overgang og derfor nu gør tjeneste ved  

 en selvejende institution, foreslås det, at det udtrykkeligt  

 fastslås, jf. forslagets § 27 j, at lovens § 26 finder  

 tilsvarende anvendelse, hvis denne institution nu ved sammenlægning  

 eller spaltning indgår i et CVU. § 27 j finder ikke anvendelse i  

 det omfang, der er tale om forflyttelse i tjenestemandslovens og grundlovens  

 forstand.
 I øvrigt gælder lov om lønmodtageres  

 retsstilling ved virksomhedsoverdragelse (virksomhedsoverdragelsesloven) for  

 sammenlægninger og spaltninger efter det foreslåede § 5  

 a.
Til nr. 8 Det foreslåede stk. 2 er tilsvarende begrundet  

 som det gældende stk. 1 og tager højde for, at de  

 pågældende institutioner - ingeniørhøjskoler og  

 handelshøjskoleafdelinger - vil kunne overgå til selvejeloven  

 på forskellige tidspunkter, jf. i øvrigt lovforslagets §§ 2 og  

 14, stk. 2, med tilhørende bemærkninger.
Til § 2 Lov om handelshøjskoler og handelshøjskoleafdelinger Handelshøjskoleafdelinger er selvstændige,  

 selvejende institutioner, der er omfattet af lov om handelshøjskoler  

 og handelshøjskoleafdelinger, jf. lovbekendtgørelse nr. 864 af  

 27. september 1996. Afdelingerne udbyder de samme mellemlange  

 videregående uddannelser, som udbydes på  

 handelshøjskolerne og enkelte andre universitetslovsinstitutioner,  

 nemlig de erhvervsøkonomiske (HA) og erhvervssproglige  

 bacheloruddannelser og står efter loven under tilsyn af en  

 handelshøjskole.
Der er tale om et fagligt tilsyn, der skal sikre, at  

 afdelingens udbud af uddannelserne har det samme niveau som på  

 universitetslovsinstitutionerne.
Det følger heraf, at  

 bacheloruddannelserne fra en handelshøjskoleafdeling giver samme  

 adgang til optagelse på universitetslovsinstitutionernes cand.merc.- og  

 cand.ling.merc.-uddannelser som bacheloruddannelserne fra  

 universitetslovsinstitutioner.
Handelshøjskoleafdelingerne er i lighed med  

 ingeniørhøjskolerne, jf. de specielle bemærkninger til  

 lovforslagets § 14, stk. 2, på trods af deres selveje stillet  

 som statsinstitutioner.
Dette skyldes en bestemmelse i loven om, at  

 undervisningsministeren er øverste forvaltningsmyndighed.  

 Undervisningsministeren har således også  

 instruktionsbeføjelse over for disse institutioners ledelse, ligesom  

 institutionerne ikke har de frihedsgrader med hensyn til kapitalforvaltning,  

 bygningsadministration, låneoptagelse m.v., som »ægte« selvejende  

 institutioner.
Institutionernes styrelsesmodeller fremgår ikke af lov  

 eller bekendtgørelse, men er fastlagt i den enkelte institutions  

 vedtægt og er i god overensstemmelse med selvejelovens regler.
 Det er undervisningsministerens opfattelse, at  

 handelshøjskoleafdelingerne med fordel kan overgå til  

 selvejeloven og ad denne vej styrke deres dynamik og handlekraft.  

 Forhandlinger om institutionernes overgang til loven vil blive indledt  

 snarest muligt efter nærværende lovforslags vedtagelse, men  

 muligheden står allerede åben for institutionerne i det  

 gældende lovgrundlag.
Der foreslås indsat en bestemmelse i lov om  

 handelshøjskoler og handelshøjskoleafdelinger, hvorefter  

 tilsynsbestemmelsen også skal gælde institutioner, der  

 overgår til godkendelse efter selvejeloven.
Bestemmelsen vil sikre, at  

 de eksisterende merkantile udbud vil kunne videreføres, uanset at  

 institutionernes forhold, primært af økonomisk art, og  

 lovgrundlag ændres.
Tilsynet skal i lighed med i dag kun omfatte de  

 merkantile uddannelsesudbud, der også foregår ved  

 handelshøjskolerne.
Lovforslaget vil ikke umiddelbart have konsekvenser for  

 handelshøjskolernes tilsyn, der i dag varetages af  

 Handelshøjskolen i København alene.
Det er  

 alene, hvis en eller flere af de nuværende tre  

 handelshøjskoleafdelinger f.eks. ved sammenlægning overgår  

 til CVU-status efter det foreslåede kapitel 7 a i selvejeloven, at det  

 nuværende tilsyn som forudsat i handelshøjskoleloven vil blive  

 ophævet.
Forudsætningen for at opnå CVU-godkendelse med den  

 dertil hørende forpligtelse til forskningstilknytning vil imidlertid  

 være, at institutionen gennem forpligtende samarbejdsaftaler har sikret  

 et nært fagligt samarbejde med en universitetslovsinstitution inden for  

 de af CVU ets uddannelsesområder, som i dag er omfattet af tilsyn fra  

 handelshøjskoler.
Dette lovforslag og forslaget til lov om mellemlange  

 videregående uddannelser skal bl.a. skabe forudsætninger for  

 udvikling af nye mellemlange videregående uddannelser på  

 professionsbachelorniveau, herunder ikke mindst i forhold til det private  

 erhvervsliv.
For et CVU, der omfatter det merkantile fagområde, vil det  

 være nærliggende at koncentrere sig om uddannelser, der  

 indeholder en kombination af teori og praksis, og som i højere grad  

 end de nuværende bacheloruddannelser sigter mod umiddelbar overgang til  

 varetagelse af funktioner på arbejdsmarkedet og inden for bestemte  

 erhvervsområder og professioner.
Disse uddannelser eksisterer ikke i  

 dag, men bør udvikles i CVU-regi, så vidt muligt med umiddelbar  

 adgang til de merkantile overbygningsuddannelser ved  

 universitetslovsinstitutionerne.
 Et CVU, der fortsat ønsker at udbyde de  

 eksisterende merkantile mellemlange videregående uddannelser, må  

 over for Undervisningsministeriet, for at blive godkendt til dette,  

 dokumentere samarbejdsrelationer i relation til relevante  

 universitetslovsinstitutioner (i dag Handelshøjskolen i  

 København, Handelshøjskolen i Århus, Aalborg Universitet,  

 Roskilde Universitetscenter og Syddansk Universitet). Samarbejdsaftalen med  

 en universitetslovsinstitution skal sikre samme kvalitet i udbuddet som det  

 hidtidige tilsyn.
Til § 3 Lov om uddannelse af lærere til folkeskolen Loven foreslås, jf. den foreslåede § 3,  

 nr. 1-5, ændret således, at det fremgår, at  

 læreruddannelsen ud over ved lærerseminarier kan udbydes af CVU  

 er, der af undervisningsministeren er godkendt dertil.
Der vil typisk blive  

 tale om CVU er, der er dannet ved sammenlægning af flere institutioner,  

 hvoraf mindst ét på sammenlægningstidspunktet var godkendt  

 som lærerseminarium.
 Den foreslåede § 3, nr. 6, er en konsekvens af  

 den foreslåede § 1, nr. 5.
Det foreslås, jf. den foreslåede § 3, nr.  

 7, markeret i lovteksten, at Seminarierådet for Læreruddannelsen  

 rådgiver ministeren inden for lovens område, uanset hvilken  

 institutionel ramme uddannelsesaktiviteterne udbydes i: CVU er eller  

 eventuelle enkeltstående lærerseminarier.
Det forudsættes  

 således også, at Lærerseminariernes Rektorforsamling  

 fremover vil repræsentere både rektorer fra eventuelle  

 enkeltstående lærerseminarier og rektorer fra CVU er eller af dem  

 bemyndigede, dvs. typisk studierektorer i tilknytning til partnere med  

 læreruddannelse.
Tilsvarende at Lærerseminariernes  

 Bestyrelsesforening fremover vil repræsentere både bestyrelser  

 fra eventuelle enkeltstående lærerseminarier og bestyrelser fra  

 CVU er eller af disse bemyndigede, dvs. typisk studiebestyrelser i  

 tilknytning til partnere med læreruddannelse.
Til § 4 Lov om uddannelse af pædagoger Loven foreslås, jf. den foreslåede § 4,  

 nr. 1-6 og 10-12, ændret således, at det fremgår, at  

 pædagoguddannelsen ud over ved pædagogseminarier kan udbydes af  

 CVU er, der af undervisningsministeren er godkendt dertil.
Der vil typisk  

 blive tale om CVU er, der er dannet ved sammenlægning af flere  

 institutioner, hvoraf mindst ét på  

 sammenlægningstidspunktet var godkendt som pædagogseminarium.
 Den foreslåede § 4, nr. 7, er en konsekvens af  

 den foreslåede § 1, nr. 5.
I dag har hver amtskommune i henhold til lovens kapitel 3  

 et praktikpladsudvalg vedrørende pædagoguddannelsen, og  

 København og Frederiksberg Kommuner har udnyttet lovens mulighed for  

 at nedsætte et fælles udvalg.
Udvalgene har til opgave på  

 baggrund af en vurdering af det fremtidige behov for pædagoger i det  

 område, udvalget dækker, at afgive indstilling til  

 Undervisningsministeriet om antallet af uddannelsespladser på  

 seminarierne inden for området.
Derudover skal de koordinere arbejdet  

 med at tilvejebringe de praktikpladser, som amtsråd og  

 kommunalbestyrelser er forpligtede til at stille til rådighed for  

 pædagoguddannelsen - principielt uafhængigt af amtsgrænser  

 - og fordele disse pladser mellem seminarierne.
Ved etablering af CVU'er, der godkendes til at udbyde  

 pædagoguddannelsen, vil én institution ofte have partnere, der  

 ligger i flere amter - ligesom det ikke er givet, at alle  

 pædagogseminarier i et givet amt vælger at indgå i samme  

 CVU.
Da institutionsstrukturen må forventes at gå på  

 tværs af amtsgrænserne, foreslås kapitel 3 ændret,  

 jf. den foreslåede § 4, nr. 8 og 9, således at  

 undervisningsministeren efter drøftelse med amterne bestemmer, hvilke  

 praktikpladsudvalg der skal nedsættes, og hvilke amter og  

 institutioner, der i givet fald hører under udvalget.
Der skabes  

 mulighed for, at en institution delvist kan høre under udvalget.
Dette  

 kan blive relevant, hvor én eller flere partnere i et CVU mest  

 hensigtsmæssigt henhører under et bestemt praktikpladsudvalg,  

 mens andre partnere mest hensigtsmæssigt henhører under andre  

 praktikpladsudvalg.
I konsekvens af at flere amtsråd kan nedsætte  

 et fælles praktikpladsudvalg, ændres § 17 således, at  

 amterne i så fald repræsenteres ligeligt i praktikpladsudvalget.  

 Et udvalg, hvori alene indgår ét amtsråd efter ministerens  

 bestemmelse, består således af i alt 6 medlemmer, hvorimod et  

 udvalg, hvori indgår to amtsråd, vil bestå af 12 medlemmer  

 osv.
Den foreslåede affattelse af bestemmelsen vil formentlig i flere  

 tilfælde indebære, at ét amtsråd er med til at  

 nedsætte flere forskellige praktikpladsudvalg.
Det forudsættes,  

 at kommuneforeningen i det eller de relevante amter, der i normalsituationen  

 vil udpege de 3 primærkommunale medlemmer, vil udpege medlemmer med  

 tilknytning til den region, som udvalget dækker. § 17,  

 stk. 6, foreslås ændret således, at det fremgår,  

 at hvis udvalget nedsættes af flere amtsråd i fællesskab,  

 skal disse i fællesskab stille sekretariatsbistand til rådighed  

 for praktikpladsudvalget.
Det foreslås, at udvalgenes to opgaver  

 fastholdes, ligesom amtsrådenes og kommunalbestyrelsernes  

 landsdækkende forpligtelse til at stille praktikpladser til  

 rådighed foreslås opretholdt.
Det foreslås markeret i lovteksten, jf. den  

 foreslåede § 4, nr. 13, at Seminarierådet for  

 Pædagoguddannelsen rådgiver ministeren inden for lovens  

 område, uanset hvilken institutionel ramme uddannelsesaktiviteterne  

 udbydes i: CVU er eller eventuelle enkeltstående  

 pædagogseminarier.
Det foreslås endvidere, jf. den  

 foreslåede § 4, nr. 15-18, at det kommer til - helt på linie  

 med læreruddannelseslovens regler om Seminarierådet for  

 Læreruddannelsen - at fremgå direkte af lovteksten, hvilke  

 organisationer der udpeger repræsentanterne til rådet for  

 henholdsvis bestyrelserne, rektorerne, lærerne og de studerende.
Det  

 forudsættes i den forbindelse, at Pædagogseminariernes  

 Rektorforsamling fremover vil repræsentere både rektorer fra  

 eventuelle enkeltstående pædagogseminarier og rektorer fra CVU er  

 eller af dem bemyndigede, dvs. typisk studierektorer i tilknytning til  

 partnere med pædagoguddannelse.
Tilsvarende at  

 Pædagogseminariernes Bestyrelsesforening fremover vil  

 repræsentere både bestyrelser fra eventuelle enkeltstående  

 pædagogseminarier og bestyrelser fra CVU er eller af disse bemyndigede,  

 dvs. typisk studiebestyrelser i tilknytning til partnere med  

 pædagoguddannelse.
Til § 5 Lov om uddannelse til håndarbejdslærer Loven foreslås, jf. den foreslåede § 5,  

 nr. 1-3, ændret således, at det fremgår, at  

 håndarbejdslæreruddannelsen ud over ved  

 håndarbejdsseminarier kan udbydes af CVU er, der af  

 undervisningsministeren er godkendt dertil.
Der vil typisk blive tale om CVU  

 er, der er dannet ved sammenlægning af flere institutioner, hvoraf  

 mindst ét på sammenlægningstidspunktet var godkendt som  

 håndarbejdsseminarium.
 Den foreslåede § 5, nr. 4, er en konsekvens af  

 den foreslåede § 1, nr. 5.
Til § 6 Lov om uddannelse til ernærings- og husholdningsøkonom Loven foreslås, jf. den foreslåede § 6,  

 nr. 1-3, ændret således, at det fremgår, at uddannelsen til  

 ernærings- og husholdningsøkonom ud over ved  

 husholdningsseminarier kan udbydes af CVU er, der af undervisningsministeren  

 er godkendt dertil.
Der vil typisk blive tale om CVU er, der er dannet ved  

 sammenlægning af flere institutioner, hvoraf mindst ét på  

 sammenlægningstidspunktet var godkendt som husholdningsseminarium.
 Den foreslåede § 6, nr. 4, er en konsekvens af  

 den foreslåede § 1, nr. 5.
Til § 7 Lov om folkeskolen Lov om folkeskolen indeholder krav om, at man for at kunne  

 varetage undervisning i grundskolen og i 10. klasse med enkelte undtagelser  

 skal have gennemført uddannelsen til lærer i folkeskolen eller  

 anden læreruddannelse, der er godkendt af undervisningsministeren i den  

 henseende.
En sådan godkendelse kan betinges af, at de uddannede  

 består en prøve ved et lærerseminarium.
Loven indeholder  

 tilsvarende krav om, at man kan forestå undervisningen i en  

 børnehaveklasse, hvis man har gennemført en tilsvarende  

 uddannelse til pædagoguddannelsen, der er godkendt af  

 undervisningsministeren i denne henseende.
Her kan godkendelsen betinges af,  

 at de uddannede består en prøve ved et  

 pædagogseminarium.
 De nævnte bestemmelser foreslås ændret  

 således, at sådanne prøver kan afholdes af CVU er, der er  

 godkendt til at udbyde henholdsvis læreruddannelsen og  

 pædagoguddannelsen.
Til § 8 Lov om kursus til højere forberedelseseksamen og om  

 studieforberedende enkeltfagsundervisning for voksne m.v.
 Der er tale om en ændring som konsekvens af, at CVU  

 er, der dannes ved sammenlægning af bl.a. et seminarium med hf-kursus,  

 med undervisningsministerens godkendelse vil kunne bevare hf-kurset, jf. den  

 foreslåede § 27 a, stk. 3, i selvejeloven.
Til § 9 Lov om erhvervsskoler Der henvises til bemærkningerne til forslagets  

 § 1, nr. 5. Erhvervsskoleloven forudsætter allerede i dag, at  

 erhvervsskoler kan lægges sammen.
Den foreslåede bestemmelse  

 tilsigter derfor at skabe mulighed for universalsuccession som i den  

 foreslåede § 5 a til selvejeloven.
Til § 10 Lov om grundlæggende social- og sundhedsuddannelser m.v.
 Der henvises til bemærkningerne til den ved  

 forslagets § 1, nr. 7, foreslåede § 27 f, stk. 1, nr. 2,  

 i selvejeloven samt til de almindelige bemærkninger, afsnit 2.3.
Til § 11 Lov om Danmarks Evalueringsinstitut Bilaget til lov om Danmarks Evalueringsinstitut  

 foreslås ændret i overensstemmelse med ændringen af  

 selvejelovens titel.
Til § 12 Lov om sygeplejersker Forpligtelsen til at sikre institutionskapacitet for  

 uddannelse af sygeplejersker påhviler amtskommunerne/Hovedstadens  

 Sygehusfællesskab, hvilket har ført til oprettelse af de  

 amtslige sygeplejeskoler, hvoraf der i dag er mindst én i hvert amt  

 samt to i tilknytning til Hovedstadens Sygehusfællesskab.
Der henvises  

 i det hele til de almindelige bemærkninger, afsnit 2.3., om  

 henlæggelse af uddannelsen til Centre for Videregående Uddannelse  

 ved driftsoverenskomst og til bemærkningerne til den ved forslagets  

 § 1, nr. 7, foreslåede § 27 f, stk. 1, nr. 2, i  

 selvejeloven.
I § 2, stk. 5, i lov om sygeplejersker - der  

 indeholder hjemlen til sygeplejerskeuddannelsen - indgår en  

 forudsætning om, at sygeplejersker uddannes ved sygeplejeskoler.
Det  

 foreslås med henblik på at udelukke modsætningsslutninger,  

 at det udtrykkeligt indføjes i bestemmelsen, at uddannelsesopgaven  

 også kan varetages af CVU er.
Også med hensyn til radiografuddannelsen  

 påhviler det amtskommunerne/Hovedstadens Sygehusfællesskab at  

 sikre institutionskapaciteten.
Der eksisterer i dag tre radiografskoler  

 henholdsvis i Aalborg, i Odense og i Herlev.
Alle tre radiografskoler ligger  

 i tæt tilknytning til sygeplejeskoler, og der samarbejdes omkring  

 administration, edb og lokaler.
Radiografuddannelsen har hjemmel i § 29 i lov nr. 352  

 af 14. maj 1992 om ændring af forskellige uddannelseslove m.v.
Det er  

 ikke nødvendigt at ændre denne bestemmelse for at  

 præcisere, at uddannelsesopgaven kan henlægges til relevante CVU  

 er.
Til § 13 Lov om terapiassistenter Fysioterapeutskoler og ergoterapeutskoler er  

 statsinstitutioner.
Det er tanken, at også disse institutioner skal  

 kunne indgå som partnere ved dannelse af CVU er efter det  

 foreslåede kapitel 7 a i selvejeloven.
I en del tilfælde har  

 fysioterapeutskoler og ergoterapeutskoler i dag institutionsfællesskab,  

 hvilket giver sig udslag i, at de har én fælles bestyrelse, men  

 to daglige ledere, én for hver af uddannelserne.
Det gælder  

 således Ergoterapeut- og Fysioterapeutskolen i Århus,  

 Ergoterapeut- og Fysioterapeutskolen i Holstebro, Ergoterapeut- og  

 Fysioterapeutskolen i Odense og Ergoterapeut- og Fysioterapeutskolen i  

 Aalborg, mens Ergoterapeut- og Fysioterapeutskolen i Næstved kun har  

 én daglig leder.
Lovforslaget indeholder mulighed for, at  

 ovennævnte skoler går ind som partner i et CVU med to  

 studierektorer, jf. den ved § 1, nr. 7, foreslåede § 27 f,  

 stk. 1, nr. 1, i selvejeloven.
Lov om terapiassistenter indeholder hjemlen til  

 fysioterapeutuddannelsen og ergoterapeutuddannelsen.
Loven indeholder  

 betegnelsen terapiassistentskoler.
Det foreslås, at loven ændres,  

 således at det i stedet fremgår, at uddannelserne foregår  

 ved uddannelsesinstitutioner, herunder CVU er, der af undervisningsministeren  

 er godkendt til at uddanne terapiassistenter.
Til § 14 Der indsættes i ikrafttrædelsesbestemmelsen en  

 hjemmel for undervisningsministeren til på et senere tidspunkt at  

 ophæve de love, der i dag udgør institutionshjemlen for  

 henholdsvis ingeniørhøjskoler (stk. 2) og sociale  

 højskoler (stk. 3).
Ingeniørhøjskoler (teknika) er i dag  

 godkendt efter lov om teknika, jf. lovbekendtgørelse nr. 865 af 27.  

 september 1996. Ingeniørhøjskolerne skal i henhold til denne  

 lov være selvejende, men de er i øvrigt stillet som  

 statsinstitutioner, idet det i loven er bestemt, at undervisningsministeren  

 er øverste forvaltningsmyndighed.
Ministerens ansvar for  

 ingeniørhøjskolernes drift er derfor som udgangspunkt det samme  

 som for statsinstitutioner, og der er ikke i lovgivningen, således som  

 det er tilfældet i anden institutionslovgivning (universitetsloven,  

 selvejeloven og erhvervsskoleloven), fastlagt bestemmelser, der  

 begrænser ministerens instruktionsbeføjelse.
Ud over at  

 ministeren har instruktionsbeføjelse over for  

 ingeniørhøjskolernes ledelse, indebærer lovgrundlaget  

 også, at skolerne ikke har de frihedsgrader med hensyn til  

 kapitalforvaltning, bygningsadministration, låneoptagelse m.v., som  

 ligger i selvejelovens decentraliseringstanke.
Undervisningsministeren  

 vurderer, at dette såkaldte »uægte« selveje er en problematisk  

 institutionsform, fordi man i den nuværende styreform reelt  

 sammenblander forskellige styreformer, dels den almindelige  

 statsinstitutionsform, dels selvejeformens, og endelig en kollegial  

 styreform.
Undervisningsministeriets bekendtgørelse nr. 208 af 8.  

 april 1987 om styrelse af teknika foreskriver således en lang  

 række interne kollegiale styrelsesorganer, herunder et  

 tværgående styrelsesråd.
Bekendtgørelsen er i  

 høj grad udformet med universiteternes tidligere styrelseslov som  

 forlæg.
I konsekvens af selvejeformen foreskriver  

 bekendtgørelsen dog også en bestyrelse med eksternt flertal, der  

 har ansvaret for institutionens økonomi og regnskaber, men bestyrelsen  

 er ikke givet egentlige beføjelser til at løfte dette  

 ansvar.
Det har skabt en grundlæggende uklarhed om  

 kompetencefordelingen mellem Undervisningministeriet, bestyrelsen, rektor og  

 det kollegialt valgte styrelsesråd.
Det bemærkes, at  

 styrelseslovens ledelsesmodel siden er forladt på  

 universitetsområdet ved vedtagelsen af universitetsloven i 1992 - mens  

 den lever endnu på ingeniørhøjskolerne.
Det er undervisningsministerens opfattelse, at  

 selvejelovens ledelsesmodel, der indebærer en klar ansvarsfordeling  

 mellem bestyrelsen, rektor og eventuelle interne organer vil være  

 hensigtsmæssig for ingeniørhøjskolernes dynamik og  

 handlekraft.
Det står imidlertid klart, at der hos visse af  

 ingeniørhøjskolerne lægges meget stor vægt  

 på, at den daglige leder - rektor - også fremover skal have et  

 kollegialt mandat, dvs. er en ved skolen fastansat lærer, som  

 vælges af skolens ansatte og studerende.
Dette er ikke i dag foreneligt  

 med selvejeloven, hvor det er et centralt element, at bestyrelsen  

 ansætter og afskediger den daglige leder, dvs. denne har sit mandat fra  

 den overordnede ledelse og er ikke nødvendigvis hentet fra  

 institutionens lærerkorps.
Undervisningsministeren er imidlertid  

 indstillet på at imødekomme det nævnte ønske ved i  

 selvejeloven at indsætte hjemmel til, at undervisningsministeren kan  

 godkende, at bestyrelsens beføjelse til at ansætte og afskedige  

 rektor kombineres med et valg.
Dette kan realiseres ved, at bestyrelsen enten  

 godkender ansættelsen af den person, som medarbejdere og studerende har  

 valgt, eller forlanger omvalg.
Tilsvarende at bestyrelsen kan afsætte  

 en rektor ved at forlange, at der iværksættes nyvalg.
På  

 denne måde sikres det dels, at rektor fortsat hentes fra institutionens  

 lærerkorps og har et internt mandat, dels at rektor nyder tillid hos og  

 har et mandat fra den overordnede ledelse.
Hvis rektor én gang er  

 godkendt af bestyrelsen, bør bestyrelsen kun undtagelsesvist senere  

 benytte adgangen til at afsætte rektor, nemlig hvis rektor alvorligt  

 har misrøgtet sit hverv, herunder klart tilsidesat den loyalitet, som  

 bestyrelsen må kunne forvente.
Den omtalte hjemmel indsættes ved  

 dette lovforslags § 1, nr. 6. Det bemærkes, at hjemlen  

 indsættes i selvejelovens kapitel 3 frem for i det nye kapitel 7 a.  

 På den måde sikres det, at en ingeniørhøjskole vil  

 kunne overgå til selvejeloven, uanset om den måtte ønske  

 en CVU-godkendelse eller i øvrigt i første omgang vil kunne  

 opfylde betingelserne herfor.
Det er tanken, at alle  

 ingeniørhøjskoler på sigt - dvs. evt. efter en  

 gennemført institutionsudvikling - bør kunne godkendes som CVU  

 er.
Hjemlen gøres alene anvendelig for  

 ingeniørhøjskoler, idet valg af den daglige leder ikke i  

 øvrigt forekommer ved institutioner uden for universitetsloven.  

 Konstruktionen kan indebære risiko for, at den institutionsleder, der  

 ønsker at sikre sig genvalg, vil afholde sig fra at gennemføre  

 upopulære, men nødvendige, prioriteringer og ændringer.  

 Denne risiko er særligt uhensigtsmæssig i forhold til den store  

 økonomiske dispositionsfrihed, der tilkommer »ægte« selvejende  

 institutioner.
Hermed kan der opstå konflikt i forhold til bestyrelsens  

 overordnede økonomiske ansvar.
 I henhold til selvejelovens § 1, stk. 4, skal  

 overgang til loven forhandles med institutionen, og sådanne  

 forhandlinger vil blive indledt snarest muligt efter nærværende  

 lovforslags vedtagelse.
Der foreslås ved § 14, stk. 2, indsat en hjemmel for  

 undervisningsministeren til at ophæve lov om teknika, når alle de  

 fem ingeniørhøjskoler, der aktuelt er godkendt efter loven, er  

 overgået til godkendelse efter selvejeloven.
De fornødne  

 uddannelseshjemler vil kunne findes i selvejeloven selv eller i lov om  

 mellemlange videregående uddannelser, jf. forslag herom, samt i lov om  

 åben udddannelse.
De sociale højskoler er i dag  

 statsinstitutioner, jf. bekendtgørelse nr. 679 af 29. juli 1992 af lov  

 om statens overtagelse af de sociale højskoler i København,  

 Århus, Odense og Esbjerg.
Ikke desto mindre blev der med  

 ikrafttrædelsen af bekendtgørelsen om styrelse af de sociale  

 højskoler i 1997 gennemført en styrelsesreform på  

 skolerne, der havde en høj grad af overensstemmelse med selvejelovens  

 ledelsesmodel.
Der blev således etableret bestyrelser med eksternt  

 flertal, der har den overordnede ledelse, og som over for  

 undervisningsministeren har ansvaret for skolernes virksomhed.
Pga. det  

 statslige ejerforhold er det ministeren, der ansætter og afskediger  

 rektor, men bestyrelsen blev tillagt indstillingsret.
Ledelsesmodellen har i  

 praksis fungeret godt, men det er principielt problematisk at operere med  

 ansvarlige bestyrelser på statsinstitutioner uden lovhjemmel.
Heldigvis  

 er der ikke opstået situationer, hvor det har været  

 nødvendigt præcist at afklare kompetencefordelingen mellem  

 ministerium, bestyrelse og rektor.
De sociale højskolers lovhjemmel er som nævnt  

 lov om statens overtagelse af de sociale højskoler i København,  

 Århus, Odense og Esbjerg fra 1987, og skolerne var, som lovens titel  

 antyder, tidligere selvejende institutioner.
Det er undervisningsministerens  

 opfattelse, at skolerne nu - på linie med  

 ingeniørhøjskolerne - ved overgang til selvejeloven bør  

 sikres dels afklarede styrelsesforhold, dels mulighed for decentraliseret  

 kapitalforvaltning og bygningsadministration, for låneoptagelse  

 m.v.
I henhold til selvejelovens § 2, stk. 1, skal  

 overgang til loven forhandles med institutionen, og sådanne  

 forhandlinger vil blive indledt snarest muligt efter nærværende  

 lovforslags vedtagelse.
Det er klart, at de sociale højskoler vil  

 kunne godkendes til at indgå i CVU-dannelser efter det foreslåede  

 kapitel 7 a.
Der foreslås ved § 14, stk. 3, indsat en hjemmel for  

 undervisningsministeren til at ophæve lov om statens overtagelse af de  

 sociale højskoler i København, Århus, Odense og Esbjerg,  

 når alle de fire sociale højskoler, der er omfattet af loven, er  

 overgået til godkendelse efter selvejeloven.
De fornødne  

 uddannelseshjemler vil kunne findes i selvejeloven selv eller i lov om  

 mellemlange videregående uddannelser, jf. forslag herom, samt i lov om  

 åben uddannelse.
 Hvis undervisningsministeren i henhold til de  

 foreslåede stk. 2 og 3 ophæver lov om teknika og lov om  

 statens overtagelse af de sociale højskoler i København,  

 Århus, Odense og Esbjerg, vil uddannelsesregler udstedt i medfør  

 af disse love forblive i kraft, indtil de ophæves eller afløses  

 af regler, der udstedes med hjemmel i lov om mellemlange videregående  

 uddannelser, jf. den foreslåede stk. 4.
Bilag 1 Lovforslaget sammenholdt med gældende lov Gældende formulering Lovforslaget Undervisningsministeriet § 1 I lov nr. 311 af 24. april 1996 om selvejende institutioner for  

 videregående uddannelser m.v., som senest ændret ved § 15 i  

 lov nr. 290 af 12. maj 1999, foretages følgende ændringer:
 1. I lovens titel indsættes efter »om«: »Centre for  

 Videregående Uddannelse og andre«.
 § 1. Loven omfatter selvejende institutioner, der af  

 undervisningsministeren godkendes til at give videregående uddannelse  

 eller efter- og videreuddannelse.
 2. I § 1, stk. 1, indsættes efter  

 »omfatter«: »Centre for Videregående Uddannelse (CVU er) og  

 andre«.
- - - 3. I § 1 indsættes efter stk. 1 som  

 nyt stykke:
 »Stk. 2. For Centre for Videregående Uddannelse (CVU er)  

 gælder loven med de undtagelser, der følger af kapitel 7  

 a.«.
 Stk. 2-4 bliver herefter til 3-5.
 4. § 2 affattes således:
 § 2. Undervisningsministeren kan efter forhandling med  

 institutionen beslutte, at en statslig uddannelsesinstitution, bortset fra  

 institutioner omfattet af universitetsloven, overgår til at blive en  

 selvejende institution, der godkendes efter nærværende lov.
 »§ 2. Undervisningsministeren kan efter forhandling med  

 institutionen beslutte, at en statslig uddannelsesinstitution, bortset fra  

 institutioner omfattet af universitetsloven, overgår til at blive en  

 selvejende institution, der godkendes efter nærværende lov.
 Stk. 2. Undervisningsministeren kan efter forhandling med  

 finansministeren fastsætte regler om vilkårene for overdragelse  

 eller anvendelse af statens faste ejendomme til institutioner, der i  

 medfør af stk. 1 overgår til selveje. § 34 finder  

 tilsvarende anvendelse.
 Stk. 2. Undervisningsministeren kan på nærmere  

 bestemte vilkår overdrage statens faste ejendomme til institutioner,  

 der i medfør af stk. 1 overgår til at blive en selvejende  

 institution. § 34 finder tilsvarende anvendelse.
 Stk. 3. Stk. 2 finder tilsvarende anvendelse, hvis en  

 statslig uddannelsesinstitution i medfør af § 5 a sammenlægges  

 med andre uddannelsesinstitutioner.«.
 5. Efter § 5 indsættes:
»§ 5 a.
Undervisningsministeren kan efter indstilling fra  

 bestyrelsen tillade, at selvejende uddannelsesinstitutioner  

 sammenlægges til en selvejende uddannelsesinstitution, der godkendes  

 efter loven.
Statslige uddannelsesinstitutioner kan indgå i en  

 sammenlægning under iagttagelse af § 2, stk. 1. Ved  

 sammenlægningen opløses institutionerne uden likvidation ved  

 overdragelse af deres aktiver og gæld til den fortsættende  

 institution.
Stk. 2. Undervisningsministeren kan efter indstilling fra  

 bestyrelsen tillade, at en selvejende uddannelsesinstitution ved spaltning  

 overdrager sine aktiver og gæld som helhed eller en del heraf til en  

 eller flere selvejende institutioner, der godkendes efter loven.
Statslige  

 uddannelsesinstitutioner kan spaltes under iagttagelse af § 2, stk. 1.
Stk. 3. Det er en betingelse for at opnå tilladelse  

 efter stk. 1 og 2, at der ved sammenlægningen eller spaltningen ikke  

 sker indskrænkninger i bestående rettigheder.
I vedtægten  

 for den fortsættende eller modtagende institution skal der optages  

 bestemmelser, som sikrer, at de deltagende institutioners formål  

 tilgodeses.
På samme måde skal der optages bestemmelser, som  

 sikrer eventuelle vedtægtsbestemte rettigheder til en deltagende  

 institutions formue, når rettigheden ikke udlæges ved  

 sammenlægningen eller spaltningen.
 Stk. 4. Sammenlægning og spaltning efter stk. 1 og  

 2 gennemføres uden kreditorernes samtykke.
 Stk. 5. Undervisningsministeren fastsætter regler,  

 hvorefter aktieselskabslovens kapitel 15 med de fornødne tilpasninger  

 finder anvendelse på sammenlægning og spaltning efter stk. 1 og  

 2.«.
 § 9. Bestyrelsen har den overordnede ledelse af  

 institutionen.
 6. I § 9, indsættes efter stk. 5, som  

 nyt stykke:
- - - Stk. 5 Bestyrelsen ansætter og afskediger institutionens  

 leder og øvrige personale.
Bestyrelsen kan bemyndige lederen til at  

 ansætte og afskedige institutionens øvrige personale.
- - - »Stk. 6. Lederen kan dog vælges af de ansatte og  

 studerende ved institutionen, hvis dette har været gældende forud  

 for institutionens godkendelse efter denne lov, og institutionens  

 vedtægt, som er godkendt af undervisningsministeren, jf. § 7,  

 stk. 1, indeholder bestemmelse herom.
Et sådant valg skal  

 godkendes af bestyrelsen, og bestyrelsen kan afsætte lederen.«.
 Stk. 6 bliver herefter stk. 7.
 7. Efter § 27 indsættes:
»Kapitel 7 a Centre for Videregående Uddannelse  

 (CVU'er) - - - «.
 8. I § 32 indsættes som stk. 2:
 § 32. Staten eftergiver kravene på renter af  

 statslån, der er tilskrevet i medfør af § 4, stk. 3, i  

 lov om Den Grafiske Højskole, jf. lovbekendtgørelse nr. 676 af  

 29. juli 1992, og § 2, stk. 3, i lov om statsstøtte til  

 visse private seminarier (seminariestøtteloven), jf.  

 lovbekendtgørelse nr. 677 af 29. juli 1992. Rentetilskrivningen  

 ophører ved lovens ikrafttræden.
 »Stk. 2. Staten eftergiver kravene på renter af  

 statslån, der er tilskrevet i medfør af § 4, stk. 3, i  

 lov om teknika, jf. lovbekendtgørelse nr. 865 af 27. september 1996,  

 og § 6, stk. 3, i lov om handelshøjskoler og  

 handelshøjskoleafdelinger, jf. lovbekendtgørelse nr. 864 af 27.  

 september 1996, når en institution, der har været omfattet af en  

 af de nævnte love, er overgået til godkendelse efter denne lov.  

 Rentetilskrivningen ophører ved overgangen.«.
§ 2 I lov om handelshøjskoler og handelshøjskoleafdelinger, jf.  

 lovbekendtgørelse nr. 864 af 27. september 1996, foretages  

 følgende ændring:
 1. I § 5 indsættes som stk. 2:
 § 5. En handelshøjskoleafdeling står efter  

 undervisningsministerens nærmere bestemmelse under tilsyn af en  

 handelshøjskole.
 »Stk. 2. En uddannelsesinstitution, der som  

 handelshøjskoleafdeling har været omfattet af denne lov, og som  

 godkendes efter § 3, stk. 1, jf. § 1, stk. 4, i lov om  

 Centre for Videregående Uddannelse og andre selvejende institutioner  

 for videregående uddannelser m.v., står fortsat under tilsyn af  

 en handelshøjskole, medmindre handelshøjskoleafdelingen tillige  

 godkendes som Center for Videregående Uddannelse (CVU) efter § 27  

 d i lov om Centre for Videregående Uddannelse og selvejende  

 institutioner for videregående uddannelser m.v. eller indgår i et  

 CVU ved sammenlægning eller spaltning.«.
§ 3 I lov om uddannelse af lærere til folkeskolen, jf.  

 lovbekendtgørelse nr. 608 af 10. juli 1997, foretages følgende  

 ændringer:
 § 2. Uddannelsen varer 4 år og omfatter for alle  

 studerende følgende fag og fagområder:
 1. I § 2, stk. 1, nr. 2, ændres  

 »seminariernes« til: »institutionernes, jf. § 6,«.
1)	- - - 2)	Fire af folkeskolens fag (linjefag) efter seminariernes muligheder  

 og den studerendes valg, jf. stk. 2. Den studerende udarbejder en  

 større selv stændig opgave i tilknytning til et af de valgte  

 fag.
 Stk. 5. Undervisningsministeren kan fastsætte regler  

 om:
 2. I § 2, stk. 5, nr. 1, ændres  

 »seminariets« til: »institutionens«.
 1)	De studerendes pligt til at deltage i seminariets undervisning og i  

 praktikken.
2)	- - - 3)	Klager til seminariet fra de stude rende, herunder om klagefrist, i  

 forbindelse med eksaminer og prøver.
 3. I § 2, stk. 5, nr. 3, ændres »seminariet«  

 til: »institutionen«.
 § 4. Undervisningsministeren fastsætter regler om adgang  

 til uddannelsen og kan fastsætte antallet af uddannelsespladser  

 på seminarierne.
 4. I § 4 ændres »seminarierne« til:  

 »institutionerne«.
 5. § 6 affattes således:
 § 6. Uddannelsen foregår på statsseminarier eller  

 på private seminarier, der af undervisningsministeren er godkendt til  

 at uddanne lærere til folkeskolen.
 »§ 6. Uddannelsen foregår på statsseminarier,  

 på private seminarier eller på Centre for Videregående  

 Uddannelse (CVU er), der af undervisningsministeren er godkendt til at  

 uddanne lærere til folkeskolen.
 Stk. 2. Et privat seminarium skal være en selvejende  

 institution eller udgøre en del af en sådan med vedtægter  

 godkendt af ministeren.
 Stk. 2. Et privat seminarium skal være en selvejende  

 institution eller udgøre en del af en sådan med vedtægter  

 godkendt af ministeren.
 Stk. 3. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 § 14. For de godkendte private seminarier gælder  

 bestemmelserne i lov om selvejende institutioner for videregående  

 uddannelser m.v. § 5 om formuens anvendelse ved seminariets  

 ophør, kapitel 4 om søgsmålskompetence, kapitel 5 om  

 tilskud og lån, kapitel 6 om kapitalforvaltning, regnskab og revision  

 samt § 27 om indtægtsdækket virksomhed.
 6. I § 14 indsættes efter »seminariets  

 ophør,«: »§ 5 a om sammenlægning og spaltning,«.
 § 17. Undervisningsministeren nedsætter et  

 seminarieråd, der er rådgivende for ministeren inden for lovens  

 område.
 7. I § 17, stk. 1, indsættes efter  

 »område«: », uanset om uddannelsesaktiviteterne foregår på  

 CVU er eller seminarier«.
- - - § 4 I lov om uddannelse af pædagoger, jf. lovbekendtgørelse nr.  

 796 af 3. september 1996, foretages følgende ændringer:
 § 2. Uddannelsen varer 31/2 år og tilrettelægges  

 således, at der veksles mellem undervisning på seminariet og  

 praktik.
 1. I § 2, stk. 1, ændres »seminariet« til:  

 »institutionen, jf. § 6,«.
Stk. 2. Undervisningen på seminariet om- fatter for alle  

 studerende følgende fag: Pædagogik, psykologi, sociale fag,  

 sundhedsfag, dansk, musik, bevægelsesfag, værkstedsfag, drama,  

 naturfag og faget kommunikation, organisation og ledelse.
Fagene kan samles i  

 følgende faggrupper: Pædagogisk-psykologiske fag, social- og  

 sundhedsfag og aktivitets- og kulturfag.
 2. I § 2, stk. 2, og stk. 7, nr. 2,  

 ændres »seminariet« til: »institutionen«.
 Stk. 3. Herudover kan seminariets undervisning omfatte andre  

 studieaktiviteter.
 3. I § 2, stk. 3, ændres » seminariets« til:  

 »institutionens«.
- - - Stk. 6. Undervisningsministeren fastsætter nærmere  

 regler om uddannelsen, herunder om de studerendes pligt til at deltage i  

 seminarieundervisningen og øvelsespraktikken og om uddannelsens  

 afslutning.
 4. I § 2, stk. 6, ændres  

 »seminarieundervisningen« til: »undervisningen ved institutionen«.
 Stk. 7. Undervisningsministeren kan fastsætte regler  

 om:
1)	- - - 2)	Klager til seminariet fra de studerende, herunder om klagefrist, i  

 forbindelse med eksaminer og prøver.
 § 4. Undervisningsministeren fastsætter efter forslag  

 fra praktikpladsudvalgene, jf. § 19, antallet af uddannelsespladser  

 på seminarierne.
 5. I § 4, stk. 1 og 2, »seminarierne« til:  

 »institutionerne«.
 Stk. 2. Ministeren kan fastsætte regler om adgangen til  

 uddannelsen og om optagelsen på seminarierne.
 6. § 6 affattes således:
 § 6. Undervisningen foregår på statsseminarier  

 eller på private seminarier, der af undervisningsministeren er godkendt  

 til at uddanne pædagoger.
 »§ 6. Undervisningen foregår på statsseminarier,  

 på private seminarier eller på Centre for Videregående  

 Uddannelse (CVU er), der af undervisningsministeren er godkendt til at  

 uddanne pædagoger.
 Stk. 2. Et privat seminarium skal være en selvejende  

 institution eller udgøre en del af en sådan med vedtægter  

 godkendt af ministeren.
 Stk. 2. Et privat seminarium skal være en selvejende  

 institution eller udgøre en del af en sådan med vedtægter  

 godkendt af ministeren.
 Stk. 3. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 § 14. For de godkendte private seminarier gælder  

 bestemmelserne i lov om selvejende institutioner for videregående  

 uddannelser m.v. § 5 om formuens anvendelse ved seminariets  

 ophør, kapitel 4 om søgsmålskompetence, kapitel 5 om  

 tilskud og lån, kapitel 6 om kapitalforvaltning, regnskab og revision  

 samt § 27 om indtægtsdækket virksomhed.
 7. I § 14 indsættes efter »seminariets  

 ophør,«: »§ 5 a om sammenlægning og spaltning,«.
 8. § 17 affattes således:
 § 17. Amtsrådet nedsætter et praktikpladsudvalg.  

 Udvalgets medlemmer udpeges således:
»§ 17. Der nedsættes praktikpladsudvalg for  

 pædagoguddannelsen af et eller flere amtsråd efter  

 undervisningsministerens bestemmelse.
Ministeren bestemmer, hvilke  

 uddannelsesinstitutioner der helt eller delvist hører under det  

 enkelte udvalg.
Hvis et udvalg alene nedsættes af ét  

 amtsråd, udpeges udvalget således:
Kommunalbestyrelserne i amtsrådskredsen 3 Amtsrådet	1 Amtrådet	1 Kommunalbestyrelserne i amtsrådskredsen	3 De færdiguddannedes organisationer	2 De færdiguddannedes organisationer	2 Stk. 2. Rektorerne for seminarierne i amtskommunen er  

 tilforordnet praktikpladsudvalget.
 Stk. 2. Hvis udvalget nedsættes af flere amtsråd i  

 fællesskab, fastsættes antallet af medlemmer i samme forhold som  

 efter stk. 1.
Stk. 3. Praktikpladsudvalgets formand vælges af og  

 blandt de kommunale medlemmer Stk. 3. Rektorerne for de institutioner, der i henhold til  

 stk. 1 hører under praktikpladsudvalget, eller den de bemyndiger  

 hertil, er tilforordnet praktikpladsudvalget.
 Stk. 4. Praktikpladsudvalget fastsætter selv sin  

 forretningsorden.
 Stk. 4. Praktikpladsudvalgets formand vælges af og  

 blandt de kommunale medlemmer.
 Stk. 5. Amtsrådet stiller sekretariatbistand til  

 rådighed for praktikpladsudvalget.
 Stk. 5. Praktikpladsudvalget fastsætter selv sin  

 forretningsorden.
 Stk. 6. Amtsråd, der er repræsenteret i udvalget,  

 stiller sekretariatsbistand til rådighed for  

 praktikpladsudvalget.«.
 § 18. Flere amtsråd kan efter overenskomst  

 nedsætte et fælles praktikpladsudvalg i stedet for et  

 praktikpladsudvalg efter § 17. Antallet af medlemmer skal  

 fastsættes i samme forhold som efter § 17, stk. 1.
 9. § 18 ophæves.
 § 19. Ud fra en vurdering af det fremtidige behov for  

 færdiguddannede pædagoger i området og muligheden for at  

 skaffe praktikpladser på institutionerne afgiver praktikpladsudvalget  

 forslag til undervisningsministeren om antallet af uddannelsespladser  

 på seminarierne.
 10. I § 19, stk. 1 og 2, ændres  

 »seminarierne« til: »institutionerne«.
Stk. 2. Praktikpladsudvalget koordinerer arbejdet med at  

 tilvejebringe praktikpladser.
Udvalget træffer beslutning om fordeling  

 af praktikpladserne mellem seminarierne, der har pligt til at udnytte  

 dem.
- - - § 20. Seminarierne fordeler de studerende mellem de anviste  

 praktiksteder, der har pligt til at modtage dem.
 11. I § 20 ændres »Seminarierne« til:  

 »Institutionerne«.
 § 21. Diakonhøjskolen i Århus har efter  

 nærmere aftale med det praktikpladsudvalg, der fordeler praktikpladser  

 mellem seminarierne i Århus Amtskommune, ret til at få stillet  

 praktikpladser til rådighed for diakonelever.
 12. I § 21 udgår efter »efter nærmere  

 aftale med«: »det«, og »seminarierne« ændres til : »institutioner, der  

 udbyder pædagoguddannelsen«.
 § 22. Undervisningsministeren nedsætter et  

 seminarieråd, der er rådgivende for ministeren inden for lovens  

 område.
 13. I § 22, stk. 1, indsættes efter  

 »område«: », uanset om uddannelsesaktiviteterne foregår på  

 CVU er eller seminarier«.
 Stk. 2. Seminarierådet består af direktøren  

 for Universitetsafdelingen som formand samt 13 medlemmer, der udpeges  

 således:
1 af seminariernes bestyrelser 1 af seminariernes rektorer 1 af seminariernes lærere 1 af seminariernes studerende - - - 14. I § 22, stk. 2, ændres »direktøren for  

 Universitetsafdelingen som formand« til: »en formand, der udpeges af  

 undervisningsministeren,«.
 15. I § 22, stk. 2, ændres »seminariernes bestyrelser«  

 til: »Pædagogseminariernes Bestyrelsesforening«.
 16. I § 22, stk. 2, ændres »seminariernes rektorer«  

 til: »Pædagogseminariernes Rektorforsamling«.
 17. I § 22, stk. 2, ændres »seminariernes  

 lærere« til: »Dansk Magisterforening«.
 18. I § 22, stk. 2, ændres »seminariernes studerende«  

 til: »Pædagogstuderendes Landssammenslutning«.
§ 5 I lov om uddannelse til håndarbejdslærer, jf.  

 lovbekendtgørelse nr. 798 af 3. september 1996, foretages  

 følgende ændringer:
§ 2. - - - 1. I § 2, stk. 5, nr. 2, ændres »seminariet«  

 til: »institutionen, jf. § 7,«.
 Stk. 5. Undervisningsministeren kan fastsætte regler  

 om:
1)	- - - 2)	Klager til seminariet fra de studerende, herunder om klagefrist, i  

 forbindelse med eksaminer og prøver.
 § 3. Undervisningsministeren fastsætter antallet af  

 uddannelsespladser og regler om adgangen til uddannelsen og om optagelsen  

 på håndarbejdsseminarierne.
 2. I § 3 ændres »håndarbejdsseminarierne«  

 til: »institutionerne«.
 3. § 7 affattes således:
 § 7. Undervisningen foregår på private  

 håndarbejdsseminarier, der er godkendt af undervisningsministeren.
 »§ 7. Undervisningen foregår på private seminarier  

 eller på Centre for Videregående Uddannelse (CVU er), der af  

 undervisningsministeren er godkendt til at uddanne  

 håndarbejdslærere.
 Stk. 2. Enkelte fag i uddannelsen kan læses på  

 andre uddannelsesinstitutioner.
 Stk. 2. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 § 13. For de godkendte private seminarier gælder  

 bestemmelserne i lov om selvejende institutioner for videregående  

 uddannelser m.v. § 5 om formuens anvendelse ved seminariets  

 ophør, kapitel 4 om søgsmålskompetence, kapitel 5 om  

 tilskud og lån, kapitel 6 om kapitalforvaltning, regnskab og revision  

 samt § 27 om indtægtsdækket virksomhed.
 4. I § 13 indsættes efter »seminariets  

 ophør,«: »§ 5 a om sammenlægning og spaltning,«.
§ 6 I lov om uddannelse til ernærings- og husholdningsøkonom, jf.  

 lovbekendtgørelse nr. 797 af 3. september 1996, foretages  

 følgende ændringer:
§ 2. - - - 1. I § 2, stk. 5, nr. 2, ændres »seminariet«  

 til: »institutionen, jf. § 7,«.
 Stk. 5. Undervisningsministeren kan fastsætte regler  

 om:
1)	- - - 2)	Klager til seminariet fra de studerende, herunder om klagefrist, i  

 forbindelse med eksaminer og prøver.
 § 3. Undervisningsministeren fastsætter antallet af  

 uddannelsespladser og regler om adgangen til uddannelsen og om optagelsen  

 på seminarierne.
 2. I § 3 ændres »seminarierne« til:  

 »institutionerne«.
 3. § 7 affattes således:
 § 7. Undervisningen foregår på private seminarier,  

 der af undervisningsministeren er godkendt til at uddanne ernærings- og  

 husholdningsøkonomer.
 »§ 7. Undervisningen foregår på private seminarier  

 eller på Centre for Videregående Uddannelse (CVU er), der af  

 undervisningsministeren er godkendt til at uddanne ernærings- og  

 husholdningsøkonomer.
 Stk. 2. Dele af uddannelsen kan foregå på andre  

 institutioner.
 Stk. 2. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.«.
 § 13. For de godkendte private seminarier gælder  

 bestemmelserne i lov om selvejende institutioner for videregående  

 uddannelser m.v. § 5 om formuens anvendelse ved seminariets  

 ophør, kapitel 4 om søgsmålskompetence, kapitel 5 om  

 tilskud og lån, kapitel 6 om kapitalforvaltning, regnskab og revision  

 samt § 27 om indtægtsdækket virksomhed.
 4. I § 13 indsættes efter »seminariets  

 ophør,«: »§ 5 a om sammenlægning og spaltning,«.
§ 7 I lov om folkeskolen, jf. lovbekendtgørelse nr. 714 af 6. september  

 1999, foretages følgende ændringer:
§ 28. For at kunne varetage undervisning i grundskolen og i  

 10. klasse skal den pågældende have gennemført uddannelsen  

 til lærer i folkeskolen, jf. dog stk. 2 og 3, eller anden  

 læreruddannelse, der er godkendt af undervisningsministeren i denne  

 henseende.
Godkendelsen kan betinges af, at de uddannede består en  

 prøve ved et lærerseminarium.
Undervisningsministeren kan i  

 særlige tilfælde fravige bestemmelsen i 1. pkt.
 1. I § 28, stk. 1, indsættes efter  

 »lærerseminarium«: »eller et Center for Videregående Uddannelse  

 (CVU), der af undervisningsministeren er godkendt til at uddanne lærere  

 til folkeskolen«.
- - - § 29. For at kunne forestå undervisningen i en  

 børnehaveklasse skal den pågældende have gennemført  

 uddannelsen til pædagog eller en af de uddannelser, der er nævnt  

 i § 28, stk. 3, eller en tilsvarende uddannelse, der er godkendt af  

 undervisningsministeren i denne henseende.
Godkendelsen kan betinges af, at  

 de uddannede består en prøve ved et pædagogseminarium.  

 Undervisningsministeren kan i særlige tilfælde fravige  

 bestemmelsen i 1. pkt.
 2. I § 29 indsættes efter  

 »pædagogseminarium«: »eller et Center for Videregående Uddannelse  

 (CVU), der af undervisningsministeren er godkendt til at uddanne  

 pædagoger«.
§ 8 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 821 af 4. november 1999, foretages  

 følgende ændringer:
Seminariernes hf-kurser 1. Overskriften til § 30 h affattes  

 således:
 »Hf-kurser ved seminarier eller ved Centre for  

 Videregående Uddannelse (CVU er)«.
§ 30 h.
Staten afholder udgifterne ved driften af hf-kurser  

 tilknyttet statsseminarier.
 2. I §§ 30 h, stk. 2, og 34, stk. 2,  

 indsættes efter »private seminarier«: »eller CVU er«.
 Stk. 2. Udgiften ved driften af hf-kurserne tilknyttet private  

 seminarier afholdes efter bestemmelsen i stk. 1.
§ 34. - - - § 9 Stk. 2. For så vidt angår statslige kurser,  

 herunder hf-kurser tilknyttet private seminarier, udøver  

 undervisningsministeren de beføjelser, der i denne lov er tillagt  

 amtsrådene.
 I lov om erhvervsskoler, jf. lovbekendtgørelse nr. 704 af 3.  

 september 1999, foretages følgende ændring:
- - - »§ 3 a.
Undervisningsministeren kan efter indstilling fra  

 bestyrelsen tillade, at erhvervsskoler, der er godkendt efter loven,  

 sammenlægges til en erhvervsskole, der godkendes efter loven.
Ved  

 sammenlægningen opløses skolerne uden likvidation ved  

 overdragelse af deres aktiver og gæld til den fortsættende skole.
 Stk. 2. Undervisningsministeren kan efter indstilling fra  

 bestyrelsen tillade, at en erhvervsskole, der er godkendt efter loven, ved  

 spaltning overdrager sine aktiver og gæld som helhed eller en del heraf  

 til en eller flere selvejende uddannelsesinstitutioner.
Stk. 3. Det er en betingelse for at opnå tilladelse  

 efter stk. 1 og 2, at der ved sammenlægningen eller spaltningen ikke  

 sker indskrænkninger i bestående rettigheder.
I vedtægten  

 for den fortsættende eller modtagende skole skal der optages  

 bestemmelser, som sikrer, at de deltagende skolers formål tilgodeses.  

 På samme måde skal der optages bestemmelser, som sikrer  

 eventuelle vedtægtsbestemte rettigheder til en deltagende skoles  

 formue, når rettigheden ikke udløses ved sammenlægningen  

 eller spaltningen.
 Stk. 4. Sammenlægning og spaltning efter stk. 1 og  

 2 kan gennemføres uden kreditorernes samtykke.
 Stk. 5. Undervisningsministeren fastsætter regler,  

 hvorefter aktieselskabslovens kapitel 15 med de fornødne tilpasninger  

 finder anvendelse på sammenlægning eller spaltning efter stk. 1  

 og 2.«.
§ 10 I lov om grundlæggende social- og sundhedsuddannelser m.v., jf.  

 lovbekendtgørelse nr. 759 af 21. oktober 1998, som ændret ved  

 lov nr. 970 af 20. december 1999, foretages følgende  

 ændring:
 § 25. Et amtsråd kan efter overenskomst med staten,  

 selvejende eller private institutioner eller andre amtsråd henvise  

 elever til undervisning i statsskoler, selvejende institutioner eller private  

 skoler eller et andet amtsråds skoler uanset bestemmelsen i § 17,  

 stk. 1.
 1. I § 25 indsættes som stk. 4:
 »Stk. 4. Udbydes en amtskommunal videregående  

 sundhedsuddannelse i henhold til overenskomst efter stk. 1 af et Center for  

 Videregående Uddannelse (CVU), jf. lov om Centre for Videregående  

 Uddannelse og andre selvejende institutioner for videregående  

 uddannelse m.v. § 27 f, stk. 1, nr. 2, kan der i overenskomsten  

 optages bestemmelser, hvorefter §§ 19, stk. 1, 21, 22 og 24  

 fraviges i nærmere bestemt omfang, med henblik på  

 fastlæggelse af en hensigtsmæssig fordeling af beføjelser  

 mellem CVU ets organer og de organer m.v., som er nævnt i de  

 pågældende bestemmelser.«.
- - - § 11 I lov nr. 290 af 12. maj 1999 om Danmarks Evalueringsinstitut foretages  

 følgende ændring:
Bilag 1 - - - 21)	Lov nr. 311 af 24. april 1996 om selvejende institutioner for  

 videregående uddannelser m.v.
- - - 1. Bilag 1, nr. 21, affattes således:
 »21)	Lov nr. 311 af 24. april 1996, med senere ændringer, om  

 Centre for Videregående Uddannelse og andre selvejende institutioner  

 for videregående uddannelser m.v.«.
Sundhedsministeriet § 12 I lov om sygeplejersker, jf. lovbekendtgørelse nr. 759 af 14.  

 november 1990, som ændret ved lov nr. 352 af 14. maj 1992, foretages  

 følgende ændring:
 1. I § 2, stk. 5, indsættes efter  

 »sygeplejeskoles«: »eller et Center for Videregående Uddannelses  

 (CVU)«.
§ 13 § 2. - - - Stk. 5. En sygeplejeskoles afgørelser efter regler  

 fastsat i medfør af stk. 4 kan påklages til undervisnings-  

 og forskningsministeren.
- - - I lov om terapiassistenter, jf. lovbekendtgørelse nr. 631 af 30.  

 august 1991, som ændret ved lov nr. 352 af 14. maj 1992, foretages  

 følgende ændringer:
 1. § 1, stk. 3, affattes således:
 »Stk. 3. Ret til at få autorisation har enhver, der har  

 bestået eksamen inden for det pågældende fagområde  

 ved en uddannelsesinstitution, herunder et Center for Videregående  

 Uddannelse (CVU), der af undervisningsministeren er godkendt til at uddanne  

 terapiassistenter.«.
§ 1. - - - Stk. 3. Ret til at få autorisation har enhver, der har  

 bestået eksamen inden for det pågældende fagområde  

 ved en terapiassistentskole, der er godkendt af undervisningsministeren.
 Stk. 9. En terapiassistentskoles afgørelse efter regler  

 fastsat i medfør af stk. 8 kan påklages til undervisnings-  

 og forskningsministeren.
 2. I § 1, stk. 9 og 11, ændres  

 »terapiassistentskoles« til: »uddannelsesinstitutions«.
- - - Stk. 11. Undervisnings- og forskningsministeren kan bestemme,  

 at afgørelser vedrørende en terapiassistentskoles drift og  

 virksomhed ikke skal kunne indbringes for ministeren.
Ikrafttrædelsesbestemmelser § 14 Stk. 1. Loven træder i kraft den 1. juli 2000.
 Stk. 2. Undervisningsministeren kan ophæve lov om  

 teknika, jf. lovbekendtgørelse nr. 865 af 27. september 1996, hvis  

 ingeniørhøjskolerne overgår til lov om Centre for  

 Videregående Uddannelse og andre selvejende institutioner for  

 videregående uddannelser m.v.
 Stk. 3. Undervisningsministeren kan ophæve lov om  

 statens overtagelse af de sociale højskoler i København,  

 Århus, Odense og Esbjerg, jf. lovbekendtgørelse nr. 679 af 29.  

 juli 1992, hvis de sociale højskoler overgår til lov om Centre  

 for Videregående Uddannelse og andre selvejende institutioner for  

 videregående uddannelser m.v.
 Stk. 4. Regler om mellemlange videregående uddannelser,  

 der er fastsat med hjemmel i de i stk. 2 og 3 nævnte love, forbliver i  

 kraft, indtil de ophæves eller afløses af regler udstedt i  

 medfør af lov om mellemlange videregående uddannelser.
