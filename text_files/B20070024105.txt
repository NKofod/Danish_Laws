Bekendtgørelse om tilskud til projekter under program for brugerdreven innovation I medfør af § 2, stk. 2 og 3, § 3, stk. 2, § 4, stk. 1, og § 22, stk. 1, 3 og 4, i lov nr. 602 af 24. juni 2005 om erhvervsfremme, § 1 i bekendtgørelse nr. 1283 af 12. december 2005 om henlæggelse af visse beføjelser efter lov om erhvervsfremme til Erhvervs- og Byggestyrelsen og tekstanmærkning nr. 107 ad § 08.33.05 på finansloven for 2007 fastsættes:
Programmets område og formål § 1. Program for brugerdreven innovation skal styrke brugerdreven innovation i virksomheder og offentlige institutioner.
Stk. 2. Ved brugerdreven innovation forstås en systematisk tilgang til udvikling af nye produkter, serviceydelser, processer, organisationsformer mv., der bygger på udforskning eller inddragelse af brugeres liv, identitet, praksis eller behov, herunder ikke-erkendte behov, som forventes senere at komme til udtryk som efterspørgsel fra større brugersegmenter.
Ved brugere forstås bredt forbrugere, kunder, medarbejdere, virksomheder, samarbejdspartnere, leverandører eller borgere.
Ved udforskning og inddragelse forstås fx observation, samtale eller brugernes aktive deltagelse i løbet af hele innovationsprocessen.
§ 2. Under programmet kan der gives tilskud til projekter, der fremmer brugerdreven innovation i Danmark.
Tilskud kan gives til projekter, der undersøger brugeres behov på en måde, der adskiller sig fra almindelig praksis, fx udvikling og afprøvning af nye metoder og værktøjer.
Der kan desuden gives tilskud til kompetenceopbygning, uddannelse, organisationsudvikling, netværksdannelse, videnspredning mv.
 § 3. Tilskud kan gives til juridiske personer i alle former, fx virksomheder, selskaber, fonde, foreninger, organisationer, offentlige myndigheder, private eller offentlige selvejende institutioner, herunder uddannelses-, forsknings- og kulturinstitutioner.
 Stk. 2. Tilskud ydes kun til forsknings- og uddannelsesinstitutioner, hvis det projekt, der søges tilskud til, gennemføres i samarbejde med en eller flere af de i stk. 1 nævnte enheder, bortset fra andre forsknings- eller uddannelsesinstitutioner.
 Stk. 3. Tilskud ydes ikke til enkeltpersoner eller ikke-momsregistrerede virksomheder.
 § 4. Der ydes kun tilskud til projekter, hvis tilskudsberettigede projektomkostninger overstiger 500.000 kr.
 Stk. 2. Erhvervs- og Byggestyrelsen kan dog på baggrund af en projektansøgning træffe afgørelse om at give tilskud på mindre end 500.000 kr. til forprojekter, såfremt der er behov for en uddybning af en ansøgning.
Programbestyrelsens nedsættelse og rolle § 5. Til bistand ved behandling af ansøgninger om tilskud til gennemførelse af projekter under program for brugerdreven innovation nedsætter økonomi- og erhvervsministeren en programbestyrelse.
 Stk. 2. Programbestyrelsen består af 12 medlemmer inkl. en formand.
 Stk. 3. Programbestyrelsen sammensættes af personer med viden om:
1) innovation i erhvervslivet, 2) innovation i offentlige institutioner, 3) innovation i kultur- og oplevelsesøkonomien, 4) medarbejderes involvering i innovationsprocesser, 5) metoder inden for brugerdreven innovation, 6) Godkendt Teknologisk Service.
 Stk. 4. Medlemmerne og formanden til programbestyrelsen udpeges således:
 1) Ti medlemmer, herunder formanden, udpeges af økonomi- og erhvervsministeren i deres personlige egenskab.
 2) To medlemmer udpeges af økonomi- og erhvervsministeren efter indstilling fra henholdsvis Danmarks Vækstråd og Rådet for Teknologi og Innovation.
Stk. 5. Medlemmerne udpeges for en periode af tre år med mulighed for genudnævnelse.
Hvis et medlem fratræder inden udnævnelsesperiodens udløb, kan afløseren udpeges for mindre end tre år.
 Stk. 6. Programbestyrelsens opgaver er:
1) at fastlægge en strategi for den samlede programindsats i medfør af denne bekendtgørelse, 2) at udpege temaområder forud for hver ansøgningsrunde, jf. § 8, stk. 1, nr. 2, om programmets strategiske indsats, 3) at vurdere og prioritere ansøgninger, jf. dog § 8, stk. 2, 4) at sikre en bred formidling af viden om programmets projekter, metoder og resultater, 5) at sikre evaluering af effekten af programmet og 6) én gang årligt afrapportere til økonomi- og erhvervsministeren om programbestyrelsens arbejde i det forgangne år.
 Stk. 7. Programbestyrelsen fører en løbende dialog med den programkomite, som er ansvarlig for udmøntningen af den strategiske forskningsindsats om brugerdreven innovation under Ministeriet for Videnskab, Teknologi og Udvikling.
 Stk. 8. Programbestyrelsens årlige afrapportering, jf. stk. 6, nr. 6, skal indeholde en beskrivelse af fremdriften af programmet, herunder hvilke projekter der i løbet af året er igangsat samt resultater og effekter af de gennemførte projekter, hvor det er muligt.
 Stk. 9. Erhvervs- og Byggestyrelsen sekretariatsbetjener programbestyrelsen.
 Stk. 10. Programbestyrelsen fastsætter selv sin forretningsorden, som godkendes af Erhvervs- og Byggestyrelsen.
 § 6. Alle, der deltager i programbestyrelsens arbejde, skal overholde forvaltningsloven, herunder bestemmelserne om tavshedspligt og inhabilitet.
Ansøgning om tilskud § 7. Ansøgning om tilskud indsendes til Erhvervs- og Byggestyrelsen i et ansøgningsskema, der er udarbejdet af Erhvervs- og Byggestyrelsen.
 § 8. Tilskud tildeles inden for programmets tre indsatsområder:
1) En regional indsats, hvor hvert af de regionale vækstfora får mulighed for at igangsætte mindst ét større projekt i den pågældende region, jf. stk. 2. Det skal bidrage til, at brugerdreven innovation bredes ud i hele landet.
Projekterne kan fx knytte sig til de enkelte regioners styrkepositioner.
 2) En strategisk indsats under temaområder fastsat af programbestyrelsen, jf. § 5, stk. 6, nr. 2. De strategiske temaområder kan fastlægges inden for:
a) områder, hvor Danmark har særlige erhvervsmæssige kompetencer.
Der skal være projekter vedr. kultur- og oplevelsesøkonomi, b) tværgående områder med samfundsproblemer, hvor der vurderes at være markedspotentiale, eller c) offentlige velfærdsområder.
 3) Andre perspektivrige områder til projekter med virksomheder og offentlige institutioner mv. end de i nr. 1 og 2 nævnte.
Stk. 2. Ansøgning om tilskud under den regionale indsats, jf. stk. 1, nr. 1), indsendes af et regionalt vækstforum til Erhvervs- og Byggestyrelsen.
Ansøgningen forelægges programbestyrelsen, der vurderer, om det ansøgende projekt lever op til bekendtgørelsens regler om tildeling af tilskud, herunder tildelingskriterierne i § 12.
 Stk. 3. Under den strategiske indsats, jf. stk. 1, nr. 2, udmeldes én til flere gange årligt strategiske temaområder, hvorunder ansøgninger kan indgives til Erhvervs- og Byggestyrelsen under en nærmere fastsat frist.
 Stk. 4. Ansøgninger om tilskud under andre perspektivrige områder, jf. stk. 1, nr. 3, indgives til Erhvervs- og Byggestyrelsen.
 § 9. Ansøgningen skal bl.a. indeholde:
1) Oplysninger om projektholder og eventuelle samarbejdspartnere og om projektets projekt- og regnskabsansvarlige personer.
Ved projektholder forstås den juridiske person, der er ansvarlig for projektets gennemførelse og økonomi.
Ved samarbejdspartnere forstås deltagere i projektet, som får del i tilskuddet fra program for brugerdreven innovation og har mere end en ren underleverandør- (finansiel) interesse i projektet eller får delvis udbytte af resultater opnået under projektforløbet.
 2) En beskrivelse af projektets målsætning, indhold, tidsplan mv. samt en plan for projektets videreformidlingsaktiviteter.
3) Projektets budget fordelt på perioder af et år med angivelse af projektomkostninger fordelt på projektholder og de enkelte samarbejdspartnere samt finansieringen af projektomkostningerne.
Summen af samtlige finansieringskilder skal dække de budgetterede projektomkostninger.
 4) En erklæring om størrelsen af de minimis-støtten, som projektholder og eventuelle samarbejdspartnere efter EFs statsstøtteregler har modtaget i det indeværende og de to foregående regnskabsår.
 Stk. 2. Hvis projektet medfinansieres med andre offentlige midler eller midler fra en EU-ordning, skal ansøgningen indeholde oplysning herom samt oplysning om, hvor stort et beløb medfinansieringen udgør.
 Stk. 3. Ansøgningen skal underskrives af projektholder og eventuelle samarbejdspartnere.
Tildeling af tilskud § 10. Programbestyrelsen vurderer og prioriterer ansøgningerne om tilskud på baggrund af tildelingskriterierne, jf. § 12,og eventuelleekspertvurderinger indhentet af Erhvervs- og Byggestyrelsen og afgiver indstilling til Erhvervs- og Byggestyrelsen om anvendelse af tilskud under program for brugerdreven innovation.
 § 11. Erhvervs- og Byggestyrelsen træffer afgørelse i sager om tilskud under program for brugerdreven innovation på baggrund af programbestyrelsens vurdering og prioritering.
Tilskudsbetingelser § 12. Ved tildeling af tilskud foretages en samlet vurdering af projekterne på baggrund af følgende tildelingskriterier:
1) Udgangspunkt i brugernes behov.
Det tillægges vægt, i hvor høj grad et projekt udvikler, afprøver og formidler metoder til at afdække brugernes erkendte og ikke-erkendte behov.
Endvidere tillægges graden af systematik og tværfaglighed i projektet vægt.
2) Høj nyhedsværdi.
Det tillægges vægt, i hvor høj grad projektets metoder eller tilgang adskiller sig fra almindelig praksis, er nyskabende og tænker i nye og utraditionelle baner i forhold til fx målgruppe, administration, samarbejdspartnere og tankesæt.
3) Målbar effekt.
Det tillægges vægt, at projektet kan give konkrete og blivende resultater.
Dette kan vurderes kvalitativt eller kvantitativt på fx medarbejder-, virksomheds,- institutions- og samfundsniveau.
4) Anvendelighed for andre.
Det tillægges vægt, i hvor høj grad den viden, der opnås i projektet, er relevant og anvendelig for andre.
5) Formidling af resultater til en bredere kreds.
Det tillægges vægt, i hvor høj grad projektets resultater formidles til aktører uden for projektets deltagerkreds.
6) Additionalitet.
Det tillægges vægt, i hvilken udstrækning projektet omfatter aktiviteter, der ellers ikke ville blive udført eller kun ville blive udført i meget begrænset omfang.
7) Samarbejde.
Det tillægges vægt, at der er mindst to samarbejdspartnere i et projekt, og at mindst én er en virksomhed eller en offentlig institution, som inddrager eller udforsker brugerne af deres egne produkter eller ydelser.
Tilskudssatser § 13. Tilskud til offentlige institutioner og myndigheder kan udgøre op til 75 pct. af institutionens eller myndighedens tilskudsberettigede projektomkostninger.
 Stk. 2 Tilskud til forsknings-, uddannelses- og kulturinstitutioner, der ikke er omfattet af de i stk. 1. nævnte, kan udgøre op til 75 pct. af institutionens tilskudsberettigede projektomkostninger.
 Stk. 3. Tilskud til Godkendte Teknologiske Serviceinstitutter kan udgøre op til 75 pct. af instituttets tilskudsberettigede projektomkostninger.
 Stk. 4. Tilskud til andre juridiske personer end de i stk. 1 til 3 nævnte kan udgøre op til 50 pct. af den juridiske persons tilskudsberettigede projektomkostninger.
 Stk. 5. Tilskud til projekter gives bl.a. i henhold til:
 1) EF´s statstøtteregler om de minimis (Kommissionens forordning (EF) nr. 1998/2006).
 2) Gruppefritagelsen for små og mellemstore virksomheder (Kommissionens forordning (EF) nr. 70/2001 som ændret ved Kommissionens forordning nr. 1976 af 20. december 2006).
3) Gruppefritagelsen for uddannelsesstøtte (Kommissionens forordning (EF) nr. 68/2001 som ændret ved Kommissionens forordning nr. 1976 af 20. december 2006) eller 4) EF´s rammebestemmelser for statsstøtte til forskning, udvikling og innovation (Kommissionens meddelelse 2006/C 323/01) efter anmeldelse til Europa-Kommissionen.
 Stk. 6. Ved tilskudsberettigede projektomkostninger forstås de direkte omkostninger, som er nødvendige for at gennemføre et projekt, jf. § 14.
Stk. 7. Erhvervs- og Byggestyrelsen kan i særlige tilfælde fravige bestemmelsen i stk. 1-4. Det indgår i vurderingen heraf, om 1) projektets indhold er af så almen karakter, at det vil kunne være til gavn for en bred kreds af virksomheder, institutioner mv., 2) projektets væsentlighed sammenholdt med de økonomiske forhold hos projektholder og samarbejdspartnere tilsiger en højere tilskudssats, 3) projektets karakter gør det særlig vanskeligt at tilvejebringe medfinansiering fra anden side.
Tilskudsberettigede projektomkostninger § 14. For projektholder og samarbejdspartnere kan et projekts tilskudsberettigede projektomkostninger overvejende være lønomkostninger og kun i mindre grad andre omkostninger.
Andre omkostninger kan fx være køb af analyser, udgifter til revision og de for et projekts gennemførelse nødvendige indirekte fællesudgifter såsom husleje, bygningsudgifter og administration mv.
Det er en forudsætning, for at en omkostning er tilskudsberettiget, at en given omkostning er nødvendig for projektets gennemførelse.
For lønudgifter kan der maksimalt medregnes den faktiske timeløn, der anvendes på projektet.
 Stk. 2. Følgende omkostninger er ikke tilskudsberettigede:
 1) Moms til projektholder eller samarbejdspartnere, der er momsregistrerede.
 2) Omkostninger i forbindelse med udarbejdelse af ansøgningen om tilskud.
Projektperiode § 15. Projekter, der opnår tilskud, jf. § 11, skal gennemføres inden for en fastlagt projektperiode, der ikke overskrider fem år fra projektets påbegyndelse.
Tilsagn om tilskud § 16. Erhvervs- og Byggestyrelsen meddeler ansøger tilsagn eller afslag på ansøgningen.
Stk. 2. Projektholder og samarbejdspartnere, der er omfattet af et tilsagn, skal underskrive en accept af tilsagnet og sende den til Erhvervs- og Byggestyrelsen.
Accepten skal være modtaget i Erhvervs- og Byggestyrelsen senest seks uger efter tilsagnets datering.
Tilsagnet bortfalder, hvis Erhvervs- og Byggestyrelsen ikke har modtaget accepten inden for denne frist.
 Stk. 3. Erhvervs- og Byggestyrelsen kan fravige den i stk. 2 nævnte frist.
Stk. 4. I tilsagnsskrivelsen angives det maksimale tilskuds størrelse, den maksimale støtteprocent til forskellige aktiviteter, bevillingsperioden og projektomkostningernes fordeling på perioder og eventuelle samarbejdspartnere, udbetaling af tilskud, samt krav til statusrapporter, revision og information, herunder krav til videregivelse af relevante evalueringsdata om projekterne.
Tilsagnet kan betinges af yderligere krav.
Løbende rapportering om status § 17. Projektholder skal en gang årligt sende en underskreven statusrapport til Erhvervs- og Byggestyrelsen i et skema udarbejdet af Erhvervs- og Byggestyrelsen, jf. dog § 21. Projektholder kan efter aftale med Erhvervs- og Byggestyrelsen indsende statusrapporter for projektet hvert halve år.
Frister for indsendelse af statusrapporter fremgår af det accepterede tilsagn.
 Stk. 2. Statusrapporten skal indeholde:
 1) Status for projektets gennemførelse samt angivelse af, hvordan projektet gennemføres i henhold til det accepterede tilsagn.
 2) Status på projektets økonomi, herunder:
a) en specificeret regnskabsoversigt for de faktisk bogførte, godkendte og betalte tilskudsberettigede projektomkostninger i den pågældende periode, som er i overensstemmelse med det godkendte budgets specifikationer, b) projektets budget fordelt på perioder af et år med angivelse af alle projektomkostninger fordelt på samarbejdspartnere, c) en samlet udspecificeret opgørelse af finansieringen.
 Stk. 3. Statusrapporterne, herunder den afsluttende statusrapport, skal underskrives af projektholder og den regnskabsansvarlige for projektet.
 Stk. 4. Regnskabet i statusrapporter med anmodning om udbetaling af 500.000 kr. eller derover skal revideres og attesteres af Kommunernes Revision eller af en statsautoriseret eller registreret revisor efter bestemmelserne i den revisionsinstruks, der sendes sammen med tilsagnet til projektholder, jf. dog stk. 5.
 Stk. 5. Regnskabet i statusrapporter med anmodning om udbetaling af 500.000 kr. eller derover fra projektholdere, der er offentlige institutioner, som er omfattet af Rigsrevisionens revisionskompetence, vedlægges alene en erklæring fra projektholders ledelse.
 Stk. 6. I erklæringen nævnt i stk. 5 skal angives:
1) om regnskabet er rigtigt, dvs. uden væsentlige fejl og mangler, 2) om tilskudsbetingelserne er opfyldt, 3) om tilskuddet er anvendt efter formålet, 4) om projektholder og samarbejdspartnere har udvist sparsommelighed, 5) om de oplysninger, som projektholder og samarbejdspartnerne har meddelt Erhvervs- og Byggestyrelsen om opfyldelsen af målene og resultatkravene, er dokumenterede og 6) om projektholders ledelse opretholder de administrative forretningsgange, der er nødvendige for en dokumenteret og pålidelig opfyldelse af tilsagnsvilkårenes regnskabs- og rapporteringskrav.
 Stk. 7. Erhvervs- og Byggestyrelsen kan anmode projektholder og samarbejdspartnere om supplerende oplysninger om projektets forløb og kræve samtlige regnskabsbilag indsendt til gennemsyn.
 § 18. Projektets indhold og resultater af de gennemførte aktiviteter skal videreformidles til offentligheden af projektholder eller samarbejdspartnere i alment tilgængeligt materiale, fx rapporter, artikler etc.
 § 19. Projektholder og eventuelle samarbejdspartnere, jf. § 9, stk. 1, er forpligtet til efter anmodning fra Erhvervs- og Byggestyrelsen at afgive enhver oplysning, der har betydning for tilsagn, udbetaling af tilskud og Erhvervs- og Byggestyrelsens kontrol med, at de fastsatte vilkår overholdes.
Udbetaling af tilskud § 20. Udbetaling af tilskuddet kan ske, når en indsendt statusrapport for projektet, jf. § 17, er godkendt af Erhvervs- og Byggestyrelsen.
 Stk. 2. Udbetalingenmodsvarer de faktisk afholdte og godkendte tilskudsberettigede projektomkostninger, jf. § 14 og § 16, stk. 4, der fremgår af statusrapporten, jf. stk. 1.
Stk. 3. Tilskud udbetales til projektholders konto i et pengeinstitut.
Projektholder skal videreformidle tilskud til projektets samarbejdspartnere i overensstemmelse med den godkendte statusrapport.
§ 21. Tilskud kan i særlige tilfælde udbetales forskudsvist med vilkår om, at projektomkostningernes endelige afregning efterfølgende kan godkendes af Erhvervs- og Byggestyrelsen.
En forskudsudbetaling er betinget af, at projektet har indsendt et budget for de følgende seks måneder og indsender statusrapporter hvert halve år med budgetter fordelt på perioder af seks måneder.
 § 22. Erhvervs- og Byggestyrelsen kan tilbageholde 15 pct. af tilskuddet, indtil der foreligger tilfredsstillende afsluttende regnskab og rapportering.
 Stk. 2. Erhvervs- og Byggestyrelsen kan tilbageholde ikke-udbetalte tilskud i tilfælde af forsinket eller manglende rapportering, jf. § 20.
Afslutning, evaluering og formidling af resultater § 23. Til brug for en vurdering af aktiviteterne samt effekten af de støttede foranstaltninger skal projektholder ved afslutningen af projektet afgive en underskrevet slutrapport til Erhvervs- og Byggestyrelsen om forløbet sammenholdt med de oprindelige målsætninger i et skema udarbejdet af Erhvervs- og Byggestyrelsen.
Slutrapporten skal dokumentere, at projektet er gennemført i henhold til det accepterede tilsagn og være Erhvervs- og Byggestyrelsen i hænde senest tre måneder efter afslutning af projektet.
 Stk. 2. I slutrapporten skal der samtidig redegøres for de iværksatte vidensformidlingsaktiviteter, jf. § 18.
Stk. 3. Senest tre måneder efter afslutning af projektet skal projektholder fremsende et underskrevet, samlet, afsluttende regnskab for projektet til Erhvervs- og Byggestyrelsen.
Regnskabet skal være revideret og attesteret af Kommunernes Revision, en statsautoriseret eller registreret revisor efter reglerne i den revisionsinstruks, der fremsendes sammen med tilsagn om tilskud, jf. dog stk. 4.
 Stk. 4. Det afsluttende regnskab fra projektholdere, der er offentlige institutioner, som er omfattet af Rigsrevisionens revisionskompetence, vedlægges alene en erklæring fra projektholders ledelse.
 Stk. 5. I erklæringen nævnt i stk. 4 skal angives:
1) om regnskabet er rigtigt, dvs. uden væsentlige fejl og mangler, 2) om tilskudsbetingelserne er opfyldt, 3) om tilskuddet er anvendt efter formålet, 4) om projektholder og samarbejdspartnere har udvist sparsommelighed, 5) om de oplysninger, som projektholder og samarbejdspartnerne har meddelt Erhvervs- og Byggestyrelsen om opfyldelsen af målene og resultatkravene, er dokumenterede og 6) om projektholders ledelse har opretholdt de administrative forretningsgange, der er nødvendige for en dokumenteret og pålidelig opfyldelse af tilsagnsvilkårenes regnskabs- og rapporteringskrav.
 Stk. 6. Erhvervs- og Byggestyrelsen kan i særlige tilfælde efter en konkret vurdering beslutte, at slutrapporten og det afsluttende regnskab indsendes senere.
 Stk. 7. Projektholder og samarbejdspartnereer forpligtet til at stille sig til rådighed for forskere og rådgivere, der for Erhvervs- og Byggestyrelsen opsamler erfaringer og resultater af de gennemførte projekter.
 § 24. Endelig afregning af projektets tilskud sker efter Erhvervs- og Byggestyrelsens godkendelse af slutrapporten samt det afsluttende regnskab, der er attesteret, jf. § 23, stk. 3.
 § 25. Såfremt et projekt afbrydes af grunde, som ikke kan tilskrives projektholder eller samarbejdspartnerne, aflægges der regnskab for projektets godkendte tilskudsberettigede omkostninger i den gennemførte del af projektet, hvorefter der kan udbetales tilskud herfor.
Bortfald af tilsagn og tilbagebetaling af tilskud § 26. Projektholder skal straks underrette Erhvervs- og Byggestyrelsen, hvis der sker væsentlige ændringer i de forudsætninger, der lå til grund for tilsagnet om tilskud, eller hvis de vilkår, hvorpå tilskuddet er givet, ikke vil kunne overholdes.
 Stk. 2. Erhvervs- og Byggestyrelsen træffer afgørelse om, hvorvidt ændringerne i projektet er så væsentlige, at tilskuddet helt eller delvist skal tilbagekaldes, at der skal indgives en ny ansøgning, eller at projektet kan fortsætte med eller uden ændringer.
§ 27. Projektholder kan på ethvert tidspunkt i projektperioden anmode Erhvervs- og Byggestyrelsen om, at projektholders tilsagn skal bortfalde helt eller delvist for den resterende projektperiode.
Erhvervs- og Byggestyrelsen afgør i denne forbindelse, om allerede udbetalt tilskud skal tilbagebetales helt eller delvist.
 § 28. Erhvervs- og Byggestyrelsen kan træffe afgørelse om, at tilsagn om tilskud helt eller delvist bortfalder eller kræve et allerede udbetalt tilskud helt eller delvis tilbagebetalt, hvis:
1) ansøgere har givet urigtige eller vildledende oplysninger eller fortiet oplysninger af betydning for ansøgningen, 2) betingelserne for at yde tilsagn ikke længere er til stede, herunder hvis projektholder eller samarbejdspartnere groft har forsømt deres forpligtelser med hensyn til forsvarlig gennemførelse af projektet, 3) der i øvrigt mod bedre vidende uberettiget er modtaget tilskud, 4) der ikke er indsendt statusrapporter, herunder den afsluttende statusrapport, eller slutrapport rettidigt, 5) vilkårene i det accepterede tilsagn ikke er overholdt, eller 6) forudsætningerne for tilsagn om tilskud er væsentligt forrykkede, herunder eksempelvis ved en virksomheds ophør, konkurs, afhændelse, eller hvis der foretages udlæg eller arrest hos projektholder eller samarbejdspartnere.
Klage, straffebestemmelser og ikrafttræden § 29. Afgørelser truffet af Erhvervs- og Byggestyrelsen i medfør af denne bekendtgørelse kan ikke indbringes for anden administrativ myndighed.
 § 30. For så vidt angår straf henvises til § 22 i lov om erhvervsfremme.
 § 31. Bekendtgørelsen træder i kraft den 23. marts 2007.
