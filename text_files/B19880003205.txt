I medfør af lov nr. 175 af 7. maj 1975 om  

 mælk og § 1.  Denne bekendtgørelse omfatter tilvirkning her i  

 landet af konsummælkprodukter, jf. § 2, og forhandling en gros her i landet  

 af disse til menneskeføde.
 Stk. 2.  Bekendtgørelsen finder også anvendelse på  

 konsummælkprodukter, der indføres og udføres, medmindre Landbrugsministeriet  

 eller Veterinærdirektoratet efter bemyndigelse fra Landbrugsministeriet  

 bestemmer andet, jf. dog § 3, stk. 2 og stk. 3, og § 7, stk. 3, 2. punktum.
 Stk. 3.  Produkter, der tilvirkes i henhold til en af  

 Statskontrollen med Mejeriprodukter og Æg m.m. i medfør af lov nr. 186 af 30.  

 marts 1973 om tilvirkning og forhandling en gros m.m. af mejeriprodukter  

 meddelt autorisation, er ikke omfattet af nærværende bekendtgørelse.
 Stk. 4.  Det er forbudt at tilvirke og forhandle  

 produkter, der kan forveksles med konsummælkprodukter.
 Stk. 5.  Konsummælkprodukter må ikke tilvirkes således,  

 at de kan forveksles med smør og ost.
Konsummælkprodukter - identitet og  

 benævnelser § 2.  Konsummælkprodukter omfatter:
A.
Konsummælk: Sødmælk, letmælk og skummetmælk.
 Konsumfløde: Fløde 50 pct., fløde 38 pct., fløde 18 pct., fløde 13  

 pct., og fløde 9 pct.
 Kærnemælk.
B.
Produkter som anført under A, hvorfra der er foretaget  

 fjernelse af vand med eller uden samtidig fjernelse helt eller delvis af en  

 eller flere af mælkens fedtfrie komponenter.
Indholdet af mælkefedt i  

 produktet skal svare til det for vedkommende A-produkt anførte.
C.
Produkter som anført under A og B, tilsat de i § 7 nævnte  

 levnedsmidler i sådanne mængder, at produktet på karakteristisk måde er  

 ændret med hensyn til smag, udseende m.m.
D.
Produkter, i hvilke mælk indgår som en væsentlig bestanddel,  

 men tilvirket således, at de fremtræder som klart afvigende fra de under A, B  

 og C nævnte produkter.
 § 3.  Konsummælk og konsumfløde skal bestå af mælk,  

 som bortset fra en standardisering af fedtindholdet, jf. § 16, har bevaret  

 mælkens naturlige bestanddele i det naturlige forhold og i de naturlige  

 mængder og med bevarelsen af emulsionen fedt i vand.
 Stk. 2.  Konsummælk skal have følgende fedtindhold  

 (vægtprocent):
 bortset fra sådanne produkter, der udføres til lande uden for Det  

 Europæiske Fællesskab.
 Stk. 3.  Konsumfløde skal have følgende fedtindhold  

 (vægtprocent):
 bortset fra sådanne produkter, der udføres.
 Stk. 4.  De i stk. 1 nævnte konsummælkprodukter skal  

 være varmebehandlede, jf. § 19 og kan være homogeniserede, jf. § 17.
Stk. 5.  De i stk. 1 nævnte konsummælkprodukter kan  

 efter varmebehandlingen syrnes til koagulation ved en syrning med mikrobielle  

 kulturer, jf. § 21. Produkterne skal da indeholde de til syrningen anvendte  

 mikroorganismer i vækstdygtig form og i en naturlig mængde.
I forbindelse med  

 syrningen er det tilladt ved vandafdampning eller membranfiltrering at forøge  

 produktets indhold af fedtfrit mælketørstof i et omfang svarende til  

 fjernelse af højst 10 pct. vand, når dette finder sted forud for eller i  

 forbindelse med varmebehandlingen.
 Stk. 6.  Kærnemælk tilvirkes ud fra varmebehandlet mælk  

 syrnet med mikrobielle kulturer, jf. § 21, litra a, b og c og underkastet en  

 kærning eller en anden behandling, der på tilsvarende måde som en kærning  

 påvirker produktets konsistens.
 Kærnemælk skal indeholde mindst 8 pct. fedtfrit mælketørstof og mindst 0,3  

 pct. og højst 1 pct. mælkefedt.
 § 4.  Produkter under § 2 A skal benævnes som anført i  

 § 3, stk. 2, a-c, stk. 3,a-e og stk. 6. Dog kan fløde 38 pct. i stedet  

 benævnes  Piskefløde.
 Stk. 2.  Er de i § 3, stk. 1, nævnte konsummælkprodukter  

 syrnede, jf. § 3, stk. 5, skal benævnelse udvides med ordet syrnet.
 Stk. 3.  Uanset bestemmelserne i stk. 2 kan i stedet  

 følgende særlige benævnelser for syrnede § 2 A-produkter anvendes:
 § 5.  Produkter under § 2 B tilvirkes ved enten:
 Stk. 2.  § 2 B-produkter kan være homogeniserede jf. §  

 17, og skal være varmebehandlede, jf. § 19. § 2 B-produkter kan efter  

 koncentreringen underkastes en gentagen varmebehandling  

 (eftervarmebehandling), jf. §19. § 2 B-produkter kan efter varmebehandlingen  

 være syrnede med mikrobielle kulturer, jf. § 21, og produktet skal da  

 indeholde de til syrningen anvendte mikroorganismer i vækstdygtig form og i  

 en naturlig mængde.
 § 6.  § 2 B-produkter skal benævnes efter det § 2  

 A-produkt, hvortil produktets fedtindhold svarer, med tilføjelse af  

 koncentreringens art:
 med koncentreret mælketørstof, jf. § 5, stk. 1 a.
 med koncentreret mælkeprotein, jf. § 5, stk. 1 b.
 Stk. 2.  Er produktet syrnet, jf. § 5, stk. 2. skal  

 benævnelsen udvides med ordet syrnet eller med de benævnelser, som i §  

 4, stk. 3, er anført for det pågældende syrnede § 2 A-produkt.
 Stk. 3.  Uanset bestemmelserne i stk. 1 og 2 kan i  

 stedet følgende særlige benævnelser for syrnede § 2 B-produkter anvendes:
 § 7.  Produkter under § 2 C tilvirkes ved til et § 2  

 A- eller § 2 B-produkt at tilsætte hver for sig eller i blanding:
 Stk. 2.  De i stk. 1 nævnte levnedsmidler skal opfylde  

 de i § 22 nævnte krav.
 Stk. 3.  § 2 C-produkter skal indeholde mindst 85 pct.  

 af vedkommende § 2 A- eller § 2 B-produkt. § 2 C-produkter, der udføres, skal  

 indeholde mindst 70 pct. af vedkommende § 2 A- eller § 2 B-produkt.
Stk. 4.  Hvis § 2 C-produkter tilvirkes ved tilsætning  

 af frugt og/eller saft af frugt, skal mængden af frugt og/eller saft af frugt  

 i tilsætningen udgøre mindst 40 pct.
Anvendes koncentreret frugtsaft,  

 foretages beregningen i forhold til koncentrationsgraden.
 Stk. 5.  Hvis et § 2 C-produkt er tilvirket af et syrnet  

 § 2 A-eller § 2 B-produkt, skal det indeholde de til syrningen anvendte  

 mikroorganismer i vækstdygtig form og i en naturlig mængde, jf. dog stk. 7.
 Stk. 6.  Når et § 2 C-produkt tilvirkes ved, at usyrnet  

 konsummælk tilsættes cacao, kan der tilsættes stabiliserende midler i  

 overensstemmelse med den af direktøren for Statens Levnedsmiddelinstitut til  

 enhver tid udarbejdede fortegnelse over godkendte tilsætningsstoffer  

 (positivlisten).
 Stk. 7.  Når et § 2 C-produkt tilvirkes til drikkebrug  

 af syrnet konsummælk eller kærnemælk, kan produktet efter syrningen  

 underkastes en gentagen varmebehandling (eftervarmebehandling), jf. § 19, og  

 kan da til sikring af produktets drikkeegenskaber tilsættes stabiliserende  

 midler i overensstemmelse med den af direktøren for Statens  

 Levnedsmiddelinstitut til enhver tid udarbejdede fortegnelse over godkendte  

 tilsætningsstoffer (positivlisten) eller efter særlig tilladelse fra denne.
 § 8.  For § 2 C-produkter gælder følgende vedrørende  

 benævnelser:
§ 9.  § 2 D-produkter kan tilvirkes udfra mælk ved  

 ændring af fedtindholdet, ved fjernelse af vand, ved koncentrering af  

 protein, ved syrning med mikrobielle kulturer, jf. § 21, og ved tilsætning af  

 de i § 7, stk. 1, nævnte levnedsmidler.
Andre levnedsmidler end de i § 7,  

 stk. 1, anførte kan anvendes efter særlig tilladelse fra  

 Veterinærdirektoratet. § 2 D-produkter må ikke tilvirkes som drikkeprodukter.
 Stk. 2.  Ved tilvirkningen af § 2 D-produkter kan der  

 anvendes emulgatorer, stabilisatorer eller fortykningsmidler samt  

 farvestoffer i overensstemmelse med den af direktøren for Statens  

 Levnedsmiddelinstitut udarbejdede fortegnelse over godkendte  

 tilsætningsstoffer (positivlisten) eller efter særlig tilladelse fra denne.  

 Ved tilvirkningen kan desuden anvendes godkendte aromastoffer, jf. § 23, stk.  

 2.
 Stk. 3.  § 2 D-produkter kan være homogeniserede, jf. §  

 17, og kan være dybfrosne, jf. § 27, og skal være varmebehandlede, jf. § 19.  

 § 2 D-produkter kan underkastes en gentagen varmebehandling  

 (eftervarmebehandling), jf. § 19, efter tilvirkningens afslutning.
§ 10.  § 2 D-produkter benævnes på en måde, der  

 karakteriserer produkterne, f.eks. dessert, fromage, creme, dressing,  

 sauce.  Produktbenævnelserne skal herudover indledes enten med ordet  

fløde (f.eks. flødedessert ), såfremt fedtindholdet er 9 pct.  

 eller derover eller med ordet mælk (f.eks. mælkedessert), såfremt  

 fedtindholdet er under 9 pct.
I stedet for ordene »fløde« og  

 »mælk« kan anvendes:
 § 11.  For § 2 B-, § 2 C- og § 2 D-produkter kan  

 Veterinærdirektoratet efter forhandling med de nærmest interesserede  

 landsomfattende organisationer og på evt. særlige betingelser godkende andre  

 generelle varebenævnelser til brug i stedet for de for disse produkter  

 påbudte benævnelser.
Stk. 2.  For § 2 B-, § 2 C- og § 2 D-produkter kan  

 supplerende varebenævnelser anvendes, når sådanne benævnelser ikke kan  

 antages at vildlede forbrugeren om varens virkelige art.
Sådanne supplerende  

 varebenævnelser må ikke angives på emballagen med bogstaver af typer og  

 størrelse, der er mere end det dobbelte af de bogstaver, hvormed den påbudte  

 varebenævnelse angives.
Mælk og suppleringsleverancer § 12.  Mælk skal leveres til mejeriet hurtigst muligt  

 efter udmalkningen, og der må højst hengå 24 timer mellem udmalkningen af  

 mælken og varmebehandlingen.
Veterinærdirektoratet kan dog evt. på særlige  

 betingelser - tillade et mejeri, at der for den modtagne mælk må hengå enten 48 timer mellem udmalkningen og varmebehandlingen, såfremt mælken afhentes  

 hver dag og holdes afkølet på produktionsstedet i køletank el.lign. ved højst  

 8 grader C bortset fra de perioder, hvor mælk fra forskellige malkninger  

 sammenblandes, ved højst 10 grader C under transport til mejeriet og ved  

 højst 4 grader C i mejeriet eller 72 timer mellem udmalkningen og varmebehandlingen, såfremt mælken på  

 produktionsstedet holdes afkølet i køletank eller lignende ved højst 4 grader  

 C bortset fra de perioder, hvor mælken fra forskellige malkninger  

 sammenblandes, ved højst 6 grader C under transport til mejeriet og ved højst  

 4 grader C i mejeriet.
 Såfremt en af disse muligheder for forlænget opbevaring ønskes udnyttet,  

 skal mejeriet anmelde dette til den tilsynsførende dyrlæge, og forlænget  

 opbevaring må ikke påbegyndes, før Veterinærdirektoratet har meddelt mejeriet  

 den ansøgte tilladelse.
 § 13.  Suppleringsleverancer er leverancer i tank  

 eller spand fra et suppleringsmejeri til et konsummælkmejeri af mælk samt af  

 pasteuriseret og højpasteuriseret fløde, skummetmælk, koncentreret  

 (ultrafiltreret) skummetmælk og kærnemælk.
 Stk. 2.  Det er det modtagende konsummælkmejeris pligt  

 at anmelde suppleringsleverancer for den tilsynsførende dyrlæge inden  

 leverancen påbegyndes.
Stk. 3.  Forsendelse af suppleringsleverancer til  

 konsummælkmejeriet skal påbegyndes hurtigst muligt efter indvejningen og  

 afkølingen, og for varmebehandlede suppleringsleverancer hurtigst muligt  

 efter varmebehandlingens eller tilvirkningens afslutning.
Varmebehandlede  

 suppleringsleverancer, med undtagelse af kærnemælk, skal underkastes en  

 fornyet varmebehandling på det konsummælkmejeri, der modtager  

 suppleringsleverancen.
Den fornyede varmebehandling skal foretages senest 20  

 timer efter den første varmebehandling og skal mindst svare til den  

 varmebehandling, leverancen har været underkastet på suppleringsmejeriet.
Stk. 4.  Mælk til suppleringsleverancer af mælk må på  

 suppleringsmejeriet underkastes en rensning.
I forbindelse med denne rensning  

 må mælken ikke på noget tidspunkt opvarmes til temperaturer over 55 grader C.  

 Mælken kan herudover underkastes en afkøling i særskilt køleapparat.
Stk. 5.  Suppleringsleverancer af skummetmælk må kun  

 anvendes til tilvirkning af syrnet konsummælk, syrnet konsumfløde, kærnemælk  

 samt til tilvirkning af § 2 B-, C- eller D-produkter.
Suppleringsleverancer  

 af koncentreret (ultrafiltreret) skummetmælk må kun anvendes til fremstilling  

 af Stk. 6.  Suppleringsleverancer af kærnemælk skal være  

 aftappet på konsummælkmejeriet senest 20 timer efter tilvirkningens  

 afslutning på suppleringsmejeriet.
 § 14.  For mælk og suppleringsleverancer gælder  

 følgende kølekrav:
 Stk. 2.  Veterinærdirektoratet kan efter forhandling med  

 De Danske Mejeriers Fællesorganisation og Danske Komsummælkmejeriers  

 Fællesrepræsentation - fastsætte normer for den bakteriologiske beskaffenhed  

 af mælk og suppleringsleverancer.
Tilvirkning af konsummælkprodukter Almindelige bestemmelser § 15.  Tilvirkning af konsummælkprodukter kan ske på  

 grundlag af mælk, der modtages direkte fra mælkeproducenter til  

 konsummælkmejeriet, eller på grundlag af en suppleringsleverance, der  

 modtages fra et suppleringsmejeri.
 Stk. 2.  Tilvirkningen af konsummælkprodukter skal  

 foregå på en sundhedsmæssig og hygiejnisk forsvarlig måde.
 Stk. 3.  Konsummælkprodukter skal være rene og sunde og  

 ved salg til forbruger have en rimelig holdbarhed ved en forskriftsmæssig  

 opbevaring.
Stk. 4.  Ved udlevering fra konsummælkmejeriet må  

 konsummælkprodukter ikke indeholde coliforme bakterier.
Efter nærmere af  

 Veterinærdirektoratet fastsatte regler for den laboratoriemæssige  

 undersøgelse anses et fund af mere end 10 coliforme bakterier pr. ml. i mere  

 end 3 ud af 10 på hinanden følgende prøver af det samme konsummælkprodukt for  

 en overtrædelse af denne bestemmelse.
 Stk. 5.  Veterinærdirektoratet kan - efter forhandling  

 med De Danske Mejeriers Fællesorganisation og Danske Konsummælkmejeriers  

 Fællesrepræsentation - fastsætte normer for den mikrobiologiske beskaffenhed  

 af konsummælkprodukter, emballage m.m.
 Standardisering af indholdet af mælkefedt.
 § 16.  Standardisering af indhold af mælkefedt i  

 konsummælkprodukter skal foretages ved en passende sammenblanding af mælk,  

 ved tilsætning til mælk af skummetmælk, letmælk, sødmælk eller fløde eller  

 passende fraskumning af fløde fra mælk.
Stk. 2.  Standardiseringen skal foretages hygiejnisk  

 forsvarligt og før den påbudte varmebehandling.
Mindre korrektioner af  

 fedtprocenten - efter at den egentlige standardisering er udført - kan dog  

 undtagelsesvis foretages efter varmebehandlingen, forudsat at den sødmælk,  

 letmælk, skummetmælk eller fløde, der anvendes, har været underkastet den  

 samme varmebehandling som det pågældende konsummælkprodukt.
 Stk. 3.  Standardiseringen skal foretages således, at  

 den i § 12 anførte bestemmelse om tidspunktet for varmebehandlingens  

 udførelse i forhold til mælkens udmalkning er opfyldt for al den til  

 tilvirkningen af det pågældende konsummælkprodukt anvendte mælk.
 Stk. 4.  Uanset det i stk. 2 og det i § 19, stk. 3 og 4  

 anførte er det tilladt:
Homogenisering § 17.  Ved homogenisering forstås en mekanisk  

 behandling, hvorved fedtkuglerne findeles, således at varen danner en så  

 ensartet og stabil emulsion, at den ikke ved uforstyrret henstand i 72 timer  

 ved 5 grader C udskiller et synligt lag fløde eller smør samt ikke i den  

 nederste femtedel udviser mere end 10 pct. fald i fedtindholdet.
Membranfiltrering § 18.  Tilvirkning ved membranfiltrering skal  

 foretages ved hjælp af apparatur, der, såvel hvad angår type som opstilling,  

 skal være godkendt af Statens Forsøgsmejeri.
Varmebehandling § 19.  Varmebehandling af konsummælkprodukter med det  

 formål at dræbe patogene mikroorganismer og forbedre holdbarheden skal ske  

 ved pasteurisering, højpasteurisering, UHT-behandling eller sterilisering,  

 for kærnemælk og syrnede konsummælkprodukter dog mindst højpasteurisering.  

 Varmebehandlingen skal foretages ved hjælp af apparatur, der, såvel hvad  

 angår type som opstilling, skal være godkendt af Statens Forsøgsmejeri og som  

 opfylder nedenstående betingelser:
Stk. 2.  Konsummælkprodukter skal umiddelbart efter  

 varmebehandlingens eller tilvirkningens afslutning afkøles således, at  

 bestemmelsen i § 24, stk. 4, kan overholdes.
Dette gælder dog ikke  

 konsummælkprodukter, der har været underkastet en UHT-behandling eller en  

 sterilisering.
 Stk. 3.  § 2 A-, § 2 B- og § 2 C-produkter må ikke påny  

 varmebehandles, jf. dog § 7, stk. 7, § 16, stk. 4, § 19, stk. 5 og § 30, stk.  

 3.
 Stk. 4.  Sammenblanding af konsummælkprodukter, der har  

 været underkastet forskellige former for varmebehandling, er ikke tilladt,  

 jf. dog § 16, stk. 4 og § 19, stk. 5.
 Stk. 5.  Ved tilvirkning af kærnemælk og syrnede § 2 B-,  

 C- og D-produkter kan sødmælk, letmælk eller skummetmælk, der er underkastet  

 forskellige former for varmebehandling, sammenblandes, såfremt denne blanding  

 underkastes en fornyet varmebehandling i form af en højpasteurisering.
Tilsætning til konsummælkprodukter Almindelige bestemmelser.
 § 20.  § 2 A-, § 2 B-, § 2 C- og § 2 D-produkter må  

 ikke tilsættes noget fremmed stof herunder vand - bortset fra de i nærværende  

 paragraf nævnte tilsætninger.
 Stk. 2.  Ved tilvirkningen af § 2 A- og § 2 B-produkter  

 må anvendes mikrobielle kulturer, jf. § 21.
 Stk. 3.  Ved tilvirkningen af § 2 C-produkter må  

 anvendes de i § 7, stk. 1, anførte levnedsmidler, samt mikrobielle kulturer,  

 jf. § 21. Endvidere må der til de i § 7, stk. 6 og 7, anførte § 2 C-produkter  

 tilsættes stabiliserende midler.
 Stk. 4.  Ved tilvirkningen af § 2 D-produkter må  

 anvendes de i § 9, stk. 1, anførte levnedsmidler, de i § 9, stk. 2, anførte  

 tilsætningsstoffer samt de i § 21 nævnte mikrobielle kulturer.
Stk. 5.  Tilsætningen skal foregå på en hygiejnisk  

 forsvarlig måde, således at produktets hygiejniske kvalitet ikke påvirkes af  

 eller ved tilsætningen.
Såfremt tilsætning af sukker til et konsummælkprodukt  

 sker efter varmebehandlingen, skal det opløses i en passende mængde  

 konsummælkprodukt, og opløsningen skal mindst underkastes den  

 varmebehandling, konsummælkproduktet underkastes.
Mikrobielle kulturer § 21.  Anvendelse af syrning ved tilvirkning af  

 konsummælkprodukter skal være en biologisk syrning til koagulation med  

 følgende - for Statens Levnedsmiddelinstitut anmeldte - mikrobielle kulturer:
 Stk. 2.  Dyrkningen af mælkesyrebakterier skal for så  

 vidt angår den bakteriekultur, der skal tilsættes mælken, foregå i mælk, der  

 har været opvarmet til mindst 90 grader C, og som er uden tilsætninger af  

 nogen art.
 Stk. 3.  Veterinærdirektoratet kan tillade, at der til  

 udvikling af kulturer (moderkulturer) af mælkesyrebakterier anvendes  

 nødvendige vækstfremmende stoffer.
Levnedsmidler § 22.  De i § 7, stk. 1, og § 9, stk. 1, nævnte  

 levnedsmidler skal opfylde bestemmelserne i levnedsmiddelloven og de i  

 henhold hertil udfærdigede bestemmelser.
Herudover skal følgende krav være  

 opfyldt:
 Stk. 2.  De i stk. 1 nævnte levnedsmidler skal være  

 praktisk fri for mikroorganismer og være emballeret i kimtætte og  

 lysbeskyttende emballager, der, bortset fra glasflasker, skal være godkendt  

 af Statens Forsøgsmejeri.
 Stk. 3.  De i stk. 1 nævnte levnedsmidler må ikke være  

 tilsat farvestoffer, konserveringsstoffer eller aromastoffer.
Stk. 4.  De i stk. 1 nævnte levnedsmidler må endvidere  

 ikke være tilsat stabiliserende midler, udover at det er tilladt Stk. 5.  Emballage til de i stk. 1 nævnte levnedsmidler  

 skal tydeligt være mærket med:
 Stk. 6.  Såfremt det til de i stk. 1 nævnte  

 levnedsmidler er tilladt at anvende tilsætningsstoffer, skal disse  

 levnedsmidler mærkes med oplysning om de anvendte tilsætningsstoffer i  

 overensstemmelse med bestemmelserne i Miljøministeriets bekendtgørelse om  

 tilsætningsstoffer til levnedsmidler.
 Stk. 7.  De i § 7, stk. 1, og § 9, stk. 1, nævnte  

 levnedsmidler skal modtages i mejeriet i den stand, hvori de skal tilsættes  

 konsummælkproduktet, og mejeriet skal behandle og opbevare levnedsmidlerne  

 hensigtsmæssigt, herunder således, at de frem til anvendelsestidspunktet  

 bevarer den i stk. 1 og 2 nævnte kvalitet.
Tilsætningsstoffer § 23.  Tilsætningsstoffer skal opfylde bestemmelserne  

 i levedsmiddelloven og de i henhold hertil udfærdigede regler.
 Stk. 2.  Aromastoffer til brug ved tilvirkning af § 2  

 D-produkter skal efter ansøgning fra fremstilleren eller forhandleren være  

 godkendt af Veterinærdirektoratet.
 Stk. 3.  Emballage til de i stk. 1 og 2 nævnte  

 tilsætningsstoffer skal opfylde bestemmelserne i Miljøministeriets  

 bekendtgørelse om tilsætningsstoffer til levnedsmidler.
 Stk. 4.  Veterinærdirektoratet kan efter forhandling med  

 Statens Levnedsmiddelinstitut fastsætte krav til tilsætningsstoffernes  

 kvalitet.
Aftapning af og emballage for  

 konsummælkprodukter samt mærkning af Aftapning m.m. af konsummælkprodukter § 24.  Konsummælkprodukter skal være emballeret i  

 forbrugerpakninger, der er lukket ved varmeforsegling eller på tilsvarende  

 effektiv måde, jf. § 25. Ved forbrugerpakninger forstås detailemballager, der  

 er bestemt til først at brydes af detailkunden samt emballager, der er  

 beregnet til levering af større portioner konsummælkprodukter til  

 restaurationer og lign.
Stk. 2.  Uanset det i stk. 1 anførte er det tilladt at  

 levere konsummælkprodukter beregnet til madlavning eller til tilvirkning af  

 levnedsmidler emballeret (aftappet) i beholdere (spande) direkte til pleje-  

 eller sygehjem, sanatorier, hospitaler og lign. institutioner, til  

 levnedsmiddeludsalg, restaurationer og lign. samt til andre  

 levnedsmiddelvirksomheder.
Beholdere (spande) skal være af aluminium eller  

 rustfrit stål med låg, der lukker tæt.
Lukket skal umiddelbart efter  

 beholderens fyldning plomberes således, at plomben brydes, når låget aftages.
 Stk. 3.  Aftapning af konsummælkprodukter skal finde  

 sted i umiddelbar tilknytning til tilvirkningen.
Stk. 4.  For pasteuriserede og højpasteuriserede  

 usyrnede konsummælkprodukter må temperaturen umiddelbart efter aftapningen  

 ikke overstige 8 grader C - for pakninger på 1/4 liter eller derunder dog 10  

 grader C.
Syrnede konsummælkprodukter skal senest 24 timer efter aftapningen  

 og før udleveringen fra konsummælkmejeriet være afkølet til 7 grader C eller  

 derunder, jf. § 28, stk. 3.
 Forbrugerpakninger m.m.
 § 25.  Til aftapning må kun anvendes  

 forbrugerpakninger og beholdere (spande), der er rene.
Stk. 2.  De i § 24, stk. 1, nævnte forbrugerpakninger  

 skal med hensyn til kvalitet, materiale, muligheder for opfyldelse af  

 mærkningbestemmelser samt med hensyn til lukning være typegodkendt af Statens  

 Forsøgsmejeri efter forudgående afprøvning og i samråd med Statens  

 Levnedsmiddelinstitut.
Anmeldelse til afprøvning og godkendelse afgives af  

 fabrikanten eller importøren af den enkelte emballage på særlige  

 anmeldelsesblanketter, der udleveres fra Statens Forsøgsmejeri.
 Stk. 3.  Materialer til fremstilling af typegodkendte  

 emballager skal være forsynet med identifikationsmærke, hvis ordlyd og  

 placering fastsættes af Statens Forsøgsmejeri samtidig med godkendelsen.
 Mærkning af forbrugerpakninger m.m.
§ 26.  Forbrugerpakninger med konsummælkprodukter skal  

 mærkes i overensstemmelse med nedenstående ved påtryk, stempling, påbrænding  

 eller prægning på pakningen eller på en pakningen påklistret etikette  

 fastlimet således, at etiketten ikke uden at blive brudt kan fjernes fra  

 pakningen.
Mærkningen skal være tydelig, let læselig og holdbar og med en fra  

 baggrunden afvigende farve og skal være anført på dansk.
I stedet for dansk  

 kan andre sprog, der kun ved uvæsentlige forskelle i stavning adskiller sig  

 fra dansk, anvendes.
 Stk. 2.  Mærkningen skal omfatte:
 1 For § 2 A- og § 2 B-produkter angives det påbudte minimumsindhold af  

 mælkefedt - for kærnemælk, desuden det  påbudte maksimumsindhold af  

 mælkefedt.
 2 For § 2 B-produkter angives produktets indhold af fedtfrit mælketørstof.
 3 For § 2 C-produkter angives indholdet af mælkefedt enten ved det  

 påbudte minimumsindhold af mælkefedt i det anvendte § 2 A- eller § 2 B-  

 produkt, reduceret i overensstemmelse med mængden af tilsatte levnedsmidler  

 eller ved det påbudte minimumsindhold af mælkefedt i det anvendte § 2 A-  

 eller § 2 B-produkt og med angivelse af, med hvilken del det indgår i  

 produktet, f.eks. »Fremstillet af yoghurt - min. 3,5 pct. mælkefedt -  

 tilsat 15 pct. frugt«.
 4 For § 2 D-produkter angives produktets indhold af mælkefedt.
 a. fremstillingsdato (dag og måned eller dagens nummer i måneden):
 1. for usyrnede konsummælkprodukter er  

 fremstillingsdatoen (»fremstillet . . . .« eller »tilvirket .  

 . .«) senest datoen for udløbet af den 15-timers periode, hvori  

 produktet varmebehandles, fremstilles, aftappes og afkøles, og som indledes  

 med produkternes varmebehandling.
 2. For syrnede konsummælkprodukter - herunder  

 kærnemælk - der aftappes ved en temperatur på 14 grader C eller derunder, er  

 fremstillingsdatoen (»fremstillet . . . eller »tilvirket . . .  

 ») senest datoen for udløbet af den 15-timers periode, hvori produktet  

 varmebehandles, aftappes og afkøles, og som indledes med syrningens  

 afslutning.
3. For syrnede produkter, der aftappes ved en  

 temperatur på 14 grader C eller derover, og hvor en modning af produktet i  

 emballagen indgår som et led i tilvirkningen, er fremstillingsdatoen  

 (»fremstillet . . .« eller »tilvirket . . .«) senest  

 datoen for udløbet af den 39-timers periode, hvori produktet fremstilles,  

 aftappes, modnes og afkøles, og som indledes med syrningens afslutning.  

 Såfremt produkter fremstillet i samme periode i henhold til 1-3 mærkes med to  

 forskellige datoer for fremstilling, skal der med den respektive  

 levnedsmiddelkontrolenhed aftales sådanne foranstaltninger, at  

 fremstillingstidspunktet kan identificeres ud fra den angivne  

 fremstillingsdato.
Produkterne må ikke udleveres fra konsummælkmejeriet eller  

 depot til detailforhandling inden den angivne fremstillingsdato.
Den tilladte  

 frist (jf. § 12) for tidsperioden mellem udmalkningen af mælken og dens  

 varmebehandling skal nøje overholdes.
b.
Mindst holdbar til (dag og måned).
a. dato (dag og måned) for varmebehandlingen b. mindst holdbar til (dag og måned).
a. dato (måned og år) for varmebehandlingen b. mindst holdbar til og med (måned og år).
a. dato (måned og år) for emballering i forbrugerpakning b. mindst holdbar til og med (måned og år).
 Stk. 3.  De i stk. 2, A, E og F, nævnte mærkninger skal  

 være anført i samme synsfelt.
 Stk. 4.  Homogeniserede konsummælkprodukter skal mærkes:  

 »Homogeniseret«.
Stk. 5.  De i § 24, stk. 2, nævnte beholdere (spande)  

 skal mærkes som anført i stk. 2, litra A, B, C, D, E-1) a og F.
Beholderne  

 (spandene) skal herunder mærkes »Videreforhandling er ikke  

 tilladt«.
 Stk. 6.  Såfremt der ved tilvirkningen af  

 konsummælkprodukter er anvendt tilsætningsstoffer, skal produkterne mærkes  

 med oplysning om de anvendte tilsætningsstoffer i overensstemmelse med  

 bestemmelserne i Miljøministeriets bekendtgørelse om tilsætningsstoffer til  

 levnedsmidler.
Dybfrysning, opbevaring, transport m.v. af  

 konsummælkprodukter Dybfrysning § 27.  § 2 D-produkter kan tilvirkes og forhandles som  

 dybfrosne.
Indfrysningen skal da påbegyndes snarest efter pakningens  

 afslutning, og indfrysningen skal ske ved ¬25 grader C eller derunder og  

 således, at varens temperatur så hurtigt, som det må anses for  

 hensigtsmæssigt, bringes ned til ¬ 20 grader C eller derunder.
 Stk. 2.  Når indfrysningen er gennemført, skal  

 produkterne anbringes i frostlagerindretninger ved - 20 grader C, medmindre  

 de straks borttransporteres til oplagring på et godkendt engroslager.
 Stk. 3.  Indfrysning og frostlagring må ikke foregå  

 samtidig i den samme fryseindretning.
Opbevaring af konsummælkprodukter i og udlevering fra konsummælkmejeri og  

 engroslager (mælkedepot) § 28.  Opbevaring af konsummælkprodukter i mejeri  

 eller engroslager (mælkedepot) samt udlevering fra eller indladning af  

 konsummælkprodukter i mejeri eller engroslager (mælkedepot) skal foregå  

 hygiejnisk forsvarligt, herunder således, at de ikke udsættes for forurening,  

 direkte sollys eller anden skadelig påvirkning.
 Stk. 2.  Pasteuriserede og højpasteuriserede  

 konsummælkprodukter skal i mejeri eller engroslager (mælkedepot) opbevares i  

 kølerum ved 5 grader C eller derunder.
 Stk. 3.  Temperaturen i pasteuriserede og  

 højpasteuriserede konsummælkprodukter må ved udlevering fra mejeri eller  

 engroslager (mælkedepot) ikke overstige 7 grader C.
 Stk. 4.  Etablering af depoter for konsummælkprodukter i  

 fri luft er ikke tilladt.
Engrostransport af konsummælkprodukter § 29.  Engrostransport af konsummælkprodukter skal ske  

 i lukkede vogne (kassevogne).
Stk. 2.  Engrostransport af pasteuriserede og  

 højpasteuriserede konsummælkprodukter skal ske i isolerede vogne forsynet med  

 køleaggregat.
Dette gælder dog ikke for transporter, hvor der højst hengår 2  

 timer mellem, at konsummælkproduktet er fjernet fra mejeriets eller  

 engroslagerets (mælkedepotets) kølerum og til det er anbragt i kølerum,  

 køledisk el.lign. i en detailforhandlingsvirksomhed eller i et mejeri eller  

 engroslager (mælkedepot).
Stk. 3.  Ved engrostransport af konsummælkprodukter må  

 der sammen med konsummælkprodukterne kun transporteres levnedsmidler.
Disse  

 levnedsmidler skal være emballeret i tætte emballager og skal være afkølede,  

 såfremt dette er nødvendigt for, at temperaturen i de samtransporterede  

 konsummælkprodukter kan overholde den i stk. 4 anførte bestemmelse.
 Stk. 4.  Temperaturen i pasteuriserede og  

 højpasteuriserede konsummælkprodukter må på intet tidspunkt under  

 engrostransporten overstige 7 grader C.
Stk. 5.  Dybfrosne § 2 D-produkter skal ved indladningen  

 i transportmidlet have en temperatur på - 18 grader C, eller derunder.
Under  

 transporten må temperaturen i den varekasse, beholder el.lign., hvori de  

 dybfrosne § 2 D-produkter transporteres, ikke på noget tidspunkt overstige -  

 18 grader C, dog - 15 grader C, hvis transporten gennemføres på mindre end 24  

 timer.
 Stk. 6.  I øvrigt skal transporten foregå i  

 overensstemmelse med de i Veterinærdirektoratets cirkulære om transport af  

 levnedsmidler m.m. angivne regler (for tiden Veterinærdirektoratets cirkulære  

 af 25. oktober 1974).
Returnering af udleverede konsummælkprodukter § 30.  Konsummælkprodukter udleveret fra  

 konsummælkmejeri eller mælkedepot, og som udelukkende har været  

 engrostransporteret, kan - forudsat at de i § 29, nævnte krav nøje har været  

 overholdt - leveres tilbage til mejeriet (depotet) og kan påny  

 engrostransporteres.
 Stk. 2.  Konsummælkprodukter, der er udleveret til  

 engroskunder, må kun leveres tilbage til konsummælkmejeri (mælkedepot) i  

 ubrudt originalemballage.
 Stk. 3.  Returnerede konsummælkprodukter kan, for så  

 vidt angår ikke syrnede § 2 A-produkter, anvendes til fremstilling af  

 kærnemælk, når de er af en tilfredsstillende kvalitet og i tiden fra  

 tilbageleveringen til tømningen af emballagen opbevares i kølerum og -  

 umiddelbart efter at emballagen er tømt - underkastes en højpasteurisering.  

 Tilbageleverede syrnede § 2 A-produkter samt § 2 B-, C- og D-produkter må  

 ikke anvendes ved tilvirkning af konsummælkprodukter.
 Stk. 4.  Konsummælkprodukter udleveret til private  

 forbrugere må ikke leveres tilbage til konsummælkmejeri eller mælkedepot.
Tilsynet med bestemmelsernes overholdelse  

 og udstedelse af § 31.  Kommunalbestyrelsen er pligtig at føre tilsyn  

 med overholdelsen af de i denne bekendtgørelse fastsatte bestemmelser og  

 andre regler, der fastsættes i medfør af denne bekendtgørelse.
Stk. 2.  Kommunalbestyrelsen lader herudover foretage  

 prøveudtagning til laboratoriemæssig kontrol af mælk, suppleringsleverancer  

 og samtlige de konsummælkprodukter, der tilvirkes, med det formål at sikre  

 disses hygiejniske og sundhedsmæssige beskaffenhed, sammensætning,  

 varmebehandling, mærkning m.m.
Kommunalbestyrelsen lader desuden udtage  

 prøver fra mælkedepoter til laboratoriemæssig kontrol.
 Stk. 3.  De laboratoriemæssige undersøgelser skal  

 udføres på levnedsmiddelkontrolenhedens laboratorium, der til dette formål  

 skal være godkendt af Veterinærdirektoratet.
 Stk. 4.  Tilsynene, herunder prøveudtagningen og den  

 laboratoriemæssige kontrol, udøves i overensstemmelse med de regler, der til  

 enhver tid er fastsat af Veterinærdirektoratet.
Stk. 5.  Kommunalbestyrelsen kan forlange, at udgifterne  

 i forbindelse med særlige kemiske undersøgelser godtgøres af mejeriet.
Ved  

 uenighed herom afgøres sagen af Veterinærdirektoratet.
§ 32.  Veterinærdirektoratet fører på  

 Landbrugsministeriets vegne overtilsyn med, at bestemmelserne overholdes, og  

 har til enhver tid adgang til at undersøge de i bekendtgørelsen omhandlede  

 forhold samt til at kræve mangler ved disse afhjulpet.
Veterinærdirektoratet  

 fører tilsyn med de godkendte laboratorier for så vidt angår undersøgelser,  

 der omfattes af nærværende bekendtgørelse.
 § 32 a.  Levnedsmiddelkontrolenhederne udsteder ved en  

 dyrlæge ansat ved enheden og efter bemyndigelse fra enhedens leder i  

 fornødent omfang eksportattester for suppleringsleverancer (jf. § 13, stk. 1)  

 og konsummælkprodukter tilvirket på de mejerier, hvor vedkommende  

 levnedsmiddelkontrolenhed udøver tilsynet.
Stk. 2.  Forud for den i stk. 1 nævnte attestudstedelse  

 for konsummælkprodukter skal levnedsmiddelkontrolenheden indhente en  

 udtalelse fra mejeriet om, at de til udførsel bestemte konsummælkprodukter  

 opfylder reglerne i det pågældende land.
I de tilfælde, hvor  

 Veterinærdirektoratet har meddelt dispensation fra bekendtgørelsens  

 bestemmelser, skal levnedsmiddelkontrolenheden dog ikke indhente en sådan  

 udtalelse.
 Stk. 3.  Eksportattesterne forelægges  

 levnedsmiddelkontrolenheden med mindst 1 kopi, der skal opbevares af enheden  

 i mindst 3 år.
Stk. 4.  De i stk. 1 nævnte eksportattester skal være  

 godkendt af Veterinærdirektoratet.
Veterinærdirektoratet holder  

 levnedsmiddelkontrolenhederne orienteret om, hvilke attester der er godkendt,  

 samt holder levnedsmiddelkontrolenhederne løbende orienteret om de  

 zoosanitære forhold her i landet, som skal danne baggrund for  

 attestudstedelsen.
Stk. 5.  Såfremt levnedsmiddelkontrolenheden alene  

 attesterer forhold vedrørende de i nærværende bekendtgørelse anførte  

 bestemmelser eller forhold, der har relation til landets zoosanitære  

 situation, udstedes de pågældende attester uden udgift for mejeriet, såfremt  

 attesterne forelægges levnedsmiddelkontrolenheden på dennes adresse inden for  

 et af levnedsmiddelkontrolenheden nærmere fastsat tidsrum af rimelig længde i  

 ekspeditionstiden. Ønsker et mejeri attestationer herudover, eller såfremt  

 attesterne forelægges til underskrift uden for det fastsatte tidsrum eller  

 andet sted end levnedsmiddelkontrolenhedens adresse, er enheden berettiget  

 til at beregne sig et gebyr, der står i rimeligt forhold til det  

 ekstraarbejde, som den pågældende attestation medfører for  

 levnedsmiddelkontrolenheden.
Ved uenighed om administrationen af  

 bestemmelserne om gebyrets størrelse, tidsrum m.m., forelægges sagen til  

 endelig afgørelse i Veterinærdirektoratet.
 Stk. 6.  Hvor et land, hvortil konsummælkprodukter  

 udføres, kræver attest udfærdiget af en central myndighed, udfærdiges en  

 sådan attest i Veterinærdirektoratet på grundlag af en attest udfærdiget af  

 den respektive levnedsmiddelkontrolenhed i overensstemmelse med det foran  

 anførte.
Mælk ved stalddør § 33.  Uanset bestemmelserne i denne bekendtgørelse er  

 det tilladt at forhandle rå mælk direkte fra producent til forbruger ved  

 stalddør, for så vidt mælken afhentes af køberen i dennes egen emballage til  

 brug i egen husholdning.
Såfremt en producent forhandler mere end 70 kg mælk  

 om ugen, skal kommunalbestyrelsens tilladelse hertil indhentes, og sådanne  

 producenters besætninger skal underkastes mælkekontrol i henhold til  

 Landbrugsministeriets regler herom.
Når forholdet taler derfor, kan  

 kommunalbestyrelsen forbyde salg af mælk fra stalddør.
Klage og dispensation § 34.  De af kommunalbestyrelsen i medfør af denne  

 bekendtgørelse trufne afgørelser kan inden 4 uger påklages til  

 Veterinærdirektoratet.
 Stk. 2.  De af Veterinærdirektoratet i medfør af denne  

 bekendtgørelse trufne afgørelser bortset fra de afgørelser, der træffes i  

 henhold til stk. 1 - kan inden 4 uger påklages til Landbrugsministeriet.
 Stk. 3.  Klagemyndigheden kan indtil 6 måneder efter  

 afgørelsen se bort fra overskridelse af klagefristen, når overskridelsen af  

 særlige grunde er undskyldelig.
 § 35.  Veterinærdirektoratet kan - når særlige hensyn  

 taler derfor, og såfremt det skønnes sundhedsmæssigt forsvarligt - tillade  

 afvigelser fra bestemmelser i denne bekendtgørelse.
 Straffe-, ikrafttrædelses- og  

 ophævelsesbestemmelser.
§ 36.  Overtrædelse af bestemmelserne i denne  

 bekendtgørelse udstedt i medfør af lov om mælk og konsummælkprodukter  

 straffes i medfør af lovens § 25, stk. 4 og 5 med bøde.
Overtrædelse af  

 bestemmelserne i denne bekendtgørelse udstedt i medfør af lov om  

 levnedsmidler m.m. straffes i henhold til lovens § 63 stk. 3 og 4 med bøde,  

 hæfte eller fængsel i indtil 1 år.
 § 37.  Bekendtgørelsen træder ikraft den 15. februar  

 1988.
 Stk. 2.  Bekendtgørelse nr. 435 af 25. august 1976 om  

 konsummælkprodukter, som ændret ved bekendtgørelse nr. 68 af 20. februar  

 1981, bekendtgørelse nr. 461 af 18. august 1982, bekendtgørelse nr. 675 af  

 20. december 1982, bekendtgørelse nr. 520 af 17. oktober 1984 og  

 bekendtgørelse nr. 14 af 22. januar 1985 ophæves.
