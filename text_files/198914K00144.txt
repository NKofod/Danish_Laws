Nr BTL 144 Betænkning over Forslag til lov om ændring af lov om beskatningen af  

 pensionsordninger m.v. (Rateforsikring som risikoforsikring, fordeling af  

 pensionsafgift mellem Færøerne og Danmark, bonus m.v.)   

 Nr L 144 1989-90, 1. samling Afgivet af Skatteudvalget Afgivet: 19900425 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Nogle af disse spørgsmål og ministerens besvarelse heraf er optrykt som bilag 1 til denne betænkning.
Endvidere har udvalget modtaget skriftlig henvendelse fra  

 Assurandør-Societetet.
Den henvendelse er sammen med ministerens kommentarer  

 hertil optrykt som bilag 2 til denne betænkning.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis, Fremskridtspartiets og Centrum-Demokraternes  

 medlemmer) lovforslaget til vedtagelse med de af skatteministeren  

 stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og til de stillede ændringsforslag  

 ved 2. behandling.
 Et andet mindretal (Fremskridtspartiets medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag og de af skatteministeren stillede ændringsforslag, som  

 mindretallet har tiltrådt eller vil tiltræde.
 Et tredje mindretal (Centrum-Demokraternes medlem af udvalget) vil  

 redegøre for sin stilling til lovforslaget og til de stillede ændringsforslag  

 ved 2. behandling.
Ændringsforslag Til § 1 Af skatteministeren, tiltrådt af et flertal (udvalget med  

 undtagelse af SF og CD):
 1) Nr. 5 affattes således:
 » 5. § 18 A, stk. 1, 3. pkt., affattes således:
»Omregning skal dog ikke ske i tilfælde, hvor indbetalingerne  

 nedsættes eller ophører på grund af ejerens død eller invaliditet og dette  

 efter policevilklårene eller aftalen med pengeinstituttet berettiger til  

 præmiefritagelse, opsat udbetaling eller påbegyndelse af  

 udbetalingerne.«» Af et mindretal (FP):
 2) Efter nr. 5 indsættes som nyt nummer:
 » 01. I § 18 A, stk. 1, indsættes som nyt 4. pkt.:
»Ved omregningen bortses fra de første 2.000 kroners  

 indbetalingsnedsættelser, som den skattepligtige har i det pågældende  

 skatteår.«» Af skatteministeren, tiltrådt af et flertal (udvalget med  

 undtagelse af SF, FP og CD):
 3) Efter nr. 5 indsættes som nyt nummer:
 » 02. I § 18 A, stk. 1, indsættes efter 3. pkt. som nye  

 punktummer:
»Omregning skal heller ikke ske i tilfælde, hvor indbetalingerne  

 nedsættes med indtil 2.000 kr. eller den indbetaling, der ophører, udgjorde  

 2.000 kr. eller derunder.
Fritagelse for sidstnævnte omregning gælder dog kun  

 et beløb op til 2.000 kr. årligt for den skattepligtige.«» Af et mindretal (FP):
 4) I den under nr. 7 foreslåede § 18 A, stk. 3,  

 ændres »70 pct.« til: »56 pct.«.
 Af skatteministeren, tiltrådt af et flertal (udvalget med  

 undtagelse af SF, FP og CD):
 5) Nr. 8 affattes således:
 » 8. I § 21 A indsættes efter stk. 2:
» Stk. 3. Er der foretaget indbetaling som nævnt i stk. 1  

 eller stk. 2, kan der ved ophævelse af ordningen tilbagebetales et beløb  

 svarende til indbetallingen med påløbne renter i det pågældende indkomstår.  

 De påløbne renter, der tilbagebetales afgiftsfrit, kan højst udgøre 500  

 kr.« Stk. 3-5 bliver herefter stk. 4-6.' 6) Nr. 10 affattes således:
 » 10. § 46, stk. 2, ophæves.
Stk. 3 bliver herefter stk. 2.« 7) Efter nr. 10 indsættes som nyt nummer:
» 03. I § 47 ændres »§ 46, stk. 2« til:  

 »§ 46, stk. 1«, og i § 55 ændres »§ 46, stk. 1 og  

 2« til: »§ 46, stk. 1«.' Til § 2 8) Efter stk. 1 indsættes som nyt stykke:
» Stk. 2. Pensionsbeskatningslovens § 8, som ændret ved denne  

 lovs § 1, nr. 2, har virkning for forsikringer oprettet den 1. januar 1990  

 eller senere.« Stk. 2 og 3 bliver herefter stk. 3 og 4.
 9) Stk. 3, der bliver stk. 4, affattes således:
» Stk. 4. Ophævelse af pensionsbeskatningslovens § 46, stk. 2,  

 ved denne lovs § 1, nr. 10, har ikke virkning for forsikringer, hvor der er  

 aftalt samlet bonusudbetaling, når aftalen herom er indgået inden den 1.  

 januar 1990.« Bemærkninger Til nr. 1 Med ændringsforslaget præciseres det, at en pensionsordning i et  

 pengeinstitut også vil være omfattet af undtagelsen fra omregning og  

 efterbeskatning efter § 18 A.
 Det vil sige, at såfremt det fremgår af aftalen med pengeinstituttet om en  

 rateopsparing i pensionsøjemed, at invaliditet eller død berettiger til  

 præmiefritagelse, opsat udbetaling eller påbegyndelse af udbetalingerne, vil  

 dette ikke medføre omregning og efterbeskatning.
Til nr. 2 Det vil være aldeles urimeligt, om skattevæsenet skulle kunne score en  

 betydelig gevinst gennem en måske hasarderet fortolkning om, at den i  

 betragtning kommende indbetaling er 2.007 kr., hvor skatteyderen mener, at  

 beløbet 1.998 kr. er det rette.
Af administrative grunde foreslås imidlertid  

 generelt, at bagatelgrænsen ændres til en bundgrænse.
Til nr. 3 Efter pensionsbeskatningslovens § 18 A skal der ske efterbeskatning i  

 tilfælde, hvor indbetalingerne til en rateordning eller en pensionsordning  

 med løbende udbetalinger nedsættes eller ophører, inden der er forløbet 10 år  

 efter ordningens oprettelse.
 Denne bestemmelse indebærer, at nedsættelser af indbetalinger til de  

 nævnte pensionsordninger skal omregnes og efterbeskattes uanset den  

 beløbsmæssige størrelse.
 Der skal dog ikke ske omregning, når den årlige indbetaling kan fratrækkes  

 under opfyldningsfradraget, som er 25.000 kr. reguleret.
 Det har imidlertid vist sig at have uhensigtsmæssige følger i praksis, når  

 opfyldningsfradraget er brugt til anden side, idet det betyder, at selv små  

 udsving i indbetalingerne til ordningerne medfører efterbeskatning af  

 pensionsindehaveren.
 Det foreslås derfor, at der ikke skal ske omregning og efterbeskatning i  

 tilfælde af, at nedsættelsen eller ophøret af indbetalingerne til  

 skatteyderens pensionsordninger omfattet af pensionsbeskatningslovens § 18 A  

 udgør et samlet årligt beløb på indtil 2.000 kr.
Til nr. 4 En (forskuds)beskatning på 70 pct. er urimelig høj.
Til nr. 5 I lovforslagets nr. 8 er der foreslået en praktisk regel, hvorefter  

 rentebeløb på indtil 500 kr. kan tilbagebetales fra en  

 kapitalpensionsordning, der helt ophæves, fordi der er indbetalt mere, end  

 der må fradrages.
 Det foreslås, at denne praktiske regel udvides til også at omfatte de  

 tilfælde, hvor den skattepligtige skal søge myndighederne om tilbagebetaling  

 på en kapitalpension, fordi 25.000 kr.'s grænsen er overskredet.
Til nr. 6 Hensigten med lovforslagets § 1, nr. 10, er at indføre indkomstskattepligt  

 for visse samlede bonusudbetalinger, der efter gældende lov er  

 afgiftspligtige.
Det drejer sig om samlede bonusudbetalinger hidrørende fra  

 pensionsordninger med løbende udbetalinger og rateforsikringer.
 Efter lovforslaget skal det være en betingelse for, at bonusudbetalinger  

 alene er afgiftspligtige, at de udbetales samlet, og at de hidrører fra en  

 kapitalforsikring, og at udbetalingen omfattes af lovens § 25.
Som lovforslaget er affattet, kan det forstås sådan, at der indføres  

 indkomstskattepligt, når der udbetales bonus i forbindelse med, at en  

 pensionsordning med løbende udbetalinger eller en rateforsikring bliver  

 virksom ved død.
Dette har ikke været tilsigtet.
 Efter ændringsforslaget undgås denne utilsigtede virkning, mens  

 lovforslagets formål i øvrigt fastholdes.
Det sker ved, at den gældende lovs § 46, stk. 2, ophæves.
Herefter vil  

 beskatningen med afgift eller indkomstskat fremgå af § 46, stk. 1.
 Efter denne regel beskattes bonusudbetalinger efter reglerne i kapitel  

 2-3. Det kan forekomme, at der udbetales en samlet sum i forbindelse med en  

 pensionsordning med løbende udbetalinger eller en rateforsikring, og at der i  

 forbindelse hermed også sker en samlet bonusudbetaling. § 46, stk. 1's,  

 henvisning til kapitel 2 og 3 medfører, at der foruden afgift af denne  

 samlede bonusudbetaling tillige skal betales indkomsskat efter § 48 eller  

 tillægsafgift efter § 48 A.
Til nr. 7 Der er tale om konsekvensændringer som følge af den foreslåede ophævelse  

 af pensionsbeskatningslovens § 46, stk. 2.
Til nr. 8 Det har vist sig at være uhensigtsmæssigt, at den foreslåede adgang til  

 oprettelse af rateforsikringer som risikoforsikringer med skattemæssig status  

 som rateforsikring i pensionsøjemed efter forslaget først træder i kraft  

 dagen efter bekendtgørelsen i Lovtidende.
Dette skyldes bl.a., at  

 forfaldsdatoen for forsikringspræmier ofte er den 1. januar i kalenderåret,  

 hvorfor det rent administrativt vil være bedst og enklest at ændre bestående  

 pensionsregulativ med virkning fra et årsskifte.
 Det foreslås derfor, at adgangen til at oprette rateforsikringer som  

 risikoforsikringer skal have virkning fra den 1. januar 1990 eller senere.
Til nr. 9 Nogle forsikringspolicer indeholder ikke bestemmelser om, hvorledes den  

 optjente bonus skal anvendes.
I de fleste tilfælde er dette beskrevet i et  

 særligt bonusregulativ, der er tilknyttet forsikringen.
 Med ændringsforslaget sker der en præcisering af, at overgangsreglen også  

 vil omfatte de forsikringer, hvor der i en særskilt aftale er indsat  

 bestemmelser om anvendelsen af bonus.
Aagaard (KF) Else Theill Sørensen (KF) Pernille Sams (KF) Svend  

 Heiselberg (V) nfmd.
Skrumsager Skau (V) Glistrup (FP) Elisabeth  

 Arnold (RV) Bente Juncker (CD) Kofod-Svendsen (KRF) Helen Beim (S) Erling  

 Christensen (S) Pia Gjellerup (S) Klaus Hækkerup (S) Løvig Simonsen (S)  

 Stavad (S) fmd.
Bjørn Poulsen (SF) Jens Thoft (SF) Bilag 1 Nogle af udvalgets spørgsmål til skatteministeren og dennes besvarelse  

 heraf Spørgsmål:
Hvorvidt vil det kunne forekomme, at den foreslåede § 46, stk. 2, kan  

 udløse skatte- og/eller afgiftspligt, uanset at der ikke har været fuld  

 fradragsret for præmieindbetalinger? Svar:
Dette vil normalt ikke kunne forekomme.
For alle pensionsordninger  

 omfattet af pensionsbeskatningslovens § 46 er der fradragsret for  

 præmieindbetalinger.
Det skal dog bemærkes, at den årlige fradragsberettigede indbetaling til  

 en kapitalpension maksimalt kan udgøre 25.000 kr. årligt.
Beløbet reguleres  

 efter personskattelovens § 20 og udgør for indkomståret 1990 27.900 kr.
Hvis  

 indbetalingerne til en kapitalforsikring har overskredet beløbsgrænsen, har  

 den skattepligtige ikke haft fradragsret for det overskydende beløb.  

 Bestemmelsen i det foreslåede § 46, stk. 2, 2. pkt., om afgift af bonusbeløb  

 skal efter lovforslaget gælde i et sådant tilfælde.
Dette betegner ikke en  

 ændring af den gældende retstilstand.
 Spørgsmål:
Skal det næstsidste ord (»kun«) i forslagets § 1, nr. 10,  

 fortolkes sådan, at der skal svares skat, hvor denne beløbsmæssigt er mindre  

 end afgiften? Svar:
 Det næstsidste ord »kun« i forslagets § 1, nr. 10, skal  

 fortolkes således, at der altid i denne situation skal svares afgift af  

 bonusbeløbet og ikke indkomstskat.
 Spørgsmål:
 Ad § 1, nr. 2, sidste sætning bedes oplyst, hvilke (lov)regler der gælder  

 om den maksimale og den minimale afstand mellem policedage.
 Svar:
Ved policedagen forstås årsdagen for policens oprettelse.
Adgangen til at  

 tegne rateforsikring i pensionsøjemed som en ren risikoforsikring skal ifølge  

 lovforslaget være betinget af, at forsikringen ikke giver ret til udbetaling,  

 såfremt forsikrede bliver invalid eller dør senere end først indtrædende  

 policedag efter det fyldte 70. år.
 Eksempel:
 Policen oprettes den 15. april 1990. Den forsikrede er født den 1. april  

 1950 og fylder altså 70 år den 1. april år 2020. Efter lovforslaget er det en  

 betingelse, at forsikringen ikke giver ret til udbetaling, hvis den  

 forsikrede bliver invalid eller dør efter den 15. april år 2020.
 Formuleringen af § 1, nr. 2, svarer til reglen i den gældende lovs § 10,  

 stk. 1, nr. 2, sidste pkt., der stiller en lignende betingelse for  

 kapitalforsikringer i pensionsøjemed.
 Spørgsmål:
 En udførlig redegørelse udbedes for afgrænsningen af de tilfælde,  

 hvorefter der ved ophævelse af en pensionsordning skal tilbageholdes 70 pct.  

 af det opsparede pensionsbeløb, jf. forslagets § 1, nr. 7, samt en  

 begrundelse for denne tilbageholdelsesprocent og oplysning om, hvor stort  

 provenutabet må forventes at blive for hvert procentpoint, hvormed de 70 pct.  

 nedsættes.
 Svar:
 Lovforslagets § 1, nr. 7, drejer sig om tilfælde, hvor præmierne eller  

 bidragene til pensionsordninger med løbende udbetalinger samt til  

 rateforsikring og rateopsparing nedsættes eller standses inden 10 år efter  

 oprettelse af pensionsordningen.
Efter pensionsbeskatningslovens § 18, stk. 1, er der fuld fradragsret for  

 indbetalinger til en pensionsordning med løbende udbetalinger eller en  

 ratepension, når bidragsperioden er 10 år eller derover.
Når den aftalte  

 bidragsperiode er mindre end 10 år, skal fradragsretten for de samlede  

 præmier og bidrag efter reglerne i pensionsbeskatningslovens § 18, stk. 4-5,  

 fordeles med lige store beløb over en periode på 10 år, begyndende med  

 indskudsåret eller det første præmie- eller bidragsår.
Der kan dog altid  

 fradrages mindst 25.000 kr. årlig; dette beløb reguleres efter  

 personskattelovens § 20 og udgør for indkomståret 1990 27.900 kr.
Nedsættes  

 eller ophører indbetalingerne inden 10 år efter en pensionsordnings  

 oprettelse, har pensionsindehaveren opnået et større fradrag i  

 indbetalingsårene end denne er berettiget til.
Indehaveren burde i stedet  

 have fradraget indbetalingerne over 10 år.
 I tilfælde af denne art er der givet indehaveren af ordningen adgang til  

 at vælge mellem enten efterbeskatning og opretholdelse af ordningen eller  

 fuldstændig ophævelse af ordningen uden afgiftsmæssige konsekvenser.
 Vælges der efterbeskatning, sker der først en omberegning, således at de  

 faktisk indbetalte præmier eller bidrag fordeles over 10 år.  

 Efterbeskatningen går herefter ud på, at den skattepligtige personlige  

 indkomst for de pågældende fradragsår forhøjes med de for meget fratrukne  

 beløb med tillæg af 6 pct. pr. år siden ordningens oprettelse.
I stedet for efterbeskatning kan pensionsindehaveren vælge at ophæve  

 ordningen.
Dette kan ske afgiftsfrit.
Vælger skatteyderen at ophæve  

 pensionsordningen vil det medføre, at den pågældende indehaver af ordningen i  

 skattemæssig henseende stilles, som om ordningen aldrig var oprettet.
Det sker på den måde, at de foretagne fradrag skal medregnes fuldt ud i  

 den skattepligtige indkomst som personlig indkomst for fradragsårene med et  

 procenttillæg på 6 pct. for hvert år fra udløbet af det første indbetalingsår  

 til udløbet af det år, hvor indbetalingen ophørte.
Ordningen betragtes  

 herefter skattemæssigt som bortfaldet.
Som nævnt i bemærkningerne til lovforslaget skal forslaget om, at  

 forsikringsselskabet eller pengeinstituttet skal tilbageholde 70 pct. af  

 pensionskapitalen, afløse den gældende regel om, at der ved ophævelsen af  

 ordningen kun må udbetales 30 pct. af ordningens værdi, medens resten først  

 må udbetales efter modtagen meddelelse fra Told- og Skattestyrelsen.
Efter  

 den foreslåede ændring indføres der lignende regler som allerede eksisterer  

 ved ophævelse af pensionsordninger i utide.
Efter disse regler skal  

 forsikringsselskabet eller pengeinstituttet ved ophævelse i utide  

 tilbageholde 70 pct. som en foreløbig skat, der tages i betragtning ved  

 årsopgørelsen på samme måde som andre foreløbige indbetalinger.
Det skal  

 endvidere bemærkes, at det er et ønske fra forsikringsselskaberne, at  

 tilbageholdelsesproceduren efter § 18 A er i overensstemmelse med den  

 procedure, der gælder for tilbageholdelse af 70 pct. ved ophævelse i utide,  

 da det vil være en fordel for selskaberne med ensartede principper for  

 tilbageholdelsen.
 En nedsættelse af det tilbageholdte beløb vil medføre en risiko for, at en  

 del af det skattekrav, som tilbageholdelsen skal sikre, ikke bliver betalt.  

 Det er ikke muligt at foretage et underbygget skøn over det provenutab, der  

 kan blive tale om som følge heraf.
Bilag 2 ASSURANDØR-SOCIETETET Folketingets Skatteudvalg 9. februar 1990 L 144 - Forslag til lov om ændring af lov om beskatning af  

 pensionsordninger m.v.
1. Indledning Assurandør-Societetet har gennemgået forslaget og kan oplyse, at der er  

 flere elementer i lovforslaget, som societetet ser på med stor tilfredshed.  

 Det gælder således især muligheden for at tegne rateforsikringer som rene  

 risikoforsikringer (§ 1, nr. 2) samt at præmienedsættelse/-ophør p.g.a.  

 præmiefritagelse ved invaliditet ikke udløser efterbeskatning efter PBL § 18  

 A (§ 1, nr. 5).
 Derimod er Assurandør-Societetet uenig i udformningen af  

 bestemmelsen om beskatning af bonus med dertil hørende  

 ikrafttrædelsesbestemmelse (§§ 1, nr. 10 og 2).
 Endvidere finder Assurandør-Societetet det meget beklageligt, at  

 den ovenfor omtalte efterbeskatningsbestemmelse i PBL § 18 A, som blev  

 indført i forbindelse med skattereformen, alene ændres i relation til visse,  

 men ikke alle, tilfælde af invaliditet, samt at andre situationer, hvor der  

 heller ikke foreligger skattespekulation, fortsat rammes af  

 efterbeskatningen.
 Endelig skal Assurandør-Societetet tillade sig at foreslå et par andre  

 ajourføringer af pensionsbeskatningsloven på områder, hvor regelsættet  

 desværre ikke har fulgt trit med forsikringsbehovet.
 Assurandør-Societetet vil i det følgende fremkomme med uddybende  

 bemærkninger primært til ovenstående:
2. Forslagets §§ 1, nr. 10, og 2, stk. 3 - bonus 2.1. Ifølge forslaget foreslås det, at bonusudbetalinger - på nær  

 bonusudbetalinger fra kapitalforsikringer - skal medregnes som skattepligtig  

 indkomst (personlig indkomst).
 Forslaget skal ifølge bemærkningerne ses i sammenhæng med, at samlede  

 bonusudbetalinger (kontantbonus og kontant opsparet bonus) vil vokse, når der  

 åbnes op for, at rateforsikringer - efter forslagets § 1, nr. 2 - kan tegnes  

 som rene risikoforsikringer, og at det derfor ikke findes rimeligt, at disse  

 udbetalinger blot afgiftsbelægges med 40 pct.
Assurandør-Societetet kan i princippet godt se, at en 40 pct.'s-beskatning  

 ikke harmonerer med, at udbetalingerne iøvrigt fra de pågældende ordninger er  

 skattepligtig indkomst.
Assurandør-Societetet har imidlertid to for så vidt  

 tekniske indvendinger mod bestemmelsens udformning:
For det første indebærer formuleringen, at en bonusudbetaling ved død skal  

 medregnes som skattepligtig indkomst.
Dette er en klar skærpelse i forhold  

 til den gældende retsstilling (hvorefter der alene skal betales 40  

 pct.'s-afgift), og i hvert fald ikke det, skatteministeren har haft i  

 tankerne ved udfærdigelsen af lovforslaget, jf. ovenfor.
 For at afbøde dette, men også for det andet, fordi forslaget om at gøre  

 bonusbetalinger til skattepligtig indkomst er særdeles upraktisk for  

 pensionsinstitutterne og faktisk også for Skattevæsenet, skal  

 Assurandør-Societetet derfor foreslå, at PBL § 46, stk. 2, (forslagets § 1,  

 nr. 10) helt udgår og iøvrigt også i den nugældende form, men dermed således  

 at PBL § 46, stk. 1 formuleres således:
»Reglerne i kapitel 2-3 om afgift eller indkomstskat eller afgift  

 og indkomstskat efter lovens § 48 eller afgift og tillægsafgift efter lovens  

 § 48 A af udbetalinger m.v. gælder også for beløb, der hidrører fra bonus,  

 renter og salgsavancer m.v.« Stk. 3 i PBL § 46 vil derefter blive stk. 2.
Herved opnås den af skatteministeren ønskede ændring af praksis, men dog  

 på en lidt anden måde, idet beskatningen af samlede bonusudbetalinger vil  

 skulle ske som en »ophævelse i utide« efter PBL §§ 29-31 og 48  

 eller 48 A.
Denne fremgangsmåde indebærer en administrativ lettelse for  

 forsikringsselskaberne, idet den samlede bonusudbetaling blot skal behandles  

 som andre »ophævelser i utide« med deraf følgende pligt for  

 forsikringsselskaberne til at tilbageholde 70 pct. til dækning af  

 skattekravet.
Selskaberne undgår herved at skulle fremskaffe skattekort m.v.,  

 men samtidig skal det pointeres, at Skattevæsenet får større sikkerhed for  

 skattekravet.
 Med formuleringen undgås det samtidig, at bonusudbetalinger ved dødsfald  

 udløser andet og mere end 40 pct.'s-afgift, hvilket er overensstemmende med  

 lovens almindelige princip om, at udbetaling ved død er en  

 »normaludbetaling« på linie med udbetaling ved opnået pensionsalder  

 og invaliditet.
2.2. Angående ikrafttrædelsesbestemmelsen i § 2, stk. 3, for  

 samlede bonusudbetalinger fremgår det, at den nye beskatningsregel »ikke  

 har virkning for forsikringer, hvor der i policen er aftalt samlet  

 bonusudbetaling, når forsikringerne er indgået inden den 1. januar  

 1990«.
Assurandør-Societetet skal hertil bemærke, at der i praksis ofte  

 slet ikke foreligger en egentlig police.
Hvis police foreligger, vil aftalen  

 om samlet bonusbetaling ikke nødvendigvis fremgå af denne, men derimod af en  

 særskilt aftale.
For at tage højde for nævnte praksis skal det derfor  

 foreslås, at ikrafttrædelsesbestemmelsen f.eks. formuleres således:
 ». . . . ikke har virkning for forsikringer, hvor der er aftalt  

 en samlet bonusudbetaling, når aftalen herom er indgået inden den 1. januar  

 1990«.
3. Forslagets § 1, nr. 5 - undtagelser fra § 18 A-efterbeskatning 3.1. I forbindelse med skattereformen blev der med virkning fra 1. januar  

 1987 indført en efterbeskatningsbestemmelse for private pensionsordninger,  

 møntet på situationer, hvor den faktiske bidragsbetaling var mindre end den  

 med pensionsinstituttet aftalte bidragsbetaling.
Reglen blev indført for at  

 ligestille personer, der allerede ved oprettelsen af ordningen har en  

 bidragsperiode på under 10 år, med personer, der efterfølgende forkorter  

 indbetalingsperioden ved at standse eller nedsætte indbetalingerne.
Assurandør-Societetet anfægter ikke behovet for, at der i  

 skattelovgivningen bør være værnsregler mod spekulation, men  

 Assurandør-Societetet har over for Skatteministeriet utallige gange gjort  

 opmærksom på den yderst usmidige måde, som bestemmelsen fortolkes på af  

 Skatteministeriet.
Assurandør-Societetet er derfor glad for, at det omsider  

 er lykkedes at overbevise Skatteministeriet om, at invaliditet med ret til  

 præmiefritagelse og dermed følgende ophør af indbetalinger ikke er et led i  

 skattespekulation.
 Men Assurandør-Societetet må gøre opmærksom på, at der fortsat kan  

 være tilfælde, hvor det ikke kan udelukkes, at der kan blive tale om  

 efterbeskatning i tilfælde af invaliditet og selv i tilfælde af død.
Der kan således være tilfælde, hvor forsikringsbetingelserne efter en  

 særlig klausulering ikke yder præmiefritagelse som følge af specielle  

 sygdomme som f.eks. iskias.
Kunden mister imidlertid ofte erhvervsevnen med  

 den konsekvens, at præmiebetalingen må standses på grund af forringede  

 økonomiske vilkår.
Endvidere kan der være tilfælde, hvor præmiebetalingen på den opsatte  

 livrente ophører på grund af død, inden ordningen er blevet virksom.
Efter  

 den foreslåede formulering af lovbestemmelsen kan det ikke udelukkes, at  

 dødsfald, der indebærer, at den opsatte livrente falder bort, er det modsatte  

 af »et dødsfald, der berettiger til opsat udbetaling« med den  

 konsekvens, at efterbeskatning udløses.
 For at undgå efterbeskatning i de nævnte tilfælde skal  

 Assurandør-Societetet foreslå, at lovændringen formuleres således:
 »Omregning skal dog ikke ske i tilfælde, hvor indbetalingerne  

 nedsættes eller ophører på grund af ejerens død eller invaliditet«.
Som det fremgår er eftersætningen i lovforslaget udgået.
Herved opnås  

 også, at pengeinstitutordninger kan undtages fra efterbeskatning i tilfælde  

 af invaliditet, idet ordet »policevilkår« alene relaterer sig til  

 forsikringsordninger.
3.2. Endvidere må Assurandør-Societetet gøre opmærksom på, at der  

 er mange andre situationer, hvor indbetalingerne nedsættes eller ophører,  

 uden at det kan karakteriseres som skattespekulation.
De mest oplagte  

 situationer, hvor der typisk er udefra kommende omstændigheder, som betinger  

 nedsættelsen eller ophøret, er følgende:
Ændringer af præmiebetaling i forbindelse med separation/skilsmisse F.eks. har forsikringstageren tegnet en livsvarig livrente samt en  

 overlevelsesrente med ægtefællen som forsikret, og hvor forsikringstageren  

 ved ægteskabets ophør ophører med at betale overlevelsesrenten, mens  

 betalingen til livrenten fortsætter uændret.
Ifølge Skatteministeriet udløses  

 der § 18 A-efterbeskatning.
Kombinerede forsikringer I forsikringsselskabernes standardproduktsortiment findes flere typer af  

 såkaldte kombinerede forsikringer, hvor det er karakteristisk, at produkterne  

 mixes efter kundernes behov, men således, at de fremstår som et samlet  

 produkt.
Eksempler herpå er rateforsikring kombineret med enten en  

 børnepension eller en invaliderente.
Der betales f.eks. en præmie på 40.000 kr., hvoraf 10.000 kr. angår  

 invaliderenten, mens restbeløbet angår rateforsikringen.
F.eks. ønskes  

 præmien i sin helhed fremover indbetalt på rateordningen.
Den samlede præmie  

 er uændret, men præmiebetalingen til invaliderenten er ophørt.
Den modsatte situation kan også tænkes, således at der indbetales en  

 samlet præmie på 40.000 kr. til en rateforsikring.
F.eks. ønskes præmien  

 fremover opdelt således, at 10.000 kr. indbetales på invaliderenten, mens  

 resten indbetales på rateforsikringen.
I førstnævnte situation udløses der efter Skatteministeriets opfattelse §  

 18 A-efterbeskatning, fordi præmiebetalingen til invaliderenten ophører.
Med  

 hensyn til sidstnævnte situation anviser ministeriet, at hele præmien  

 indbetales på rateforsikringen kombineret med, at 10.000 kr. af præmien §  

 41-overføres til invaliderenten.
Skift fra et forsikringsselskab til et andet Pensionsbeskatningsloven forhindrer mobilitet, idet skift af  

 pensionsleverandør fra et forsikringsselskab til et andet bevirker, ifølge  

 Skatteministeriet, at der skattemæssigt er tale om to forsikringsordninger,  

 fordi skiftet sker ved, at det afgivende selskab omskriver pensionsordningen  

 til fripolice, mens det modtagende selskab nytegner en ordning med samme  

 præmieudløbstidspunkt samt samme vilkår iøvrigt.
Ordningerne er imidlertid  

 set under eet, efter Assurandør-Societetets opfattelse, skattemæssigt at  

 betragte som een ordning.
Skatteministeriet mener derimod, at der udløses §  

 18 A-efterbeskatning.
Kollektive ordninger uden for arbejdsgiver-/arbejdstagerforhold med  

 svingende præmier Det karakteristiske er, at præmien er svingende fra år til år, uden at  

 den enkelte har nogen indflydelse herpå og uden at forsikringsydelserne  

 behøver at svinge i samme takt.
Præmien fastsættes for hele gruppen således,  

 at en periodes indbetaling svarer til periodens risiko.
Præmien påvirkes af  

 alder, køn, pristal, skadesforløb for gruppen, aldersfordeling, ændringer i  

 præmieprincipper og karensperiode.
Svingningerne er af så ringe  

 størrelsesorden, at der for skattevæsenet ligger et oplagt  

 besparelsespotentiale i at undtage denne kategori fra § 18  

 A-efterbeskatningen.
 Assurandør-Societetet skal opfordre til, at de nævnte situationer  

 undtages fra § 18 A-efterbeskatning enten baserende sig på en fortolkning af  

 bestemmelsen eller ved en egentlig lovændring.
4. Ad forslagets § 1, nr. 4 - arbejdstagers fratræden og tilbagebetaling  

 af præmie Ifølge forslaget præciseres det, at tilbagebetaling til arbejdsgiveren af  

 forudbetalt præmie for tiden efter fratrædelsen ikke udløser afgiftspligt  

 m.v. for arbejdstageren.
 Assurandør-Societetet opfatter bestemmelsen således, at den kan anvendes  

 uanset, at tilbagebetalingen relaterer sig til flere indkomstår.
 Hvis der f.eks. er indkomstår svarende til kalenderåret, og hvor præmien  

 forfalder pr. 1.7.90 for tiden 1.7.90 til 1.7.91, og hvor medarbejderen  

 fratræder pr. 1.3.91, vil der kunne ske tilbagebetaling efter den foreslåede  

 bestemmelse for tiden 1.3.91-1.7.91. Noget tilsvarende kan forekomme ved  

 forskudt indkomstår.
5. Udvidet adgang til skattefri pensionsoverførsler (§ 41-overførsler)  

 ved død og invaliditet Ifølge PBL § 44 er det en betingelse for at anvende reglen i § 41, at der  

 ikke forinden overførslen er indtrådt afgiftspligt eller indkomstskattepligt  

 vedrørende de overførte beløb.
I praksis har det vist sig, at denne  

 bestemmelse er upraktisk, når der er tale om kapitalpensioner, hvor  

 afgiftspligt indtræder efter PBL § 25, nr. 2-4 som følge af død eller  

 invaliditet.
 Efter Assurandør-Societetets opfattelse bør der således gives adgang til,  

 at kapitalpensionen i tilfælde af invaliditet afgiftsfrit kan overføres til  

 en straks begyndende invaliderente.
Samtidig bør der i tilfælde af dødsfald gives adgang til afgiftsfri  

 overførsel til en til fordel for enken (enkemanden) straks begyndende  

 livrente.
Nævnte ville kunne medvirke til, at der ved invaliditet og dødsfald  

 skabes en økonomisk tryghed for de berørte.
Fiskalt ses der ikke at kunne  

 spekuleres heri, idet der jo tværtimod bliver tale om, at der i stedet for 40  

 pct.'s-afgiften skal svares almindelig indkomstskat af de kommende  

 udbetalinger.
 Assurandør-Societetet skal opfordre til, at PBL § 44 og PBL § 25, nr. 2-4,  

 følgelig ændres således, at PBL § 41 kan anvendes, hvis der er indtrådt  

 afgiftspligt efter PBL § 25, nr. 2-4. Nævnte er iøvrigt i overensstemmelse  

 med forslag, som blev stillet af det såkaldte  

 »pensionskasseudvalg«, jf. betænkning nr. 1096 fra april 1987.
6. Papirløst samlevende Den 28.12.1989 vedtog Folketinget en ændring af arveafgiftslovens § 2,  

 idet personer, der har haft fælles bopæl med arvelader i de sidste to år før  

 dødsfaldet, ikke længere skal søge om, at arveafgiften beregnes efter  

 arveafgiftsklasse A, men automatisk opnår denne ret i kraft af lovændringen.
Assurandør-Societetet har hilst denne objektivisering velkommen, men  

 finder, at lovændringen bør få afsmittende virkning på  

 pensionsbeskatningslovens begunstigelsesregler i PBL afsnit I, hvorefter der  

 i dag - helt ude af trit med de eksisterende samlivsformer - ikke er adgang  

 til at indsætte en papirløs samlever som begunstiget.
Ganske vist kan der  

 oprettes testamente til fordel for samleveren, men dette er en besværlig  

 »omvej«, der i øvrigt ikke giver den forsikrede sædvanlig  

 fortrinsret frem for forsikringstagerens kreditorer.
Assurandør-Societetet finder derfor, at der bør være mulighed for  

 indsættelse af en papirløs samlever som begunstiget.
En sådan regel bør  

 følges op af, at udbetalinger fra ordningen skattemæssigt behandles på samme  

 måde som udbetalinger til en ægtefælle, d.v.s. for rateordningers vedkommende  

 beskatning som personlig indkomst.
 For at sikre reel ligestilling med ægtefæller skal Assurandør-Societetet  

 endelig foreslå, at pensionsordninger med løbende udbetalinger efter lovens §  

 2, nr. 4 også tillades tegnet til fordel for en papirløs samlever og dermed  

 således, at udbetalinger er skattepligtige som personlig indkomst.
 For at gennemføre nævnte konsekvent, vil der kræves ændringer i PBL § 2,  

 nr. 4, § 4, stk. 2, § 5, stk. 2, § 8, nr. 4, § 10, stk. 1, nr. 4, § 18, stk.  

 7, § 19, § 20, § 23, og § 30, stk. 2.
Assurandør-Societetet skal opfordre til, at det indgående overvejes, om  

 tiden ikke er inde til at foretage nævnte modernisering af  

 pensionsbeskatningslovgivningen.
Det kan ikke være rigtigt, at  

 pensionsbeskatningsloven på denne måde skal halte bagefter, når f.eks. både  

 arbejdsskadesforsikringsloven og erstatningsansvarsloven og nu også  

 arveafgiftsloven har erkendt, at papirløse samlivsforhold stort set bør  

 sidestilles med almindelige ægteskaber.
7. Den skattemæssige behandling af pensionsordninger i relation til  

 den dansk-grønlandske dobbeltbeskatningsaftale Der henvises til vedlagte skrivelse af 18.1.90 til Skatteministeriet.
8. Afslutning Da det jo ikke er hver dag pensionsbeskatningslovgivningen revideres og  

 skatteministeren jo i øvrigt har nedlagt den arbejdsgruppe under  

 forenklingsudvalget, der fik til opgave at forenkle pensionsbeskatningsloven,  

 skal Assurandør-Societetet kraftigt opfordre til, at lejligheden benyttes til  

 at gennemføre de af Assurandør-Societetet foreslåede ædrninger, som i øvrigt  

 også tidligere er foreslået over for Skatteministeriet.
 Det skal understreges, at der udelukkende er tale om ændringer, som skaber  

 bedre vilkår for pensionsinstitutternes kunder, og vel at mærke efter  

 Assurandør-Societetets opfattelse ikke ændringer, som indebærer noget  

 nævneværdigt provenutab for det offentlige, men måske snarere en gevinst  

 herunder i form af fjernelse af en række administrative opgaver, som i dag  

 påhviler Skattevæsenet.
 Assurandør-Societetet stiller sig til rådighed med eventuelle yderligere  

 oplysninger, såfremt dette måtte ønskes og skal i øvrigt anmode om  

 foretræde for Skatteudvalget.
Med venlig hilsen Steen Leth Jeppesen / Åse Kogsbøll ASSURANDØR-SOCIETETET SkatteministerietDen 18. januar 1990 Vedr.: Den skattemæssige behandling af pensionsordninger i relation  

 til den dansk-grønlandske dobbeltbeskatningsaftale Den 08.12.1989 har Revisionscentret over for skatteministeren påpeget en  

 række problemer vedrørende den skattemæssige behandling af pensionsordninger  

 i relation til den dansk-grønlandske dobbeltbeskatningsaftale.
 Den 12.09.1989 har skatteministeren besvaret et spørgsmål fra  

 folketingsmedlem Jens Thoft (SF) om den skattemæssige behandling af  

 kapitalpensionskonti for udsendte til Grønland.
 Med denne skrivelse vil Assurandør-Societetet gøre ministeriet opmærksom  

 på, at de skattemæssige problemer vedrørende fradragsret for  

 pensionsordninger for udsendte til Grønland også vedrører rateforsikringer og  

 pensionsordninger med løbende ydelser med en garantiperiode.
 Assurandør-Societetet håber, at ovennævnte kan medvirke til en samlet  

 løsning af problemerne for de danskere i Grønland, som har tegnet  

 pensionsordning.
 Assurandør-Societetet stiller sig gerne til rådighed med hensyn til  

 eventuelle yderligere oplysninger, ligesom societetet gerne deltager i et  

 møde om disse problemer.
Med venlig hilsen Niels Espersen Den 23. marts 1990 Skatteministeriet, departementet Til Folketingets Skatteudvalg Ad forslag til lov om ændring af lov om beskatningen af  

 pensionsordninger (Rateforsikring som risikoforsikring, fordeling af  

 pensionsafgift mellem Færøerne og Danmark, bonus m.v.
I skrivelse af 9. februar 1990 (L 144 - bilag 4) har Assurandør-Societetet  

 rettet henvendelse til udvalget om de foreslåede ændringer af bestemmelserne  

 om den skattemæssige behandling af bonus og efterbeskatning af privat tegnede  

 pensionsordninger.
Endvidere indeholder henvendelsen forslag til et par  

 yderligere justeringer af pensionsbeskatningsloven.
 Jeg skal i den anledning bemærke følgende, idet jeg henviser til de  

 enkelte punkter i henvendelsen:
Ad pkt. 1 Jeg har med glæde bemærket, at Assurandør-Societetet ser med stor  

 tilfredshed på lovforslagets § 1, nr. 2, og § 1, nr. 5.
Ad pkt. 2 Assurandør-Societetet slår til lyd for en ændret affattelse af  

 lovforslagets bestemmelser om beskatningen af bonusudbetalinger.
Efter den gældende lov betales der alene afgift af bonusbeløb, der  

 udbetales samlet, når forsikringen bliver virksom, ophæves eller bortfalder.  

 Andre bonusudbetalinger medregnes til den skattepligtige indkomst.
Hvis bonus  

 tilskrives forsikringen, udløser tilskrivningen hverken skatte- eller  

 afgiftspligt.
 For kapitalforsikringer bibeholder lovforslaget den gældende regel om, at  

 der alene skal betales afgift ved samlet bonusudbetaling, når  

 kapitalforsikringen bliver virksom.
 For pensionsforsikringer med løbende udbetalinger samt rateforsikringer i  

 pensionsøjemed foreslås den gældende regel ændret, således at  

 bonusudbetalinger vedrørende disse forsikringer altid skal medregnes i den  

 skattepligtige indkomst.
Forslaget sikrer, at bonusudbetalinger beskattes på samme måde som de  

 øvrige udbetalinger fra pensionsforsikringer.
Jeg vil gerne understrege, at  

 forslaget bl.a. er affødt af, at Finanstilsynet og Assurandør-Societetet  

 gjorde opmærksom på, at den almindelige opfattelse blandt  

 forsikringsselskaber havde været, at samlede bonusudbetalinger fra en  

 pensionsordning med løbende udbetalinger skulle medregnes til den  

 skattepligtige indkomst.
Efter Finanstilsynets og Assurandør-Societetets  

 opfattelse kunne de gældende regler, hvorefter samlede bonusudbetalinger  

 normalt kun er afgiftspligtige, have store og utilsigtede virkninger, idet  

 den kunne forlede til, at pensionsordninger med løbende udbetalinger  

 efterhånden blev omdannet til ordninger med meget store sumudbetalinger af  

 bonus, således at der i realiteten i højere grad var tale om en  

 kapitalpension.
 Assurandør-Societetet gør opmærksom på, at lovforslagets § 1, nr. 10, ikke  

 bør gælde, når der udbetales bonus i forbindelse med at forsikringen bliver  

 virksom ved død.
 Heri er jeg enig og jeg vil ved 2. behandling af lovforslaget stille et  

 ændringsforslag.
Assurandør-Societetet foreslår, at ikrafttrædelsesreglen i lovforslagets §  

 2, nr. 3, affattes således, at aftale om samlet bonusindbetaling indgået  

 inden 1. januar 1990, også tillægges betydning, selvom aftalen ikke fremgår  

 af en police, men er indgået særskilt.
Jeg kan tilslutte mig dette ønske,  

 hvorom jeg vil stille ændringsforslag ved 2. behandling af lovforslaget.
Assurandør-Societetet foreslår endvidere, at lovforslagets § 1, nr. 10,  

 indarbejdes i lovforslagets bestemmelser om »ophævelse i utide«.  

 Jeg kan ikke gå ind for denne tanke, der vil medføre en uhensigtsmæssig  

 sammenblanding af de tilfælde, hvor en pensionsordning hæves i utide, og de i  

 lovforslaget omhandlede situationer, hvor dette ikke er tilfældet.
Det må  

 iøvrigt efter min mening være mest praktisk for såvel selskaber som  

 myndigheder, at bonusudbetalinger behandles efter de samme regler som øvrige  

 udbetalinger.
Ad pkt. 3 Assurandør-Societetets bemærkninger vedrører de foreslåede ændringer i  

 lovens § 18 A.
 Denne bestemmelse går ud på, at 10-års-reglen i lovens § 18 (omtalt i mit  

 svar på spørgsmål 4 - L 144, bilag 2) tilpasses ved en omregning, når en  

 efterfølgende nedsættelse af eller ophør med indbetalingerne inden 10 år  

 efter en pensionsordnings oprettelse medfører, at der er foretaget for store  

 fradrag i den skattepligtige indkomst.
 Efter lovforslagets § 1, nr. 5, lempes reglen, således at der ikke skal  

 ske omregning efter § 18 A, når indbetalingerne nedsættes eller ophører på  

 grund af ejerens død eller invaliditet og dette efter policevilkårene  

 berettiger til præmiefritagelse, opsat udbetaling eller påbegyndelse af  

 udbetalingerne.
 Assurandør-Societetet er tilfreds med dette forslag, men societetet slår  

 til lyd for, at lempelsen også skal gælde, når forsikringstageren bliver syg,  

 uden at det giver den pågældende ret til præmiefritagelse.
 I den forbindelse vil jeg understrege, at den skattemæssige behandling af  

 pensionsordninger ved omberegning af bidragene efter § 18 A efter  

 lovforslaget knytter sig forsikringsvilkårene, hvilket er et objektivt  

 kriterie.
 Det vil således sige, at såfremt forsikringsbetingelserne yder  

 præmiefritagelse for visse sygdomme, vil der ikke i disse tilfælde ske  

 efterbeskatning.
 Jeg finder det derimod ikke hensigtsmæssigt at lempe for efterbeskatning i  

 tilfælde af sygdom, hvor forsikringsbetingelserne ikke samtidig yder  

 præmiefritagelse, idet disse tilfælde vil være vanskeligt administrerbare.
 Jeg kan hermed ikke støtte Societetets forslag om lempelse for  

 efterbeskatning i de tilfælde, hvor forsikringstageren bliver syg, uden at  

 det giver den pågældende ret til præmiefritagelse.
 Endvidere agter jeg at fremkomme med et ændringsforslag ved 2. behandling  

 til lovforslagets § 1, nr. 5, således at det præciseres, at lempelse for  

 omregning efter § 18 A også gælder for pensionsordninger i pengeinstitutter.
Societetet anfører endelig et tilfælde, hvor præmiebetaling på en opsat  

 livrente ophører på grund af død, inden ordningen er blevet virksom.
Et  

 dødsfald, der indebærer, at den opsatte livrente falder bort, er efter min  

 opfattelse allerede omfattet af den gældende undtagelse i § 18 A.
Til Societetets øvrige forslag til ændring af § 18 A vil jeg anføre, at en  

 arbejdsgruppe bl.a. overvejer eventuelle ændringer af § 18 A.
Yderligere  

 ændringer af bestemmelsen må afvente færdiggørelse af dette arbejde, og de  

 skal i givet fald fremsættes samlet.
 Til visse af Societetets forslag vil jeg herudover gerne knytte de  

 nedenfor anførte kommentarer.
Skift fra et forsikringsselskab til et andet Societetets bemærkning om, at pensionsbeskatningsloven forhindrer  

 mobilitet er ikke korrekt.
Hvis en ordning overføres til en anden nyoprettet pensionsordning efter  

 reglerne i pensionsbeskatningslovens § 41, kan indbetalingerne til den  

 ordning, der overføres fra, ses i sammenhæng med indbetalingerne til den  

 ordning, der overføres til.
Hvis for eksempel en rateforsikring overføres til  

 en nyoprettet rateopsparing, og indbetalingerne til rateopsparingen  

 videreføres med beløb af samme størrelse, som hidtil er indbetalt til  

 rateforsikringen, kan indbetalingerne ved anvendelsen af 10-årsreglen i  

 pensionsbeskatningslovens § 18 og § 18 A ses i forlængelse af hinanden.
 I de nævnte overførselstilfælde gælder der således en samlet  

 indbetalingsperiode på 10 år, og omregningsreglen i lovens § 18 A finder kun  

 anvendelse, hvis indbetalingerne til den ordning, der overføres til, standses  

 eller nedsættes, inden den samlede 10 års periode er udløbet.
 Såfremt man foretager en fuldstændig overførsel af en pensionsordning fra  

 et selskab til et andet, er der således intet skattemæssigt til hinder  

 herfor.
Der er derimod ikke tale om en overførsel af en pensionsordning, når det  

 afgivende selskab, som i Societetets eksempel, omskriver pensionsordningen  

 til fripolice, mens det modtagne selskab nytegner en ordning med samme  

 præmieudløbstid samt samme vilkår, men i øvrigt helt uden forbindelse med den  

 gamle ordning.
I dette tilfælde er der tale om to selvstændige  

 pensionsordninger, som skattemæssigt behandles hver for sig.
 Det er i øvrigt mit indtryk, at problemerne ved overførsel fra et selskab  

 til et andet ikke skyldes skattereglerne, men snarere de forsikringstekniske  

 gebyrer, der betales til det afgivende og det modtagende selskab ved  

 overførsel.
 Kollektive ordninger uden for arbejdsgiver/arbejdstagerforhold med  

 svingende præmier:
 Visse kollektive gruppelivsforsikringer uden for ansættelsesforhold er  

 omfattet af reglen i pensionsbeskatningslovens § 18.
Det karakteristiske ved visse af disse ordninger er, at præmierne bliver  

 fastsat for et år ad gangen.
Den enkelte har ikke nogen indflydelse på  

 svingningerne og forsikringsydelserne behøver ikke nødvendigvis at svinge i  

 samme takt.
Når præmierne er svingende, skyldes det, at præmien for hele  

 gruppen fastsættes således, at en periodes indbetaling svarer til periodens  

 risiko.
Dette bevirker, at der er udsving i præmiebeløbet fra år til år.  

 Præmierne omregnes hvert år på grundlag af en række faktorer.
Jeg er klar over at konsekvenserne heraf kan forekomme uhensigtsmæssige  

 for disse ordninger.
Jeg kan derfor oplyse, at jeg agter at foreslå en  

 bagatelgrænse indsat i § 18 A ved fremsættelse af et ændringsforslag til  

 bestemmelsen ved 2. behandling af lovforslaget.
 Herefter finder jeg ikke, at der skal foretages flere ændringer af  

 pensionsbeskatningslovens § 18 A ved ændringforslag til 2. behandling.  

 Yderligere, mere vidtgående ændringer i regelsættet må kræve et  

 tilbundsgående udredningsarbejde.
Ad pkt. 4 For så vidt angår det af Societetet anførte eksempel, hvor præmien  

 forfalder den 1. juli 1990 for perioden 1. juli 1990 til 1. juli 1991 og hvor  

 medarbejderen fratræder den 1. marts 1991, vil dette være omfattet af  

 lovforslagets § 1, nr. 4. Der vil kunne ske tilbagebetaling for perioden 1.  

 marts 1991-1. juli 1991.
 Det er således korrekt, at bestemmelsen kan anvendes, uanset at  

 tilbagebetalingen relaterer sig til to indkomstår.
Ad pkt. 5 Efter pensionsbeskatningslovens § 41 er der adgang til at overføre midler  

 fra en pensionsordning til en anden ordning uden at dette skattemæssigt  

 betragtes som udbetaling fra den overførte ordning eller som indbetaling til  

 den nye ordning.
 Dette gælder dog kun så længe, der ikke allerede er indtrådt afgiftspligt  

 eller indkomstskattepligt vedrørende det overførte beløb, jf.  

 pensionsbeskatningslovens § 44.
 Assurandør-Societetets forslag bryder fundamentalt med disse regler.
 Er der oprettet en kapitalpension, en rateforsikring eller en  

 invaliderente må det fastholdes, at ordningen skal beskattes eller  

 afgiftsbelægges, når den efter den aftale, der er truffet mellem den  

 skattepligtige og selskabet, kommer til udbetaling.
Ad pkt. 6 Den ændring af arveafgiftslovens § 2, hvorefter personer, der har haft  

 fælles bopæl med arvelader i de sidste to år før dødsfaldet, kan opnå, at  

 arveafgiften automatisk beregnes efter arveafgiftsklasse A, var blot en  

 lovfæstelse af en fast dispensationspraksis.
Til Societetets forslag om at lade papirløst samlevende være omfattet af  

 pensionsbeskatningsloven skal jeg bemærke, at pensionsbeskatningsloven kun er  

 en del af den samlede lovgivning på ægteskabsområdet, og jeg finder det ikke  

 rigtigt at fremkomme med en isoleret ændring af pensionsbeskatningsloven på  

 dette område - og da slet ikke i et ændringsforslag til en 2. behandling.
Jeg  

 vil imidlertid gerne medvirke til nærmere overvejelser om, hvorvidt der skal  

 foretages tilsvarende ændringer i pensionsbeskatningsloven, men disse må  

 indgå i overvejelser om den samlede lovgivning, der regulerer ægteskab og  

 papirløst samliv.
Ad pkt. 7 Jeg er opmærksom på, at de skattemæssige problemer for udsendte til  

 Grønland også angår rateforsikringer og pensionsordninger med løbende ydelser  

 med en garantiperiode.
 For en nærmere redegørelse angående de skattemæssige problemer vedrørende  

 pensionsordninger for udsendte til Grønland henvises til svar på spørgsmål 7  

 fra Skatteudvalget (L 144 - bilag 3).
Ad pkt. 8 Min beslutning om at nedlægge pensionsbeskatningsgruppen skyldes ikke, at  

 jeg mener, at der ikke kan forenkles på pensionsbeskatningsområdet.  

 Beslutningen er heller ikke på nogen måde udtryk for, at jeg ikke har vilje  

 til at gennemføre nødvendige ændringer af pensionsbeskatningsloven.
Beslutningen er derimod taget af hensyn til en prioritering af arbejdet i  

 ministeriet.
Jeg har besluttet at fortsætte og intensivere  

 forenklingsarbejdet.
Samtidig har jeg besluttet at prioritere det  

 forenklingsarbejde højest, som kan føre til væsentlige personalebesparelser i  

 stat og kommune.
Baggrunden for dette er, at der er indgået en aftale med  

 kommunerne om væsentlige personalereduktioner i de kommende år.
