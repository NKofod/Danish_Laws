Bilag 25 Arbejdsministeriets lovbekendtgørelse nr. 646 af 18. december 1985 (optaget andet sted i RDB) Bilag 25.1 Lov nr. 220 af 22. april 1987 (optaget andet sted i RDB) Bilag 25.3 Angår: Nødvendige tilladelser og dispensationer for civilforsvaret  

 inden for arbejdsmiljølovens rammer Efter at Arbejdsministeriet i skrivelse af 12. juni 1978 havde taget  

 stilling til spørgsmålet om civilforsvarets relationer til lov om  

 arbejdsmiljø og anmodet om, at civilforsvarsstyrelsen optog forhandlinger med  

 nærværende direktorat om nødvendige tilladelser og dispensationer for  

 civilforsvaret, har civilforsvarsstyrelsen i skrivelse af 13. oktober 1978 i  

 fortsættelse af stedfundne forhandlinger præciseret sine tidligere fremsatte  

 ønsker om dispensationer fra arbejdsmiljølovens regler om daglig hviletid og  

 ugentligt fridøgn.
Skrivelsen var bilagt udtalelse fra de berørte  

 personaleorganisationer, der - bortset fra Landstalsmandsudvalget for de  

 værnepligtige menige - stort set kunne tiltræde ansøgningen.
Landstalmandsudvalget har i skrivelse af 28. september 1978 opfordret  

 civilforsvarsstyrelsen til at trække sin skrivelse af 1. september 1978,  

 hvori styrelsen over for organisationerne præciserede civilforsvarets behov  

 for afvigelser fra arbejdsmiljølovens arbejdstidsregler, tilbage.
Udvalget  

 har i stedet anbefalet styrelsen af optage forhandlinger med  

 Landstalsmandsudvalget ud fra principperne:
I skrivelse af 13. oktober 1978 har civilforsvarsstyrelsen, for så vidt  

 angår ovennævnte svar fra Landstalsmandsudvalget, bemærket, at styrelsen ikke  

 kan medvirke til en ordning som af de menige anført, idet en sådan ordning  

 vil umuliggøre enten gennemførelse af CF-korpsets uddannelse eller oprettelse  

 af det fredsmæssige beredskab.
Dette har styrelsen meddelt udvalget i  

 skrivelse af 4. oktober 1978. På trods af, at civilforsvarsstyrelsen i sin  

 høringsskrivelse af 1. september 1978 og senere mundtligt har givet tilsagn  

 om drøftelser, har Landstalsmandsudvalget kun ønsket at deltage i drøftelser  

 med styrelsen på basis ad de anførte for civilforsvarsstyrelsen uacceptable  

 forudsætninger.
Landstalsmandsudvalget har i en efterfølgende skrivelse af 1. december  

 1978 anmodet om lejlighed til ved et møde at fremsætte sine synspunkter  

 vedrørende styrelsens ansøgning.
Da Landstalsmandsudvalget ikke så sig i  

 stand til at deltage i et til den 11. december 1978 berammet møde, har  

 direktoratet i skrivelse af 7. december 1978 anmodet Landstalsmandsudvalget  

 om snarest muligt at fremsætte sine synspunkter skriftligt.
Ved skrivelse af  

 19. december 1978 har Landstalsmandsudvalget meddelt, at man snarest muligt,  

 dvs. først i det nye år, skriftligt vil fremføre udvalgets synspunkter.
I afsnit II, nr. 1, i ovennævnte skrivelse har civilforsvarsstyrelsen  

 opregnet de personalegrupper, som skal være omfatte af de ønskede  

 dispensationer.
Styrelsen har herved specielt bemærket, at dispensation også  

 ønskes for de frivillige i det statslige og kommunale civilforsvar, selv om  

 det må anses for tvivlsomt, om de pågældende er omfattet af  

 arbejdsmiljølovens bestemmelser.
 Men hensyn til dette punkt bemærkes, at direktoratet er enig i, at de  

 frivillige næppe er omfattet af arbejdsmiljølovens hviletidsbestemmelser, men  

 at direktoratet for at udelukke enhver tvivl er indforstået med, at de  

 nedenfor omtalte dispensationer også skal omfatte de frivillige.
I skrivelsens afsnit II, nr. 2-7, er angivet de områder, for hvilke  

 civilforsvarsstyrelsen søger om dispensation.
Det drejer sig om følgende:  

 øvelser, fredsmæssig katastrofebistand, udrykningsvagter, herunder  

 rondevagter, vagtkommandører og telefonvagter, § 31-værnepligtige og  

 tilkalde-/rådighedsvagter.
I skrivelsens pkt. 11 er endvidere søgt om  

 dispensation til, at udrykningsvagter i enkelte ganske særlige tilfælde og  

 efter ønske fra de værnepligtige kan udstrækkes til 4 døgn.
 Om dispensationerne for de enkelte områder er oplyst følgende:
Øvelser (nr. 2) Under øvelser, der har til formål at nå bestemte uddannelsesmål efter  

 civilforsvarets direktiver og/eller at opretholde det nødvendige beredskab,  

 ønskes tilladelse til uden begrænsninger af fravige reglerne om daglig  

 hviletid og til at foretage omlægninger af det ugentlige fridøgn.
Øvelser er nødvendige, dels for uddannelsen af personellet, dels for  

 opretholdelse af civilforsvarets beredskab.
For de værnepligtige har  

 øvelserne normalt en varighed af et enkelt eller nogle få døgn.
Ved  

 CF-korpset afholdes ikke øvelser af over 4 døgns varighed, og der er afsat i  

 alt 11 døgn til øvelser i løbet af 8 måneder.
For de øvrige værnepligtige er  

 der gennemsnitligt en lavere øvelsesdeltagelse. Øvelser af hensyn til  

 beredskabet afholdes i mindre omfang end øvelser af hensyn til uddannelsen.  

 Værnepligtigt personel deltager kun sjældent eller kun i begrænset omfang i  

 de øvelser.
Fredsmæssig katastrofebistand (nr. 3) Under fredsmæssig katastrofebistand efter civilforsvarslovens § 1, stk. 2,  

 ønskes tilladelse til uden begrænsninger at fravige reglerne om daglig  

 hvileperiode og til at foretage omlægninger af det ugentlige fridøgn.
Den fredsmæssige kastastrobistand ydes fortrinsvis af CF-korpset, som  

 gennem sidste år gennemsnitligt har haft 365 bistandsydelser om året fra 7  

 kaserner svarende til 1 ydelse pr. kaserne pr. uge.
Da det værnepligtige  

 mandskab gennemsnitligt har vagt hver 4 døgn, betyder dette, at det enkelte  

 vagthold gennemsnitligt har 1 ydelse pr. måned.
Ydelsen af katastrofebistand sker for at hjælpe samfundet med det personel  

 og materiel, som civilforsvaret råder over, men er samtidig et vigtigt led i  

 uddannelsen af de værnepligtige.
Ud fra en samlet bedømmelse af den enkelte  

 situation og uddannelsesmålene gives der personellet mulighed for hvil under  

 eller efter den enkelte indsats.
Udrykningsvagt, herunder rondevagt (nr. 4) Der ønskes tilladelse til at fravige den daglige hvileperiode og til at  

 foretage omlægninger af det ugentlige fridøgn, således at man på CF-korpsets  

 kaserne kan afvikle disse vagter som døgntjeneste, der efter følges af en  

 normal arbejdsdag eller ligger i forlængelse af en normal arbejdsdag.
Ved udrykningsvagt i forbindelse med weekend, andre fridage eller  

 øvelsesdeltagelse for en del af styrken ønskes tilladelse til at udstrække  

 denne døgntjeneste over 3 på hinanden følgende dage og eventuelt ved 5-dages  

 øvelser over i alt 8 døgn.
Tjenesten som rondevagter ønskes dog kun for 1  

 døgn.
 Udrykningsvagt skal opretholdes på kaserne for at der altid på kaserne er  

 en vagtstyrke klar til udrykning med kort varsel af hensyn til den  

 fredsmæssige katastrofebistand.
Udtrykningsvagt pålægges ligeligt inden for de enkelte  

 personalekategorier, således at alle inden for den enkelte gruppe belastes  

 ens.
De værnepligtige menige har normalt udrykningsvagt i gennemsnit hver 4.  

 døgn.
 Årsagen til, at man ønsker at kunne udstrække døgntjenesten ved  

 udrykningsvagt over 3 døgn ved weekends, skyldes hensynet til de  

 værnepligtige menige, som ved at bestride vagt en hel weekend opnår  

 gennemsnitligt at få fuldstændig frihed i 3 ud af 4 weekends.
Rondevagt udføres på skift af 2 af de menige i et udrykningsvagthold.
Den  

 enkelte menige vil ved kolonnerne have 1 rondevagt hvert 48. døgn eller 5  

 gange inden for en 8-måneders tjenestetid, og ved sektionerne hvert 32. døgn  

 eller 7-8 gange i en 8-måneders periode.
 Rondevagtens foretager kontrol af kasserneområdet uden for normal daglig  

 tjenestetid ved 3 ronderinger i tiden kl. 18-6. Ronderingerne kan foretages  

 af den ene af de 2 vagter, således at de kan dele ronderingerne mellem sig.
Vagtkommandør og telefonvagt (nr. 5) der ønskes tilladelse til at fravige reglerne om den daglig hvileperiode  

 og til at omlægge det ugentlige fridøgn, således at også disse vagter kan  

 afvikles som døgntjeneste, der efterfølges af en normal arbejdsdag eller  

 ligger i forlængelse af en normal arbejdsdag.
Udover udrykningsvagtstyrken skal der ved de enkelte kaserne udtages  

 værnepligtige menige til bestridelse af tjenesten som vagtkommandør og  

 telefonvagt.
De pågældende skal dels bestride denne tjeneste, dels deltage i  

 udrykningsvagten efter de valgskemaer, der er indsendt som bilag 1 og 2.  

 Civilforsvarsstyrelsen stiler herved imod, at man, i det omfang det er  

 tjenstligt muligt og uden forhøjelse af frekvensen af tildelingen af  

 udrykningsvagter, primært tilrettelægger tjeneste som vagtkommendør og  

 telefonvagt efter bilag 1, der omfatter en 5-mands vagtturnus, og subsidiært  

 efter bilag 2, der har en 4-mands vagtturnus.
 Efter bilag 1 sikres der 4 af de 5 vagthavende 8 timers samlet hvil inden  

 for vagten og den 5. 7 timer samt andre hvileperioder, således at den  

 sammenlagte hvile udgør 11-13 timer.
 Efter bilag 2 har samtlige vagthavende 6 timers samlet hvil inden for  

 vagten og herudover hvil 1-5 timer, således at det sammenlagte hvil udgør  

 11-12 timer.
Det er oplyst, at der må kræves en sikker telefonbetjening døgnet rundt,  

 da der skal modtages alarmmeldinger, hvorved der stilles krav til  

 personellets kvalitet ved telefonvagterne.
Civilforsvarsstyrelsen vil dog  

 under forudsætning af, at kravet om sikker telefonvagttjeneste kan  

 tilgodeses, være indstillet på, at så mange som muligt deltager i tjenesten  

 som telefonvagt.
 Derimod mener styrelsen ikke, at der er mulighed for at lade tjenesten som  

 vagtkommandør og telefonvagt udføre af særligt ansat personale eller af  

 værnepligtige, som kun udfører denne tjeneste.
§ 31-værnepligtige (nr. 6) For disse værnepligtige, der er udskrevet til tjeneste uden for  

 CF-korpset, ønskes der tilladelse til under den kasernemæssige uddannelse af  

 de værnepligtige at foretage samme fravigelser fra den daglige hvileperiode  

 og det ugentlige fridøgn som for CF-korpsets værnepligtige.
 Endvidere ønskes tilladelse til at fravige den daglige hvileperiode og det  

 ugentlige fridøgn ved disse værnepligtiges påfølgende uddannelse og  

 øvelsesdeltagelse ved det lokale civilforsvar.
 Det er herved oplyst, at gennemførelsen af uddannelses- og  

 øvelsesvirksomhed ved det lokale civilforsvar er pligtmæssigt for §  

 31-værnepligtige og forudsættes gennemført uden for normal daglig arbejdstid,  

 hvilket betyder, at der er tale om aften og/eller weekendundervisning.
 Uanset at disse afvigelser normalt kun er aktuelle i forhold til  

 pågældende sædvanlige daglige arbejde for en arbejdsgiver uden for  

 civilforsvaret, har styrelsen ment, at en dispensation er nødvendig, fordi  

 uddannelses- og øvelsesdeltagelsen er pligtmæssig for § 31-værnepligtige.
Tilkalde-/rådighedsvagter (nr. 7) Der ønskes tilladelse til, at tilkalde-/rådighedsvagter kun medregnes som  

 arbejdstid i det omfang, der er pålagt tjeneste på tjenestestedet eller i  

 forbindelse med ydelse af katastrofebistand.
 Det er oplyst, at tilkaldevagter pålægges befalingsmænd som hjemmevagter,  

 således at tjenestestedet altid har sikkerhed for at kunne tilkalde en  

 befalingsmænd i de tilfælde, hvor der er behov for sådanne ud over  

 udtrykningsvagten.
Rådighedsvagt anvendes lokalt ved afdelingerne for at sikre den store del  

 af de værnepligtige en højere grad af sikkerhed for frihed fra vagt uden for  

 deres normale vagter.
Det er rådighedsvagternes opgave at træde ind i den  

 egentlige vagtstyrke ved forfald blandt de værnepligtige, som normalt skulle  

 have haft vagten.
Udstrækningen til 4 døgn (nr. 11) Der ønskes tilladelse til, at udrykningsvagten i enkelte ganske særlige  

 tilfælde udtrækkes til 4 døgn efter ønske fra de værnepligtige.
 Det er oplyst, at det fx ved pinse samt ved tjeneste i CF-korpset på  

 Bornholm kan være af interesse for de værnepligtige, at udrykningsvagten i  

 disse særlige tilfælde kan udstrækkes til 4 døgn, men dette skal kun ske  

 efter ønske fra de værnepligtige.
I denne anledning skal man meddele, at direktoratet efter om  

 stændighederne i medfør af arbejdsmiljølovens § 52, stk. 1, nr. 2, og § 54,  

 stk. 1, nr. 2, kan give dispensation til at fravige reglerne om daglig  

 hvileperiode og ugentligt fridøgn som ansøgt under afsnit II, nr. 2-7 og 11.  

 For så vidt angår de under nr. 5 nævnte vagtkommandører og telefonvagter er  

 det dog en betingelse for dispensation, at vagten, så vidt det overhovedet er  

 muligt, bestrides af mindst 5 mand, således at der gives personalet det  

 længst mulige sammenhængende hvil inden for vagten, jf. det i bilag 1 angivne  

 skema.
For så vidt angår den i pkt. 11 nævnte udstrækning af udrykningsvagten  

 er det er betingelse, at denne fastsættes efter ønske fra de værnepligtige.
Direktoratet har ved dispensationen navnlig lagt vægt på, at  civilforsvarets øvelser, der er nødvendige for at opøve  

 personellets beredskab med henblik på krigssituationer, ikke kan gennemføres  

 uden angivne afgivelser, at  den fredsmæssige katastrofebistand ligeledes kræver afvigelser  

 fra arbejdsmiljølovens bestemmelser og bidrager til opøvelse af personellet, at  udrykninger til katastrofemæssig bistand hidtil gennemsnitlig  

 pr. vagthold kun er sket 1 gang pr. måned, at  udrykningsvagterne er nødvendige for at opretholde den  

 fredsmæssige katastrofebistand, der er af samfundsmæssig betydning, og at  det, for så vidt angår de værnepligtige, kun drejer sig om en  

 uddannelse af kortere varighed af unge, der ved session er fundet egnede til  

 denne tjeneste.
Under hensyn til, at der under arbejdsmiljørådet er nedsat udvalg til  

 udarbejdelse af principielle retningslinier vedrørende afvigelser fra daglig  

 hvileperiode og ugentligt fridøgn, mener direktoratet ikke at kunne give en  

 varig dispensation.
Dispensationen er derfor kun midlertidig og gælder,  

 indtil varige regler for dette område træder i kraft.
Direktoratet er  

 opmærksom på, at Forbundet for Offentligt Ansatte, Dansk Kommunal  

 Arbejdsforbund, i sin skrivelse af 25. oktober 1978 kun er gået ind for en  

 dispensation indtil 1. april 1979. Direktoratet mener, at en så kortvarig  

 dispensation ikke er realistisk.
 Landstalsmandsudvalget er herfra underrettet ved genpart af denne  

 skrivelse, hvorimod direktoratet går ud fra, at civilforsvarsstyrelsen selv  

 underretter organisationer for de øvrige personalegrupper.
Erik Andersen E.
Simony Til: Direktoratet for Arbejdstilsynet Rosenvænget Alle 16-18 2100 København Ø Emne:  Nødvendige tilladelser og dispensationer for civilforsvaret  

 inden for arbejdsmiljølovens rammer.
 I skrivelse af 12. juni 1978 - 3.kt. j.nr. 1977-100-12 - har  

 Arbejdsministeriet tilkendegivet sin principielle opfattelse af  

 civilforsvarets relationer til lov om arbejdsmiljø og samtidig anmodet om, at  

 Direktoratet for Arbejdstilsynet og Civilforsvarsstyrelsen optager  

 forhandlinger om de nødvendige tilladelser og dispensationer for  

 civilforsvaret.
 På denne baggrund har der - jf. bl.a. skrivelse af 14. juni 1978 j.nr.  

 258/77 - fra Direktoratet for Arbejdstilsynet - været drøftelser af sagen  

 mellem direktoratet og Civilforsvarsstyrelsen henholdsvis den 5. juli og 8.  

 august 1978. Der var under disse drøftelser været enighed om, at det mest  

 presserende problemm er afklaring af forholdene omkring arbejdsmiljølovens  

 kapitel 9 hviletid og fridøgn.
 Nærværende skrivelse indeholder derfor - med baggrund i de gennemførte  

 drøftelser - en præcisering af civilforsvarets behov for tilladelser og  

 dispensationer i forhold til dette kapitel, medens man senere vil vende  

 tilbage til spørgsmålet om bestemmelserne i de øvrige kapitler.
I overensstemmelse med anmodningen i Arbejdsministeriets foran nævnte  

 skrivelse har Civilforsvarsstyrelsen medinddraget personalets organisationer  

 og de værnepligtiges Landstalsmandsudvalg i behandlingen af sagen.
Dette er  

 sket ved at et udkast af nærværende skrivelse har været tilstillet de  

 pågældende til udtalelse.
De pågældende udtalelser følger hoslagt i kopi, jf.  

 oversigten sidst i skrivelsen.
I det omfang Civilforsvarsstyrelsen ikke har  

 ment at kunne imødekomme personalets ønsker, er dette anført i forbindelse  

 med de enkelte udtalelser.
En kopi af nærværende skrivelse er samtidig hermed  

 tilgået de interessegrupper, der er nævnt nedenfor som værende omfattet af de  

 tilladelser og dispensationer, der ønskes udstedt.
I.
Det er under drøftelserne mellem Direktoratet for Arbejdstilsynet og  

 Civilforsvarsstyrelsen blevet klart, at direktoratet ikke kan udstede sådanne  

 dispensationer, at unger under 18 år.
Derfor skal Civilforsvarsstyrelsen  

 indstille, at den retstilstand, der er tilkendegivet i Arbejdsministeriets  

 skrivelse af 12. juni 1978, udstrækkes til at gælde for værnepligtige under  

 18 år, indtil der er fundet en endelig afklaring af forholdene for denne  

 gruppe.
Baggrunden for denne indstilling er, at det nugældende  

 værnepligtssystem, der i så vid udstrækning som muligt bygger på frivillig  

 værnepligt, indebærer, at personer på 17 år kan komme til at aftjene  

 værnepligt.
De pågældende kan blive sessionsbedømt i det år, hvori de fylder  

 18 år, og de kan ved at melde sig  frivilligt til aftjening af  

 værnepligt komme til tjeneste før de fylder 18 år.
Der vil endda - selvom om  

 det er sjældent forekommende være mulighed for, at de kan have gennemført  

 hele tjenestetiden inden de fylder 18 år.
Bestemmelsen herom findes i  

 kongelig anordning af 20. juni 1975 om det værnepligtige mandskabs  

 tjenestedygtighed og det udskrevne mandskabs fordeling (Indenrigsministeriets  

 anordning nr. 305 af 20. juni 1975). Der henvises særligt til anordningens  

 kapitel II, § 12,1) § 13. Det kan endelig oplyses, at der ikke findes hjemmel  

 til at forhindre de værnepligtige i at møde på session i det år hvor de  

 fylder 18 år.
Når unge på 17 år møder til aftjening af værnepligt sker det alene med  

 baggrund i frivillighed., Denne frivillighed er efter Civilforsvarsstyrelsens  

 opfattelse nøje forbundet med et behov hos den pågældende for at løse et  

 socialt problem, som eksempelvis kan være, at den pågældende vil være henvist  

 til arbejdsløshed, hvis han ikke kan aftjene værnepligt.
Problemet eksisterer  

 i meget begrænset udstrækning, idet der kun er tale om ganske få værnepligt  

 på et indkaldelseshold, men civilforsvaret kan ikke uddanne værnepligtige,  

 der ikke kan følge de normale regler for denne personelkategori.
Der findes to muligheder for løsning af sagen.
Enten må  

 Indenrigsministeriet søge værnepligtbestemmelserne ændret eller også må  

 Arbejdsministeriet give de nødvendige tilladelser og dispensationer, således  

 at de unge på 17 år kan følge de samme regler, som er/bliver fastsat for  

 værnepligtige på 18 år og derudover.
Henset til at der på værnepligtsområdet  

 er mulighed for, at unge, som måske er arbejdsløse, kan løse en del af deres  

 problemer ved frivilligt at aftjene værnepligt, finder  

 Civilforsvarsstyrelsen, at sagen bedst løses gennem udstedelse af nødvendige  

 tilladelser og dispensationer i relation til lov om arbejdsmiljø.
II.
Nedenfor skal punktvis anføres dels de personalegrupper, som skal være  

 omfattet af de nødvendige tilladelser og dispensationer, dels de områder, som  

 skal omfattes.
 De nødvendige tilladelser og dispentationer vedrører hviletidens længde og  

 placering og fridøgns placering, jf. §§ 52, stk. 1 og 54, stk. 1 i lov nr.  

 681 af 23. december 1975 om arbejdsmiljø.
 1. Omfattede personalegrupper.
 De nødvendige tilladelser og dispensationer skal omfatte følgende personel  

 i det statslige og kommunale civilforsvar:
a.
Det statslige civilforsvar Befalingsmænd af CF-korpsets chef-, forvaltnings- og ingenniørgruppe.
 Befalingsmænd af CF-korpsets mester- og værkstedsgruppe.
 De under Civilforsvarsstyrelsen ansatte jurister, ingeniører samt  

 akademiske medarbejdere i øvrigt.
 De under Civilforsvarsstyrelsen ansatte medarbejdere inden for det civile  

 beredskab.
 Det under det statslige civilforsvar ansatte administrative  

 kontorpersonale, såvel tjenestemands- og overenskomstansat.
 Værnepligtige befalingsmænd til frivillig tjeneste.
 Værnepligtige befalingsmænd og menige til pligtig tjeneste i og udenfor  

 CF-korpset.
 Frivilling tilknyttet den centrale signaltjeneste og den statslige  

 ambulancetjeneste.
b.
Det kommunale civilforsvar Det lokale civilforsvars befalingsmænd og instruktører.
 Det under det lokale civilforsvar ansatte administrative personale  

 (kontor, depot m.v.), såvel tjenestemands- som overenskomstansat.
 Værnepligtige befalingsmænd og menige til pligtige tjeneste.
 Frivillige tilknyttet det lokale civilforsvar.
Det må anses for tvivlsomt om de frivillige i det statslige og kommunale  

 civilforsvar er omfattet af arbejdsmiljølovens bestemmelser.
Når denne  

 personalegruppe alligevel er medtaget i opregningen skyldes det, at man ikke  

 ganske kan se bort fra, at bestemmelsen i arbejdsmiljølovens § 82, nr. 2 kan  

 give problemer for enkeltpersoner, der mener at lovens bestemmelser også er  

 gældende f.eks. under deltagelse i øvelser.
For at undgå sådanne moralske  

 problemer hos dette personel, findes det rigtist at fastholde de frivillige  

 blandt det personel, som dispensationerne omfatter.
 2. Øvelser.
A.
Under øvelser, der har til formål at nå bestemte uddannelsesmål  

 i henhold til gældende direktiver inden for civilforsvaret og/eller at  

 opretholde det nødvendige beredskab, kan der ses bort fra bestemmelser i  

 arbejdsmiljølovens § 50 om hvileperioders længde og placering, ligesom der  

 kan ske omlægning af fridøgn, jf. arbejdsmiljølovens § 31, stk. 1.
B. Øvelser er i et uddannelsesforløb nødvendige for personellets  

 opnåelse af uddannelsesmål.
De er endvidere nødvendige for opretholdelse af  

 civilforsvarets beredskab, jf. civilforsvarslovens § 1.
For værnepligtigt personel har øvelserne normalt en varighed af et enkelt  

 eller nogle få døgn.
Efter de gældende direktiver for uddannelsen i  

 CF-korpset afholdes ikke øvelser af over 4 døgns varighed.
Der er i alt afsat  

 11 døgn til øvelser i løbet af 8 måneder.
For de øvrige kategorier af  

 værnepligtige er der gennemsnitlig en lavere øvelsesdeltagelse.
Befalingsmænd  

 ved civilforsvarets kaserner og skoler deltager i øvelsesaktiviteter i samme  

 omfang som de værnepligtige ved pågældende institution.
Øvelser med henblik på opretholdelse af beredskabet afholdes i mindre  

 omfang end øvelser ved de uddannende enheder.
I disse øvelser deltager  

 værnepligtigt personel kun sjældent og i givet fald i meget begrænset  

 udstrækning.
Deltagerne i disse øvelser kommer fortrinsvis fra  

 Civilforsvarsstyrelsen og civilforsvarsregionerne.
Der kan ikke siges noget  

 eksakt om øvelsernes omfang og hyppighed, da der sker tilpasning til anden  

 øvelsesvirksomhed inden for totalforsvaret.
 3. Fredsmæssig katastrofebistand.
A.
Under fredsmæssig katastrofebistand udført i henhold til  

 civilforsvarslovens § 1, stk. 2, kan der ses bort fra bestemmelserne i  

 arbejdsmiljølovens § 50 om hvileperiodernes længde og placering, ligesom der  

 kan ske omlægning af fridøgn jf. arbejdsmiljølovens § 53, stk. 1.
B.
Den fredsmæssige katastrofebistand yder fortrinvis af  

 CF-korpset, men også det lokale civilforsvar har i flere byer etableret et  

 fredsmæssigt katastrofeberedskab (som dog kun sjældent indsættes). Det lokale  

 civilforsvars beredskab består udelukkende af frivillige, som i givet fald  

 kan tilkaldes.
CF-korpset har gennem de sidste år haft gennemsnitlige 365  

 bistandsydelser om året fra 7 kaserne, hvilket svarer til gennemsnigtlig en  

 ydelse pr. kaserne pr. uge.
Sammenholdes det med, at det værnepligtige  

 mandskab gennemsnitlig har vagt hver 4. døgn, betyder det, at det enkelte  

 vagthold gennemsnitlig har 1 ydelse pr. måned.
Dette er som anført  

 gennemsnitsberegninger, som ikke oplyser om de faktiske forhold.
Ydelserne  

 kan være så skævt fordelt, at enkelte værnepligtige aldrig vil deltage i en  

 ydelse af katastrofebistand.
Modsætningsvis vil en bistandsydelse kunne  

 strække sig over flere døgn, som f.eks. indsatsen mod branden i St.
Vildmose  

 i 1976.
Ydelse af katastofebistand sker efter den politiske bestemmelse, som  

 findes i civilforsvarsloven, med henblik på at hjælpe samfundet meddelt  

 personel og materiel, som civilforsvaret råder over.
Ydelse af  

 katastrofebistand er endvidere vigtigt for motivation af de værnepligtige.
Da  

 civilforsvaret uddanner til krigens hårde vilkår, er det nødvendigt, at  

 øvelser og katastrofeindsats i fredstid belaster personellet mere end det vil  

 være normalt i almindelige arbejdsforhold.
Kun på denne måde har man i  

 fredstid mulighed for at illudere krigens vilkår.
De ansvarlige ledere for  

 civilforsvarets indsats vil i fredstid som i krigstid skønne over, hvilke  

 belastninger, der med rimelighed bør bydes mandskabet.
Derfor vil der ud fra  

 denne bedømmelse samt en samlet bedømmelse af situationen i øvrigt kune gives  

 personellet mulighed for hvile under eller efter indsatsen.
Ved en bedømmelse  

 af disse forhold lægges der vægt på, at tjenestetiden for menige kun er 8  

 måneder, samt at der er tale om unge, stærke mænd.
 4. Udrykningsvagt, herunder rondevagt.
 Udrykningsvagt opretholdes ved, at der på CF-korpsets 7 kaserne altid er  

 en vagtstyrke klar til udrykning med kort varsel.
A.
På CF-korpsets kaserne kan udrykningsvagt, herunder rondevagt  

 afvikles som døgntjeneste, der efterfølges af en normal arbejdsdag eller  

 ligger i forlængelse af en normal arbejdsdag.
Udrykningsvagt i forbindelse med week-ends, andre fridage eller  

 øvelsesdeltagelse for en del af styrken kan gennemføres som døgntjeneste i 3  

 på hinanden følgende døgn, der efterfølges af en normal arbejdsdag eller  

 ligger i forlæggelse af en normal arbejdsdag.
Rondevagt kan dog alene  

 pålægges for 1 af de 3 døgn.
Såfremt en øvelse på indtil 5 døgns varighed er  

 placeret i forbindelse med udrykningsvagt i 3 på hinanden følgende døgn, kan  

 der forrettes tjeneste i indtil 8 døgn.
 I forbindelse med afvikling af udrykningsvagt, herunder rondevagt kan der  

 ses bort fra bestemmelserne i arbejdsmiljølovens § 50 om hvileperioders  

 længde og placering, ligesom der kan ske omlægning af fridøgn jf.  

 arbejdsmiljølovens § 53, stk. 1.
B.
Udrykningsvagt pålægges befalingsmænd og menige ved CF-korpsets  

 afdelinger i Thisted, Herning, Haderslev, Middelfart, Hillerød, Næstved og  

 Allige.
Vagterne pålægges ligeligt inden for de enkelte personalekategorier,  

 således at alle inden for den enkelte gruppe belastes ens.
For de  

 værnepligtige menige betyder det normalt udrykningsvagt i gennemsnit hvert 4.  

 døgn, medens der for befalingsmændene normalt er en mindre frekvens.  

 Udrykningsvagten består af 27 mand (2-3 befalingsmænd og 24-25 menige) ved  

 kolonnerne i Thisted, Herning, Haderslev, Hillerød og Næstved, medens der er  

 18 mand (2 befalingsmænd og 16 menige) ved sektionerne i Middelfart og  

 Allinge.
 Når Civilforsvarsstyrelsen ønsker mulighed for at kunne gennnemføre, at  

 værnepligtige menige har udrykningsvagt i 3 på hinanden følgende døgn,  

 skyldes det hensynet til, at de værnepligtige menige, hvis de ønsker det, kan  

 bestride vagten en hel week-end og dermed gennemsnitlig have fuldstændig  

 frihed i 3 ud af 4 week-ends.
Udrykningsvagtens menige personel varetager på skift tjenesten som  

 rondevagter med to mand pr. døgn.
Ved kolonnerne betyder det, at den enkelte  

 menige har en rondevagt hvert 48. døgn eller 5 gange i en 8 måneders  

 tjenesteperiode.
Ved sektionerne er de tilsvarende tal en rondevagt hvert 32.  

 døgn eller 7-8 gange i en 8 måneders tjenesteperiode.
Hvis der ved enkelte  

 tjenestesteder er afvigelser fra disse gennemsnitsbetragtninger, skyldes det  

 lokale aftaler mellem tjenestestedets ledelse og de værnepligtige.
Rondevagtens opgave er at foretage kontrol af kaserneområdet uden for  

 normal daglig tjenestetid.
Dette sker ved 3 ronderinger i perioden kl.  

 18.00-06.00. Den første rondering foretages ca. 1 time efter normal daglig  

 tjenestetids ophør, den anden rondering foregår om aften (inden midnat) og  

 den tredje rondering foregår om natten (efter midnat). Der er alene krav om,  

 at ronderingen foretages af 1 mand, hvorfor de to rondevagter kan dele  

 ronderingerne mellem sig.
På normalt arbejdsfrie dage ronderes endvidere 1  

 gang formiddag og 1 gang om eftermiddag.
Mellem de nævnte ronderinger har de  

 pågældende adgang til hvile.
 5. Vagtkommandør og telefonvagt.
A.
Tjeneste som vagtkommandør og telefonvagt kan på CF-korpsets  

 kaserne pålægges personellet efter de i pkt. 4.A, stk. 1 nævnte regler.
B.
Ud over udrykningsvagtstyrken skal der ved de enkelte kaserne  

 udtages to værnepligtige menige ekstra pr. døgn for bestridelse af tjenesten  

 som vagtkommandør og telefonvagt.
Disse to værnepligtige menige skal dels  

 bestride den omhandlede tjeneste dels deltage i udrykningsvagt i henhold til  

 vedlagte bilag 1 eller bilag 2. I det omfang det er tjenestligt muligt og  

 uden forhøjelse af frekvensen i tildeling af udrykningvagt, skal tjeneste som  

 vagtkommandør og telefonvagt primært bestrides i henhold til bilag 1 (5 mands  

 vagtturnus) subsidiært i henhold til bilag 2 (4 mands vagtturnus).
 Overgang til 4 mands vagturnus kan f.eks. være betinget af mulighederne  

 for tilvejebringelse af kvalificeret personale.
Såfremt der ved kaserne - eventuelt kun enkelte kaserner - kan opnås en  

 ordning, der medfører større mulighed for sammenhængende hvile for det  

 personel, der bestrider tjenesten som vagtkommandør og telefonvagt, vil  

 sådanne ordninger kunne gennemføres efter aftale mellem tjenestestedets  

 ledelse og de værnepligtiges talsmænd.
Der tænkes her på de muligheder, som  

 evt. består ved kaserne med for holdsvis mange værnepligtige eller som kan  

 opstå i de situationer, hvor et indkaldelseshold bliver større end forudset.  

 Modsætningsvis må der ved indkaldelseshold mindre end det planlagte  

 henholdsvis kaserne med færre værnepligtige menige findes løsninger som  

 f.eks. udtrykt i bilag 2 (4 mands vagtturnus). Der vil således fra de enkelte  

 kaserners side blive søgt gennemført sådanne ordninger, som giver personellet  

 størst mulighed for sammenhængende hvile.
Civilforsvarsstyrelsen må lægge vægt på en sikker telefonbetjening døgnet  

 rundt, da det drejer sig om betjening af en telefon, der modtager  

 alarmmeldinger.
Der stilles derfor krav til betjeningspersonellets kvalitet.  

 Under den forudsætning, at disse krav om sikker telefonbetjening kan  

 tilgodeses, vil Civilforsvarsstyrelsen være indforstået med, at så mange som  

 muligt deltager i tjenesten som telefonvagt.
En løsning, som vil skabe de største muligheder for hvile til det  

 værnepligtige personel vil være at ansætte personel til at bestride tjeneste  

 som vagtkommandør og telefonvagt eller udtage et antal værnepligtige, som  

 alene skal bestride denne tjeneste og således ikke deltage i uddannelse i den  

 periode, hvor de bestrider den pågældende tjeneste.
Henset til  

 civilforsvarets økonomiske situation, som ikke ser ud til at bedre sig, vil  

 Civilforsvarsstyrelsen ikke kunne gå ind for ansættes af arbejdskraft til  

 disse funktioner, som også tillægges uddannelsesmæssig værdi for det  

 værnepligtige personel.
En ordning med værnepligtige, som alene har til  

 opgave at bestride tjenesten som vagtkommandør og telefonvagt kan ej heller  

 tiltrædes af Civilforsvarsstyrelsen, idet der p.t. foregår overvejelser om  

 total afskaffelse af værnepligtige i funktioner, som ikke har et entydigt  

 mobiliseringsmæssigt sigte.
Anvendelse af værnepligtigt personel til sådanne  

 funktioner er i øvrigt i de seneste år reduceret kraftigt, hvorfor en  

 udvidelse vil medvirke den igangværende udvikling.
 6. § 31-værnepligtige.
A.
Værnepligtige, der er udskrevet til civilforsvaret uden for CF-korpset  

 i henhold til civilforsvarslovens § 31 (§ 31-værnepligtige) er under deres  

 kasernemæssige uddannelse i relation til arbejdsmiljøloven undergivet de  

 samme regler som CF-korpsets værnepligtige.
 Under den påfølgende uddannnelses- og øvelsesvirksomhed ved det lokale  

 civilforsvar kan der ses bort fra arbejdsmiljølovens bestemmelser om  

 hvileperioders længde og placering samt ugentligt fridøgn.
B.
Gennenmførelse af uddannelses- og øvelsesvirksomhed ved det lokale  

 civilforsvar er pligtmæssigt og forudsættes gennemført uden for normal daglig  

 arbejdstid, hvilket betyder, at der er tale om aften og/eller week-end  

 undervisning.
De værnepligtige har således pligt til at møde til denne lokale  

 uddannelses- og øvelsesvirksomhed sideløbende med et normalt arbejdsforhold.
Ved behandling af lov om arbejdsmiljø i Folketinget har det ifølge  

 bemærkningerne til lovudkastet ikke været hensigten, at loven skal regulere  

 en arbejdstagers forhold i relation til mere med en arbejdsgiver, men denne  

 hensigt har efter Civilforsvarsstyrelsens opfattelse den forudsætning, at  

 arbejdstageren frivilligt indgår i to arbejdsforhold.
Da imidlertid  

 uddannelses- og øvelsesvirksomheden for de § 31-værnepligtige er pligtmæssig  

 og ikke frivillig, kan det ikke udelukkes, at en § 31-værnepligtig ved  

 manglende dispensationer for området vil påberåbe sig arbejdsmiljølovens §  

 82, nr. 2, der også kan medfør straf til en arbejdstager, der overtræder  

 hviletidsbestemmelserne.
Civilforsvarsstyrelsen finder det derfor nødvendigt,  

 at der udstedes de nødvendige tilladelser og dispensationer for uddannelsen  

 af § 31-værnepligtige.
Det skal i denne forbindelse bemærkes, at der i relation til den  

 uddannelses- og øvelsesvirksomhed, der foregår ved det lokale civilforsvar  

 ikke kan ske omlægning af det ugentlige fridøgn, idet der derved vil ske  

 indgreb over for den værnepligtiges normale arbejdsgiver i det omfang, der  

 foregår week-end uddannelse ved det lokale civilforsvar.
Det vil derfor være  

 nødvendigt helt at se bort fra ugentlig fridøgn i de tilfælde, hvor sådan  

 virksomhed foregår.
Det skal oplyses, at for § 31-værnepligtige menige  

 omfatter pligten til at møde ved det lokale civilforsvar 50 timer om året i 2  

 år og derefter deltagelse i lejlighedsvise mønstringer, hvis omfang er meget  

 begrænset.
Befalingsmænd, instruktører og ansatte ved det lokale civilforsvar vil  

 tilsvarende skulle medvirke ved gennemførelse af uddannelses- og  

 øvelsesvirksomhed uden for normal daglig arbejdstid.
Omfanget af en sådan  

 tjeneste kan ikke oplyses, da den vil afhænge bl.a. af det enkelte lokale  

 civilforsvars uddannelsesbehov og personalenormering.
 7. Tilkaldevagter/rådighedsvagter.
A.
Tilkaldevagter/rådighedsvagter medregnes kun som arbejdstid i  

 det omfang, der er pålagt personellet tjeneste på tjenestestedet eller i  

 forbindelse med ydelse af katastrofebistand, jf. i øvrigt punkterne 2-5  

 foran.
B.
Tilkaldevagter pålægges befalingsmænd som hjemmevagter, således  

 at tjenestestedet altid har sikkerhed for at kunne tilkalde befalingsmænd i  

 de tilfælde, hvor der er behov for sådanne ud over udrykningsvagten.
Der  

 befales sådanne vagter for to mand pr. døgn pr. afdeling.
I det omfang de  

 pågældende, jf. foranstående, bliver pålagt egentlig tjeneste, vil denne  

 blive medregnet i arbejdstiden i overensstemmelse med de gældende  

 arbejdstidsregler.
Rådighedsvagter eksisterer ikke som begreb i de af Civilforsvarsstyrelsen  

 udgivne vagtbestemmelser, men begrebet anvendes lokalt ved afdelingerne for  

 at sikre den store del af de værnepligtige en høj grad af sikkerhed for  

 frihed fra vagt uden for deres normale vagter.
Det er rådighedsvagternes  

 opgave at træde ind i den egentlige vagtstyrke ved forfald blandt de  

 værnepligtige, som i følge den normale vagtturnus skulle have bestridt  

 vagten.
Ved indtræden i vagten følger de pågældende rådighedsvagter de for  

 pågældende vagtform gældende regler, jf. foran punkterne 2-5.
 Rådighedsvagternes hyppighed afhænger af antallet af værnepligtige på det  

 enkelte tjenestested, hvorfor der ikke kan gives eksakte oplysninger herom.
 8. Bemærkninger vedrørende omlægning af ugentligt  

 fridøgn.
I punkterne 2-5 foran er det anført, at der kan ske omlægning af det  

 ugentlige fridøgn.
Denne passus er anvendt alene i relation til ansat  

 personel og værnepligtige under den kassernemæssige uddannelse.
Det vil bl.a. af hensyn til en samlet planlægning ved de enkelte  

 tjenestesteder være formålstjenligt, at der ikke fastsættes nærmere regler  

 for afvikling af disse fridøgn.
Der er forskellige forhold ved de enkelte  

 tjenestesteder.
Som eksempel kan nævnes, at værnepligtige i Hillerød har  

 andre interesser end værnepligtige i Allinge.
De værnepligtige ved begge  

 tjenestesteder kommer bl.a. fra det storkøbenhavnske område, og derfor vil en  

 forskellighed i afviklingen af tilgodehavende fridøgn kunne give de  

 pågældende størst udbytte.
Det bør derfor være således, at tilgodehavende  

 fridøgn kan afvikles som frihed i enkeltdøgn eller som frihed i flere på  

 hinanden følgende døgn pga. opsparing til samlet afvikling.
I særlige situationer kan der ske det, at et fridøgn helt kan bortfalde af  

 tjenstlige årsager.
I gennemsnit vil civilforsvarets personale have 2 fridøgn  

 pr. uge, hvorfor bortfald af et enkelt fridøgn ikke vil medføre, at man  

 kommer under gennemsnittet på 1 fridøgn pr. uge.
Som eksempler på de særlige  

 situationer, hvor fridøgn kan bortfalde kan nævnes den situation, hvor der  

 den sidste fredag før en hjemsendelsesdag opstår en katastrofe, der kræver  

 indsats af alle civilforsvarskorpsets styrker ud over week-endenn.
Der vil  

 næppe i en sådan situation være praktisk mulighed for at kompensere for denne  

 week-end tjeneste for de værnepligtige, som står for hjemmesendelse.
Et andet eksempel på bortfald af ugentligt fridøgn kan være ved  

 gennemførelse af de i civilforsvarslovens § 9, stk. 2 nævnte genindkaldelser  

 og mønstringer.
Civilforsvarsstyrelsen har ikke aktuelle planer om  

 gennnemførelse af genindkaldelser og mønstringer, men da loven åbner mulighed  

 for at gennemføre sådan tjeneste, findes det rigtigst at nævne dette.
Hvis  

 der skulle forekomme genindkaldelser eller mønstringer, vil  

 Civilforsvarsstyrelsen være indstillet på at gennemføre sådanne tjenester på  

 en sådan måde, at det bliver til mindst mulig gene for de værnepligtiges  

 normale arbejdforhold, hvilket betyder, at mønstringer - som normalt er af  

 kort varighed - vil kunne gennemføres i week-ends, med deraf følgende  

 bortfald af det ugentlige fridøgn.
Genindkaldelser og mønstringer må iøvrigt  

 i henseende til arbejdsmiljøloven betragtes som almindelig uddannelses- og  

 øvelsesaktivitet.
 9. Bemærkninger vedrørende varigheden af de nødvendige  

 tilladelser og dispensationer.
De foran anførte præciseringer af nødvendige tilladelser og dispensationer  

 er en betingelse for gennemførelse af de forpligtelser, som er pålagt  

 civilforsvaret i henhold til civilforsvarsloven.
Det er derfor nødvendigt, at  

 de anførte tilladelser og dispensationer udstrækkes til at have en varighed  

 uden tidsmæssig begrænsning og helst således, at foranstående i relation til  

 arbejdsmiljølovens bestemmelser om hviletid (kapitel 9) fastsættes som  

 generelle regler for civilforsvaret.
 10. Modtagne udtalelser fra berørte personalegrupper.
 Civilforsvarsstyrelsen mangler på nuværende tidspunkter svar på sin  

 skrivelse af 1. september 1978 fra følgende adressater:
- Civilforsvars-Forbundet - Handels- og Kontorfunktionærernes Forbund i Danmark (vedr. kommunalt  

 ansat kontorpersonale) - Dansk Kommunal Arbejderforbund (vedr. kommunalt ansat depotpersonale og  

 arbejdere).
For den førstnævnte vedkommende forventer Civilforsvarsstyrelsen at  

 modtage et svar i nær fremtid.
De to sidstnævnte har man samtidig hermed  

 erindret om sagen.
Når skriftlige svar foreligger fra de pågældende, vil  

 disse svar tilgå Direktoratet for Arbejdstilsynet i kopi.
 Baggrunden for, at Civilforsvarsstyrelsen - på trods af de manglende svar  

 - fremsender nærværende skrivelse, er, at man vurderer situationen således,  

 at de modtagne svar dækker den overvejende del af det personale, som skal  

 være omfattede af dispensationerne, hvorfor man ikke har ønsket at forsinke  

 sagen unødigt.
 De modtagne svar (i alt 10) vedlægges i kopi til orientering for  

 Direktoratet for Arbejdstilsynet.
Ses bort fra svaret fra Landstalsmandsudvalget for CF-korpsets menige  

 finder Civilforsvarsstyrelsen ikke anledning til at kommentere de enkelte  

 svar ud over, hvad der er anført i nedenstående sammenfatning.
Til svaret fra  

 Landstalsmandsudvalget for CF-korpsets menige skal Civilforsvarsstyrelsen  

 anføre, at man ikke kan medvirke til en ordning som af de menige anført, idet  

 en sådan ordning vil umuliggøre enten gennemførelse af CF-korpsets uddannelse  

 eller opretholdelse af det fredsmæssige beredskab.
Dette er meddelt udvalget  

 i skrivelse af 4. oktober 1978 - 6.kt. j.nr. 424-52/78 - hvoraf kopi er  

 tilgået Direktoratet for Arbejdstilsynet.
Udvalget har, på trods af det i  

 skrivelsen af 1. september 1978 og senere mundtlige tilsagn om drøftelser,  

 kun ønsket at deltage i drøftelser med Civilforsvarsstyrelsen på basis af de  

 anførte for Civilforsvarsstyrelsen uacceptable forudsætninger.
 Det skal endelig oplyses, at udtalelsen fra Danmarks Jurist- og  

 Økonomforbund ifølge aftale med direktør Høyer, Dansk Ingeniørforening, også  

 dækker de civilingeniører i Civilforsvarsstyrelsen, der ikke er omfattet af  

 CIF's forhandlingsret.
 11. Sammenfattende bemærkninger.
Bortset fra bemærkningerne fra Landstalsmandsudvalget for CF-korpsets  

 menige, er der gennemgående tilslutning fra organisationerne til de af  

 Civilforsvarsstyrelsen ønskede dispensationer.
Civilforsvarsstyrelsen skal  

 dog med baggrund i de fremførte bemærkninger anføre, at man er indforstået  

 med, at varigheden af de nødvendige tilladelser og dispensationer  

 differentieres således, at der for afsnitterne »øvelser« og »§  

 31-værnepligtige« gives dispensationer uden tidsbegrænsning, medens  

 dispensationerne for de øvrige områder gøres tidsbegrænsede.  

 Tidsbegrænsningen bør efter Civilforsvarsstyrelsens opfattelse ikke  

 fastsættes til en kortere varighed end 1 år for den første periode, dog  

 således at den første periode ikke bør være kortere end det tidsrum, der må  

 forventes at medgå til afklaring af forholdet omkring tilkaldevagter og deres  

 medregning i arbejdstid eller hviletid.
Under sagens behandling er Civilforsvarsstyrelsen fra nogle af CF-korpsets  

 tjenestesteder blevet gjort opmærksom på, at reglen om vagt i 3 på hinanden  

 følgende døgn kan virke til ulempe for de værnepligtige f. eks. ved pinse,  

 hvor også mandagen er helligdag.
Civilforsvarsstyrelsen skal derfor anmode  

 om, at der åbnes mulighed for i enkelte, ganske særlige tilfælde, at  

 udstrække udrykningsvagtens varighed for værnepligtige til 4 døgn, hvis det  

 sker efter ønske fra de værnepligtige, og såfremt det ikke sker i umiddelbar  

 tilslutning til de pågældende værnepligtiges deltagelse i øvelsesvirksomhed,  

 der strækker sig ud over normal daglig arbejdstid.
Endelig kan det oplyses,  

 at der p.t. foregår overvejelser om ændrede forhold vedr. vagt og friheder  

 for værnepligtige ved CF-korpsets afdeling i Allinge på Bornholm.
Baggrunden  

 for disse overvejelser er forestående omlægninger i Bornholmstrafikkens  

 fartplaner.
Hvis disse overvejelser medfører behov for ændringer i  

 dispensationerne, således som de er beskrevet i nærværende skrivelse, vil  

 Civilforsvarsstyrelsen vende tilbage til sagen.
Da Civilforsvarsstyrelsen administrerer en del af det område, som benævnes  

 det Civilforsvarsstyrelsen, der skal søge dispensationer til  

 øvelsesdeltagelse for personer, der er ansat uden for Civilforsvarsstyrelsen  

 område.
I den nævnte øvelsesaktivitet medvirker personale fra  

 centraladministrationen og de dertil hørende styrelser m.v., statsamterne,  

 kommunerne (amts- og primærkommuner) og erhvervslivet (banker og sparekasser,  

 olieselskaber, handelsfirmaer, elværker m.v.). Umiddelbart vil  

 Civilforsvarsstyrelsen mene, at de pågældende myndigheder og firmaer selv må  

 søge de nødvendige dispensationer, da de er forpligtede til  

 øvelsesdeltagelse.
Hvis Direktoratet for Arbejdstilsynet derimod finder, at  

 dispensationerne skal søges af Civilforsvarsstyrelsen, hører man gerne derom,  

 men man må i givet fald forudse, at der vil medgå nogen tid til at behandle  

 denne sag, herunder at tage kontakt med de berørte myndigheder og firmaer  

 m.v. de pågældende organisationer.
 Det er fra Civilforsvarsstyrelsen forudsat, at civilforsvarets personale -  

 i det omfang der arbejdes for Indenrigsministeriet med f.eks. trykning  

 og/eller som afløser for ministerchaufføren - arbejder efter de samme  

 retningslinier som er gældende for de ansatte i samme funktioner i  

 ministeriet.
 Med baggrund i foranstående skal Civilforsvarsstyrelsen herefter anmode  

 om, at der i overensstemmelse med de i nærværende skrivelse anførte  

 præciseringer gives civilforsvaret der nødvendige tilladelser og  

 dispensationer i relation til arbejdsmiljølovens hviletidsbestemmelser.
 Civilforsvarsstyrelsen skal senere vende tilbage til spørgsmålet om  

 dispensationer i øvrigt.
