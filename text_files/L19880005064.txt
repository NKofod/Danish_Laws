 Ved noteveksling i Dar es Salaam den 16. december 1987 og den 30. januar  

 1988 er der indgået en overenskomst mellem Danmark og Tanzania, ifølge  

 hvilken den danske regering yder et beløb på 18 millioner kroner til dækning  

 af byggeomkostningerne ved færdigbygning af lærerboliger og opførelse af  

 elevbygninger til lærerseminariet i Kasulu.
 Hovedformålet med projektet, som forventes gennemført i løbet af tre år,  

 er at udbygge seminariet til fuld planlagt kapacitet og således bidrage til  

 at dække Tanzanias behov for veluddannede skolelærere.
