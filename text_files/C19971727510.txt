Cirkulæreskrivelse om ny  

 bekendtgørelse om cyklers indretning og udstyr Til politiet og Statens Bilinspektion Trafikministeriet har den 13. maj 1997 udstedt en ny  

 bekendtgørelse om cyklers indretning og udstyr m.v.  

 Bekendtgørelsen træder i kraft den 1. januar 1998.
 Bekendtgørelsen indeholder ændrede krav til  

 bremser, lygter, reflekser, vægt og dimensioner.
 Ændringerne medfører, at nye cykler skal  

 være forsynet med to uafhængig af hinanden fungerende  

 bremsesystemer, der virker på henholdsvis for- og baghjul.
 Kravene til nye lygter og reflekser skærpes.
Nye for- og baglygter skal således kunne ses  

 tydeligt i 300 meters afstand.
Endvidere  tillades det, at anvende forlygter,  

 der afgiver gulligt lys, samt blinkende baglygter.
Sådanne lygter skal  

 i så fald opfylde de nye krav til synlighed og lysstyrker.
Kravene til nye refleksers virkning forbedres  

 væsentligt.
Endvidere stilles krav om, at cykel ud over de hidtil  

 krævede reflekser skal være forsynet med hvid refleks, der er  

 synlig forfra, og hvert hjul skal være forsynet med gul refleks, der er  

 synlig fra siderne, eller hvide reflekterende dæk- eller  

 fælgsider.
Der er krav om eftermontering af disse yderligere reflekser  

 på alle cykler fra den 1. oktober 1998.
 Det vil være lovligt at benytte gamle cykellygter og  

 reflekser indtil nye anskaffes til afløsning.
En cykels størst tilladte bredde og længde i  

 belæsset eller ubelæsset stand henholdsvis reduceres til 1 m og  

 forøges til 3,5 m.
Dog må en cykel med mere end to hjul have en  

 bredde på indtil 1,25 m.
Endvidere reduceres tilladt totalvægt  

 for påhængs- og sidevogn til cykel til 60 kg.
Er  

 påhængsvognen forsynet med påløbsbremse, må  

 totalvægten dog være indtil 100 kg.
Efter den 1. januar 1998 vil det være forbudt at  

 sælge cykler samt dele til cykler, herunder cykellygter og reflekser,  

 der ikke opfylder bestemmelserne i bekendtgørelsen.
Kontrollen af  

 hvorvidt nye cykellygter opfylder de detaljerede krav tænkes foretaget  

 ved, at forhandlerne sikrer sig bekræftelse fra leverandørerne  

 om, at lygterne opfylder de fastsatte krav.
 På længere sigt er det håbet, at der for  

 cykellygter vil blive udviklet en international standard med krav om  

 mærkning.
 Der er ikke fundet anledning til at forbyde allerede  

 ibrugtagne varecykler med en bredde på 1,6 m eller påbyde  

 eftermontering af supplerende bremser.
Opmærksomheden henledes på, at enhver cykel og  

 påhængs- eller sidevogn hertil straks kan indrettes i  

 overensstemmelse med bekendtgørelsen.
Anvendelse af gulligt lysende  

 forlygter og blinkende baglygter, der opfylder de nye krav, er derfor nu  

 lovlige.
Cykel med mere end to hjul, der er højst 1 m bred, samt  

 påhængsvogn til cykel skal ved kørsel i  

 lygtetændingstiden nu kun være forsynet med mindst én  

 baglygte, der er anbragt i midterplanet eller til venstre her for.
Endvidere  

 vil det være tilladt, at en cykels længde kan være indtil  

 3,5 m.
