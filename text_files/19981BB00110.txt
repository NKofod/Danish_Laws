Fremsat den 6. april 1999 af Anne Baastrup (SF),  

 Christine Antorini (SF), Pernille Frahm (SF),  

 Jes Lunde (SF) og Anni Svanholt (SF) Forslag til folketingsbeslutning om bekæmpelse af organiseret udnyttelse af  

 udenlandske kvinder til prostitution Folketinget opfordrer regeringen til i  

 folketingsåret 1999-2000 at fremsætte lovforslag med henblik  

 på bekæmpelse af udnyttelse af udenlandske kvinder til  

 prostitution efter følgende retningslinjer:
 1.	Import af kvinder til prostitution skal være strafbart  

 på samme måde som eksport af danske kvinder til samme  

 formål.
 2.	Udenlandske kvinder, der i Danmark udnyttes til prostitution, skal  

 have mulighed for midlertidig opholdstilladelse og i særlige  

 situationer varig opholdstilladelse, hvis de bistår politiet med  

 opklaring af den organiserede udnyttelse og i den forbindelse vidner for  

 domstolene.
3.	Den under punkt 2 nævnte midlertidige opholdstilladelse skal  

 have en længde, der gør det muligt for kvinderne efter  

 afslutning af retssagerne såvel her i landet som i udlandet at få  

 skabt en tilværelse, der gør det muligt for dem at vende hjem i  

 værdighed.
Opholdstilladelse skal derfor ikke være under 5  

 år.
 4.	Den under punkt 2 nævnte opholdstilladelse skal kombineres med  

 arbejdstilladelse.
Bemærkninger til forslaget I januar 1999 afholdt Reden, der er et  

 værested for prostituerede på Vesterbro i København, og  

 Ligestillingsrådet konferencer, hvor der blev sat fokus på  

 importen af udenlandske kvinder til prostitution, en import, som  

 fremtræder organiseret.
På konferencerne blev det påpeget, at import  

 af kvinder til prostitution ikke er strafbart efter straffeloven.
Denne  

 mangel på strafbarhed står i skærende kontrast til det  

 forhold, at eksport af danske kvinder til prostitution i udlandet er  

 strafbart.
Forslagsstillerne søgte for et par år siden  

 at overbevise Justitsministeriet om, at der er tale om et hul i straffeloven.  

 Ministeriets svar har gang på gang været, at stort set alt er  

 strafbart bare efter andre bestemmelser.
Der kan være tale om  

 bedrageri, rufferi etc.
Imidlertid er der efter forslagsstillernes og  

 Ligestillingsrådets opfattelse et hul i loven, som nu er erkendt af  

 justitsministeren.
I forbindelse med behandlingen af lovforslag nr.
L 43,  

 folketingsåret 1998-99, om ændring af straffeloven, således  

 at prostitution ikke længere er strafbart efter straffeloven, gav  

 ministeren tilsagn om, at Rigsadvokaten vil overveje en eventuel  

 lovændring.
 Forslagets punkt herom skal ses i lyset af, at der skal  

 være en tidsfrist for, hvornår lovforslag skal fremsættes  

 for Folketinget.
Imidlertid er det ikke nok at strafbelægge import af  

 kvinder til prostitution.
Selve kriminalitetsformen er vanskelig for politiet  

 at efterforske.
Det skyldes, at når en kvinde har henvendt sig til  

 politiet med en sådan sag, har sædvanen fra politiets side  

 været kort at konstatere, at hun opholdt sig ulovligt i Danmark.
En  

 enkeltbillet hjem har været svaret.
Derved opnås to  

 ting:
1.	Ingen kvinder tør gå til politiet.
Politiet kan  

 konstatere, at der ikke er nogen problemer, for ingen har henvendt sig!  

 Hertil er blot at konstatere, at det er nedværdigende og ydmygende at  

 blive sendt hjem, fordi man har anmeldt til politiet, at man er blevet snydt,  

 og i øvrigt har været tvunget til at udnytte sin krop.
Der er  

 intet incitament til at gå til politiet, når det er  

 konsekvensen.
2.	Det kan være uhyre farligt for kvinden selv og hendes familie,  

 hvis hun henvender sig til politiet.
Bagmændene i hjemlandet er der jo  

 stadig væk, og informationerne får de hurtigt fra Danmark, for  

 alfonserne her er helt upåvirkede af en sådan anmeldelse.  

 Når og hvis politiet gør noget i form af at rejse tiltale, har  

 politiet intet bevis - herunder ingen vidner.
Anmelderen er jo rejst  

 hjem.
For at citere Dorit Otzen, leder af værestedet  

 Reden, så er »de udenlandske prostituerede retsløse, og derfor  

 er der i høj grad brug for at beskytte dem«.
Dette behov understreges,  

 hvis man følger i fodsporene på nogle af de hjemvendte  

 piger.
Kvinderne har forladt deres familie og landsby ud fra en  

 forventning om, at de enten har udsigt til et - i sammenligning med  

 hjemlandets lønniveau - velbetalt arbejde som stuepige på et  

 hotel, rengøringsarbejde eller eventuelt ægteskab.
Disse  

 forventninger har givet kvinderne en tro på, at de kunne sætte  

 sig i gæld til bagmændene med forvisning om, at gælden  

 kunne blive tilbagebetalt, når de begyndte at tjene penge på  

 vesteuropæisk niveau, eller i forventning om, at den fremtidige  

 ægtemand betalte for arrangementet.
Hjemsendelse på baggrund af en anmeldelse vil  

 formentlig i de fleste tilfælde blive fulgt op af overordentlig  

 ubehagelige aktioner over for kvinden og hendes familie af bagmændene i  

 hjemlandet.
Samtidig skal gælden til bagmanden tilbagebetales, hvilket  

 kan give uoverskuelige problemer.
 Målet må derfor være at give kvinderne  

 en reel mulighed for at se en anden fremtid for sig - først da vil de  

 turde gå til politiet med konkrete anmeldelser.
Det forudsætter, at de får en mulighed for en  

 opholdstilladelse af så lang varighed, at de selv kan beslutte,  

 hvornår de vender tilbage.
Det er forslagsstillernes opfattelse, at  

 meget mindre end 5 års opholdstilladelse kombineret med  

 arbejdstilladelse, efter at politiet har besluttet at rejse sagen, ikke vil  

 være attraktivt.
Der skal være god tid efter en retssag såvel  

 her i landet som i hjemlandet, før kvinden kan vende tilbage i ro og  

 med værdighed.
På det tidspunkt skal bagmændene have  

 fået deres straf og sagen være dysset ned.
Kvinden kan herefter i  

 kraft af sin arbejdstilladelse opnå mulighed for at tjene  

 tilstrækkeligt til, at den gæld, hun måtte have skaffet sig  

 forud for udrejsen, er væk.
I den hidtidige debat om SF's forslag har et af  

 modargumenterne været, at Danmark derved ville åbne op for, at en  

 lang række kvinder ville komme til landet.
Dette argument beror  

 på en total mangel på respekt for politiets arbejde og evne til  

 at skille tingene ad.
Hvis en kvinde kommer til politiet med ønske om at  

 få opholdstilladelse og arbejdstilladelse på denne baggrund,  

 forudsætter det naturligvis, at hun er i stand til at dokumentere, at  

 hun har været udsat for en udnyttelse, som er i strid med den  

 straffebestemmelse, som forventes efter justitsministerens og Rigsadvokatens  

 undersøgelse.
Det vil sige, at kvinden skal kunne dokumentere, at hun  

 har været udsat for udnyttelse.
Naturligvis vil ikke alle sager  

 føre til, at alfonser og andre konkret dømmes i Danmark, men  

 den blotte bistand til politiet og den risiko for kvinden, som hendes  

 henvendelse indebærer, gør i sig selv, at hun ikke foretager sig  

 den slags for sjov! Det kan være overordentlig farligt at anmelde  

 forbrydelser, især forbrydelser med så mange penge i  

 omløb, som tilfældet er i disse sager.
En artikel i Politiken  

 fra den 21. marts 1999 omtaler, at et bordel indbringer omkring 150.000 kr.  

 (sort) om måneden.
 Til grund for forslaget ligger endvidere, at regeringen i  

 det retlige samarbejde i EU har givet tilsagn om at gå aktivt ind i  

 bekæmpelse af organiseret kriminalitet, herunder handel med  

 kvinder.
Andre lande i EU har vist vejen.
Forslagsstillerne har  

 således via Ligestillingsrådets konference fået oplyst, at  

 lande som Tyskland, Belgien og Holland har gennemført mulighed for  

 såvel midlertidig som varig opholdstilladelse til kvinder, der  

 medvirker til opklaring af forbrydelser, der omfatter handel med dem.
Det ville være naturligt, at Danmark deltog i denne  

 kamp med de tilsyneladende vellykkede midler, der anvendes af lande, vi  

 normalt sammenligner os med.
Blandt andet indgår i disse landes  

 erfaringer også integrationsfremmende foranstaltninger for kvinderne i  

 den periode, de opholder sig i landet, og forslagsstillerne forestiller sig  

 lignende tiltag i Danmark.
SF har anmodet indenrigsministeren om at indhente  

 officielle redegørelser fra de nævnte lande om erfaringerne, men  

 har endnu ikke fået oplysninger herom.
Skriftlig fremsættelse Anne Baastrup (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bekæmpelse af  

 organiseret udnyttelse af udenlandske kvinder til prostitution.
(Beslutningsforslag nr.
B 110).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
