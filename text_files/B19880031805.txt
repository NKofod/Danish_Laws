 I medfør af § 36 i lov nr. 279 af 6. juni 1984 om apoteksvirksomhed  

 fastsættes:
 § 1.  Sundhedsstyrelsen meddeler statsborgere fra de  

 europæiske fællesskabers medlemslande (EF-statsborgere), som har gennemført  

 en uddannelse i farmaci, tilladelse til at udøve virksomhed i farmaci, jf. §  

 2, på lige fod med personer, der har bevis for bestået dansk farmaceutisk  

 kandidateksamen.
 Stk. 2.  For at opnå den i stk. 1 nævnte tilladelse  

 kræves:
 - at ansøgeren fremlægger et i en af de øvrige medlemsstater udstedt  

 eksamensbevis, certifikat eller andet kvalifikationsbevis i farmaci, som  

 nævnt i artikel 2, jf. artikel 4 i EF-direktiv nr. 85/433 om gensidig  

 anerkendelse af eksamensbeviser, certifikater og andre kvalifikationsbeviser  

 i farmaci samt om foranstaltninger, der skal lette den faktiske udøvelse af  

 etableringsretten i forbindelse med visse former for virksomhed på det  

 farmaceutiske område.
Stk. 3.  Ansøgere, hvis kvalifikationsbevis i farmaci  

 ikke opfylder de mindstekrav til uddannelse, som er fastsat i artikel 1, jf.  

 artikel 4 i EF-direktiv nr. 85/433, er berettigede til at udøve virksomhed i  

 farmaci, jf. § 2, såfremt 2)de fremlægger en attestation, der bekræfter, at de faktisk og lovligt i  

 en medlemsstat har udøvet virksomhed i farmaci i mindst tre på hinanden  

 følgende år i løbet af de fem år, der går forud for udstedelsen af  

 attestationen, såfremt der i den pågældende stat er udstedt bestemmelser om  

 denne form for virksomhed, jf. artikel 1, stk. 2, i direktiv 85/432 om  

 samordning af love og administrative bestemmelser om visse former for  

 virksomhed på det farmaceutiske område.
Stk. 4.  Statsborgere i den hellenske republik  

 (Grækenland) er alene omfattet af stk. 1-3, når det drejer sig om udøvelse af  

 virksomhed som lønmodtager i henhold til forordning nr. 68/1612 om  

 arbejdskraftens frie bevægelighed inden for Fællesskabet.
Sundhedsstyrelsen  

 kan på betingelse af gensidighed fravige reglen i første punktum.
§ 2.  De i § 1 omhandlede former for virksomhed  

 omfatter - galenisk udvikling af lægemidler, - fremstilling af og kontrol med lægemidler, - kontrol af lægemidler i et hertil indrettet laboratorium, - oplagring, opbevaring og distribution af lægemidler i engrosleddet, - tilberedning af, kontrol med, samt oplagring og udlevering af lægemidler  

 på offentligt tilgængelige apoteker, - tilberedning af, kontrol med, samt oplagring og udlevering af lægemidler  

 på hospitaler og - information om lægemidler og rådgivning vedrørende disse.
 § 3.  Sundhedsstyrelsen giver den kompetente  

 sundhedsmyndighed i den medlemsstat, hvor en EF-statsborger udøver virksomhed  

 i farmaci, meddelelse om eventuelle judicielle eller administrative  

 sanktioner over for den pågældende i Danmark i anledning af alvorlig  

 tilsidesættelse af dennes pligter i forbindelse med udøvelse af hvervet.
 Stk. 2.  Såfremt den kompetente sundhedsmyndighed i en  

 medlemsstat anmoder Sundhedsstyrelsen om oplysning om eventuelle sanktioner  

 som nævnt i stk. 1, skal Sundhedsstyrelsen afgive disse oplysninger senest  

 tre måneder efter, at anmodningen herom er modtaget.
 § 4.  Sundhedsstyrelsens behandling af ansøgninger i  

 henhold til § 1 skal være afsluttet hurtigst muligt og senest tre måneder  

 efter ansøgningens indgivelse, medmindre der foreligger forhold som nævnt i  

 artikel 8, stk. 3, og artikel 9, stk. 2, i EF-direktiv nr. 85/433.
 § 5.  Det påhviler EF-statsborgere, der ønsker at opnå  

 den i § 1, stk. 1-3, nævnte tilladelse til at udøve virksomhed på apotek, at  

 rette henvendelse til Sundhedsstyrelsen, der drager omsorg for, at de  

 pågældende informeres om den danske sundheds- og sociallovgivning.  

 Sundhedsstyrelsen anviser om fornødent de pågældende mulighed for at erhverve  

 et tilstrækkeligt kendskab til det danske sprog.
 § 6.  Sundhedsstyrelsen udsteder på begæring til en  

 farmaceut, som ønsker at udføre en tjenesteydelse i en anden medlemsstat,  

 attestation for:
 2)at den pågældende retmæssigt har udøvet sådan virksomhed her i landet.
 § 7.  Sundhedsstyrelsen fastsætter nærmere regler om  

 form og indhold af de i denne bekendtgørelse krævede meddelelser af  

 attestationer.
 § 8.  Bekendtgørelsen træder i kraft den 1. juli 1988.
