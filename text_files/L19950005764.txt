Efter indhentelse af Folketingets samtykke den 24. november 1994 har Danmark, i henhold til kongelig resolution af 2. december 1994, ratificeret den i Korfu den 24. juni 1994 undertegnede traktat mellem medlemmerne af Den Europæiske Union og Norge, Østrig, Finland og Sverige om de fire landes tiltrædelse af Den Europæiske Union.
 Traktaten er offentliggjort i De Europæiske Fællesskabers Tidende, C 241  

 af 29. august 1994.
 Samtlige traktatens parter med undtagelse af Norge har deponeret deres  

 ratifikationsinstrumenter hos den italienske republiks regering.
 Rådets afgørelser af 1. januar 1995 i henhold til Traktatens artikel 2,  

 stk. 2 om tilpasning af retsakterne, som følge af at Norge ikke ratificerede  

 traktaten, er offentliggjort i De Europæiske Fællesskabers Tidende, L 1 af 1.  

 januar 1995.
 Traktaten gælder ikke for Færøerne.
 Traktaten finder anvendelse for Grønland i samme omfang som lov nr. 447 af  

 11. oktober 1972 om Danmarks tiltrædelse af De Europæiske Fællesskaber.
 Traktaten trådte i kraft den 1. januar 1995.
