 En generel bemyndigelse for et begrænset bestyrelsesudvalg til at  

 træffe selvstændige beslutninger er uforenelig med bestyrelseshvervets  

 karakter og med lov om banker og sparekasser m.v.
 §§ 12, stk. 2 og 15D, stk. 2, for henholdsvis sparekasser og  

 andelskasser.
 I skrivelse af 11. oktober 1989 har tilsynet udtalt følgende vedrørende  

 spørgsmålet om, hvorvidt det efter tilsynets opfattelse er almindeligt, at  

 danske pengeinstitutter etablerer et af bestyrelsesmedlemmer bestående  

 kreditudvalg, hvis bevillinger er bindende for bestyrelsen.
»Aktieselskabslovens § 57, der i sin nuværende form trådte i kraft  

 den 1. januar 1974, forbyder for bankers vedkommende nedsættelse af  

 bestyrelsesudvalg med besluttende myndighed.
Lignende bestemmelser er senere  

 optaget i bank- og sparekasselovens §§ 12, stk. 2 og 15d, stk. 2, for  

 henholdsvis sparekasser og andelskasser.
 Et bestyrelsesudvalg kan gives myndighed til at forberede og til at  

 gennemføre bestyrelsens beslutninger, hvorimod en generel bemyndigelse for et  

 begrænset udvalg til at træffe selvstændige beslutninger er uforenelig med  

 bestyrelseshvervets karakter og med ovennævnte lovbestemmelser.
