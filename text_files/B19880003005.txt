 I medfør af § 13 i dykkerlov nr. 214 af 23. maj 1979 og § 9 i lov nr. 292  

 af 10. juni 1981 om visse havanlæg, og efter samråd med Energiministeriet  

 fastsættes følgende:
Anvendelsesområde § 1.  Denne bekendtgørelse finder anvendelse ved  

 erhvervsmæssigt dykkerarbejde, som udføres på dansk territorium, fra dansk  

 skib, samt fra havanlæg på dansk territorium eller dansk  

 kontinentalsokkelområde.
 Stk. 2.  Dykkerarbejde, der udføres på udenlandske  

 skibe, er dog undtaget, såfremt arbejdet udføres af personer, der hører til  

 det pågældende skibs besætning.
Undtagelsesbestemmelser § 2.  Søfartsstyrelsen kan undtage fra bestemmelserne  

 i kapitel 2-5 når særlige arbejdsformer, anvendelse af særlige  

 dykkerudrustninger eller dykkersystemer eller andre særlige forhold efter  

 Søfartsstyrelsens skøn gør dette nødvendigt og forsvarligt.
 Stk. 2.  Hvor der i denne bekendtgørelse foreskrives  

 anvendelse af en særlig fremgangsmåde, kan Søfartsstyrelsen tillade  

 anvendelse af alternative standarder, der af Søfartsstyrelsen skønnes at  

 tilgodese en lige så sikker udførelse af arbejdet.
 Stk. 3.  I indtil 2 år efter denne bekendtgørelses  

 ikraftræden kan Søfartsstyrelsen give erhvervsdykkerbeviser påtegning om  

 tilladelse til fortsat at udføre arbejde som omhandlet i §§ 12-14, når  

 bevisets indehaver på tilfredstillende måde kan dokumentere at have været  

 regelmæssigt beskæftiget med sådanne arbejder inden for de seneste 5 år.
 Tilrettelæggelse, personel, instruktion  

 m.v.
 § 3.  Enhver dykning skal være tilrettelagt så  

 dykkerens, andet dykkerpersonels og hjælpepersonellets sikkerhed og helbred  

 sikres bedst muligt, blandt andet under hensyntagen til opgavens art og  

 omfang, dykkestedets geografiske placering, forholdene på stedet, såsom  

 dykkedybde, strøm-, temperatur-, vind- og besejlingsforhold, samtidige  

 aktiviteter på stedet, afstand og transportmuligheder til læge eller hospital  

 samt til det til rådighed værende materiel og personel.
Stk. 2.  Dykkeren skal have fornøden tid til hvilke og  

 søvn.
Afhængig af, hvorfra dykningen foregår, træder de i sømandsloven,  

 arbejdsmiljøloven og havanlægsloven gældende regler for hviletid i  

 anvendelse.
 Stk. 3.  Det må ikke pålægges en dykker at dykke,  

 såfremt han føler sig syg, utilpas eller på anden måde mindre egnet dertil.
 Stk. 4.  Har indehaveren af et erhvervsdykkerbevis været  

 uarbejdsdygtig på grund af nedennævnte, må denne ikke genoptage dykning, før  

 erklæring om arbejdsdygtighed fra en læge har været forevist arbejdsgiveren:
a.
Sygdom eller skade i mere end 20 dage.
b.
Indlæggelse på hospital eller klinik.
c.
Graviditet.
d.
Enhver sygdom eller tilstand, der medfører brug af optiske eller  

 mekaniske midler.
e.
Enhver sygdom eller tilstand, der medfører regelmæssig eller  

 tilbagevendende behandling.
 Stk. 5.  Enhver dykker skal lade sig undersøge af en  

 læge, hvis der opstår tvivl om, hvorvidt dykkeren opfylder de i  

 bekendtgørelse om lægeundersøgelse af erhvervsdykkeraspiranter og  

 erhvervsdykkere fastsatte regler, eller den pågældende dykker har været udsat  

 for en dykkerulykke med væsentlig personskade til følge.
 Stk. 6.  Under dykning fra eller ved dynamisk  

 positioneret skib eller platform skal der anvendes klokke eller kurv, der er  

 indrettet til formålet, og de operative retningslinier skal være godkendt af  

 skibstilsynet.
 Stk. 7.  Ved dykning ved eller fra lukket klokke må den  

 neddykkede periode, det vil sige perioden fra det tidspunkt, hvor klokken  

 frakobles kammerkomplekset, og indtil det tidspunkt, hvor den igen er  

 tilkoblet kammerkomplekset og trykudligning er foretaget, ikke overstiger 8  

 timer.
 Stk. 8.  Ved dykning til større dybder end 50 meter skal  

 der anvendes lukket klokke.
Stk. 9.  Mætningsperioden for den enkelte dykker må ikke  

 overstige 20 døgn.
Perioden kan dog forlænges med indtil 8 døgn, såfremt  

 dette er accepteret af både dykker og arbejdsgiver samt er godkendt af  

 Søfartsstyrelsen.
Tiden mellem to mætningsperioder skal være lige så lang som  

 den seneste mætningsperiodes længde.
 Stk. 10.  Minimumskrav til off-shore dykkerholds  

 størrelse og sammensætning fastsættes af Søfartsstyrelsen.
Stk. 11.  I forbindelse med hver dykning skal dykkeren  

 føre en af Søfartsstyrelsen godkendt dykkerjournal.
Hver indførsel om en  

 dykning skal underskrives af dykkeren og af enten arbejdsgiveren eller af  

 dykkerlederen.
Udskrevne dykkerjournaler skal af dykkeren opbevares i mindst  

 5 år efter sidste indførsel i journalen.
Hvis der for retten er rejst sag  

 vedrørende dykkerarbejdets udførelse i det tidsrum journalen omfatter, skal  

 den opbevares, indtil sagen endeligt er afgjort.
 § 4.  Der skal udpeges en dykkerleder, såfremt 3 eller  

 flere dykkere er beskæftiget med en dykkeropgave.
 Stk. 2.  Dykkerlederen skal have bestået de i  

 bekendtgørelse om dykkerprøver anførte prøver og kurser, som giver ret til  

 dykning med det til vedkommende opgave anvendte materiel, og skal kunne  

 godtgøre at have mindst 2 års praktisk erfaring med dykning.
Stk. 3.  Dykkerlederen må ikke deltage i dykning under  

 varetagelse af sit hverv som dykkerleder eller varetage opgaver, der er  

 dykningen uvedkommende.
Endvidere må dykkerlederen ikke have været udsat for  

 overtryk inden for de seneste 12 timer.
 Stk. 4.  Dykkerlederen er ansvarlig for  

 tilrettelæggelse, gennemførelse, fordeling og ledelse af det med den  

 pågældende opgave forbundne arbejde samt for, at alt dykker- og  

 hjælpemateriel, der benyttes, er i forsvarlig stand og i overensstemmelse med  

 gældende bestemmelser.
 Stk. 5.  Såfremt en dykkerleder ikke er udpeget,  

 påhviler det dykkeren at sikre sig, at fornødent hjælpemateriel, udstyr og  

 værktøj m.v. er i forsvarlig stand.
 § 5.  Arbejdsgiveren udpeger i samråd med dykkeren en  

 dykkerassistent.
Stk. 2.  Dykkerassistenten skal være fyldt 18 år samt  

 have nødvendigt kendskab til de med hvervet forbundne pligter, til det  

 anvendte materiel, dets betjening, til de benyttede signaler og til  

 førstehjælp.
Han skal kunne dokumentere et sådant fornødent kendskab til  

 arbejdet, enten ved at have gennemgået prøven for erhvervsdykning eller have  

 gennemgået et af Søfartsstyrelsen godkendt kursus for dykkerassistenter.
 Stk. 3.  Dykkerassistenten må under dykningen ikke  

 betjene mere end een dykker eller varetage opgaver, der er dykkerens  

 sikkerhed uvedkommende.
 Stk. 4.  Under dykning skal dykkeren gennem en livline  

 til stadighed være i forbindelse med dykkerassistenten eller med dykkere i  

 klokke eller kurv, jf. dog § 19, stk. 2.
 Stk. 5.  Bestemmelserne i stk. 1, 2, 3 og 4 finder ikke  

 anvendelse under udførelse af off-shore dykkeroperationer, hvor andre  

 tilsvarende forholdsregler er truffet, jf. § 3, stk. 10.
 § 6.  Ved dykninger, hvorunder dekompressions- eller  

 behandlingskammer benyttes, skal der ved dykkestedet befinde sig en person  

 med dykkeruddannelse eller anden kompetent uddannelse, som er godkendt af  

 Søfartsstyrelsen, og som ikke deltager i dykningen, og som er fortrolig med  

 betjening af kammer og brug af dykke-, dekompressions- og behandingstabeller.
 § 7.  Ved dykning under særligt vanskelige eller  

 risikobetonede forhold, f.eks. i overdækkede kanaler, i rør, i vanskeligt  

 tilgængelige vrag eller under andre vanskelige forhold, skal en reservedykker  

 samt en reservedykkerassistent være klar til øjeblikkelig undsætning, eller  

 der skal foretages lige så hensigsmæssige sikkerhedsforanstaltninger, som  

 skal godkendes af vedkommende dykker.
 § 8.  Personer, der er beskæftiget i forbindelse med  

 dykning, skal af dykkerlederen eller, når en sådan ikke er udpeget, af  

 dykkeren være nøje instrueret om deres pligter og om forhold, der kan have  

 betydning for dykkerens sikkerhed.
 Stk. 2.  Hvis en dykkerulykke med væsentlig personskade  

 indtræffer, skal der af hensyn til senere undersøgelser snarest muligt  

 afspærres for den i åndemiddelkilde og fordelingssytem resterende  

 åndemiddelmængde, medens åndemiddelmateriel så vidt muligt ikke må betjenes  

 eller justeres, ligesom andet materiel anvendt under dykningen ikke må  

 fjernes, før Søfartsstyrelsen har afholdt kontrolsyn.
 Stk. 3.  Søfartsstyrelsen skal underrettes, såfremt der  

 indtræffer en dykkerulykke med væsentlig personskade.
Dykkerarbejdets sikre udførelse § 9.  Forinden dykkerarbejde som omhandlet i §§ 12-15  

 udføres, skal dykkeren med tilfredsstillende resultat have gennemgået et af  

 Søfartsstyrelsen godkendt kursus i sådant arbejde.
Direktøren for  

 Søfartsstyrelsen eller den, han har bemyndiget hertil, påtegner  

 erhvervsdykkerbeviset herom.
 Stk. 2.  Den, der anvender dykkere til arbejde som nævnt  

 i stk. 1, skal sikre sig, at dykkerne har erhvervsdykkerbevis med den i stk.  

 1 nævnte påtegning.
Generelle bestemmelser § 10.  Over eller i det område, hvor dykkere arbejder,  

 må der ikke udføres arbejde, som kan forringe dykkernes sikkerhed.
 Stk. 2.  Forinden gnistfremkaldende eller penetrerende  

 arbejde påbegyndes, skal det sikres, at der ikke er ætsende og/eller  

 eksplosivt materiale i fast, flydende eller gasformig stand indespærret i det  

 objekt, hvorpå der skal arbejdes.
 Stk. 3.  Forinden arbejde, hvorunder der anvendes  

 hjælpeudstyr, specialværktøjer eller sprængstoffer, påbegyndes, skal dykkeren  

 nøje sætte sig ind i de af fabrikanten givne arbejdsinstrukser.
Stk. 4.  Ved arbejde med skæring, svejsning eller  

 højtryksspuling eller værktøj, der kræver energiforsyning fra overfladen,  

 skal der foruden en dykkerassistent, være fornødent mandskab til betjening af  

 energiforsyningen.
Energiforsyningen skal være konstant bemandet under  

 arbejdet.
Såfremt dykkerassistenten ikke kan have direkte kontakt med den,  

 der betjener energiforsyningen, skal anden direkte kommunikationsmulighed  

 mellem dem etableres.
Skadelige stoffer § 11.  Under dykkerarbejde ved udløbsledninger og  

 andre steder, hvor skadelige stoffer kan forekomme i farlige koncentrationer,  

 skal følgende iagttages:
a.
Forud for dykningen skal forureningens karakter og omfang, herunder  

 eventuelt fare for eksplosion, undersøges, og dykkere og hjælpepersonel skal  

 være orienterede herom.
Der skal træffes sådanne foranstaltninger, at syge  

 eller tilskadekomne kan komme under lægebehandling uden unødig forsinkelse.
b.
Dykkeren skal være beskyttet mod hudkontakt med omgivelserne ved  

 anvendelse af tørdragt med enten hjelm eller helmaske samt tætsluttende  

 handsker.
c.
Der skal på arbejdsstedet være rent vand til afspuling af dykker og  

 udstyr forud for afklædning eller forinden dekompressionskammer betrædes.
d.
Der skal forefindes øjenskylleflaske klar til brug.
Skæring og  

 svejsning § 12.  Ved skæring og svejsning skal følgende  

 iagttages:
a.
Dykkeren skal være sikret mod elektrisk påvirkning.
b.
Dykkeren må aldrig stå mellem jordforbindelsen og arbejddstedet.  

 Jordforbindelsen skal etableres så nær arbejdstedet som muligt.
c.
Strømmen må kun være sluttet, når der skæres eller svejses.
d.
Rum, der grænser op til skære- eller svejsezonen, skal ventileres eller  

 vandfyldes for at undgå, at gasser fra skæring eller svejsning kan samles med  

 fare for eksplosion.
 e. Øjnene skal være beskyttet mod svejselys.
Trykspuling § 13.  Ved trykspuling skal følgende iagttages:
a.
I et område, hvor der foretages trykspuling, må der aldrig arbejde mere  

 end een dykker.
b.
Trykvand må kun tilsluttes efter ordre fra dykkeren.
c.
Betjeningsanordningen på en højtrykspistol, dvs. en pistol med  

 arbejdstryk på 30 bar (overtryk) eller derover, må ikke kunne blokeres i åben  

 stilling.
d.
Særlig agtpågivenhed skal udvises ved arbejde i overfladezonen, hvor  

 retrojetten kan komme i luften, medens hovedjetten er i vandet.
Sprængning § 14.  Ved sprængning skal der være en  

 sprængningsleder, som enten skal have gennemgået det i § 9 omhandlede kursus  

 eller have erhvervet anden af Søfartsstyrelsen godkendt uddannelse i  

 sprængning.
Sprængningslederen skal påse, at sprængstoffer og tændmidler er  

 behørigt mærkede, og at de transporteres og opbevares sikkehedsmæssigt  

 forsvarligt og i overensstemmelse med gældende forskrifter.
 Stk. 2.  Ved arbejet med sprængstoffer skal  

 sprængningslederen påse, at følgende iagttages:
a.
Alt dykkerpersonel skal være ude af vandet, inden sprængningen  

 iværksættes.
b.
Mængden af det anvendte sprængstof skal afpasses, således at personer  

 og ejendom ikke beskadiges.
c.
Sikkerhedsområdet skal forud for og under enhver sprængning være  

 markeret, alle uvedkommende være fjernet fra området, og de rette myndigheder  

 skal være underrettet.
d.
Ved elektrisk tænding må kun anvendes tændapparat og ledningerne må  

 først tilsluttes apparatet når dykkeren er ude af vandet.
Skibets egen  

 strømforsyning - herunder »løse batterier« - må ikke benyttes som  

 energikilde.
e.
Elektrisk tænding må ikke anvendes under tordenvejr af hensyn til faren  

 for antændelse ved lynnedslag.
f.
Når der anvendes elektrisk tændsystem, skal afstand til radio- og/eller  

 radarstationer mindst være som foreskrevet af tændmiddelleverandøren.  

 Endvidere skal de af leverandøren påbudte forskrifter om afstande til  

 elektriske installationer (lav- og højspænding) følges.
Off-shore dykkerarbejde § 15.  Ved offshore dykkerarbejde forstås  

 dykkerarbejde ved faste eller flytbare anlæg til efterforskning og indvinding  

 af kulbrinter i undergrunden under havbunden og ved rørledninger mellem  

 sådanne anlæg samt dykkerarbejder, der udføes i større afstand fra land end 3  

 sømil, hvis dykningen kræver dekompression i henhold til tabeller godkendt af  

 Søfartsstyrelsen.
Stk. 2.  Ved off-shore dykkerarbejde skal dykkeren have  

 genmegået det i bekendtgørelse om erhvervsdykkerprøver og -kurser omhandlede  

 grundkursus i offshore dykkerarbejde.
Omfatter opgaven eller metoden  

 klokkedykning, skæring, svejsning, højtryksspuling eller sprængning, skal de  

 for sådanne arbejder foreskrevne kurser være gennemgået, og dykkerbeviset  

 påtagnet herom.
 Hjælpemateriel, -udstyr, værktøj m.v.
 § 16.  Dykkestedet skal være afmærket med  

 signalfigurer m.v. i overensstemmelse med de gældende internationale  

 søvejsregler samt de i bekendtgørelse om særlige regler for sejlads i visse  

 danske farvande angivne bestemmelser.
Stk. 2.  Der skal være sikre kommunikationsmuligheder  

 mellem skibe, fartøjer m.v., der deltager i dykkeroperationen.
Såfremt  

 forholdene tilsiger det, skal der endvidere være et afviserskib eller -fartøj  

 med kommunikationsmulighed til andre forbipasserende skibe og fartøjer.
 Stk. 3.  Anvendes undervandskamre, dykkerklokker eller  

 lignende i forbindelse med dykningen, skal der være etableret  

 telefonforbindelse mellem disse og overfladen.
 § 17.  Der skal forefindes materiel af sådan art og  

 udformning, at dykkeren let og sikkert kan komme i og op af vandet.
 Stk. 2.  Såfremt udsætningsarrangementet er placeret  

 mere end 5 m over vandoverfladen, skal dykkeren anvende kurv eller klokke  

 under udsætningen.
 § 18.  Under arbejde på stillinger, ved ophold på  

 dykkerlejder, under forhaling samt transport på dykkerplatforme eller  

 lignende skal dykkeren være sikret mod fald.
Stk. 2.  Ved dykning med let dykkerudrustning med  

 tilhørende åndemiddelkilde, som frembæres af dykkeren, skal opstigningsvest  

 bæres.
Ved dykning med enhver anden end ovennævnte dykkerudrustning kan  

 dykkeren undlade at bære opstigningsvest, hvis dette skønnes at indebære en  

 risiko.
 § 19.  Under dykning skal dykkeren være i  

 telefonforbindelse med dykkerassistenten og/eller dykkerlederen.
 Stk. 2.  Under dykning, hvor anvendelse af livline eller  

 telefonlivline medfører forøget risiko, kan forbindelsen undtagelsesvis  

 udelades, når der i stedet fortages andre lige så hensigtsmæssige  

 sikkerhedsforanstaltninger.
 § 20.  Drivskruer på skibe og fartøjer, der benyttes i  

 forbindelse med dykning eller på dykkestedet, må ikke sættes i gang under  

 dykning, medmindre de er således afskærmede, og sådanne forholdsregler er  

 taget, at dykker, livline m.v ikke kan tage skade, og medmindre dykkeren er  

 underrettet.
 § 21.  Hjælpemateriel og -udstyr skal under dykning  

 være hensigtsmæssigt og solidt placeret eller fastspændt.
 Stk. 2.  Værktøj og apparater, der medbringes og  

 benyttes under dykningen, skal være indrettet, udformet og afskærmet således,  

 at dykker, udrustning og materiel ikke kan tage skade.
Stk. 3.  Mekanisk virkende værktøj og apparater skal  

 være indrettet, så de ikke utilsigtet kan sættes i gang, og så de automatisk  

 standser, når de slippes af dykkeren.
Sker energitilførslen til sådanne  

 værktøjer og apparater fra overfladen, skal tilførslen let kunne afbrydes af  

 dertil udpeget mandskab.
 Stk. 4.  Under anvendelse af støjgivende værktøjer,  

 luftværktøj, højtrykspistoler og lignende skal dykkeren have egnet høreværn  

 til rådighed.
 § 22.  Dekompressions- eller behandlingskammer  

 beregnet for det antal personer, der samtidig skal dekomprimeres, skal  

 forefindes ved dykkestedet, når de i § 3 nævnte forhold tilsiger dette, eller  

 når et af de under stk. 3 og 4 omhandlede tilfælde foreligger.
 Stk. 2.  Behandlingskammer skal forefindes ved  

 dykkestedet ved off-shorearbejder på vanddybder større end 10 meter.
 Stk. 3.  Ved andre dykkerarbejder end nævnt under stk. 2  

 skal der være dekompressionskammer ved dykkestedet, såfremt:
a.
Dykningen i henhold til godkendte tabeller fordrer dekompression af  

 længere varighed end 20 minutter, eller b. der dykkes til større dybder end 25 meter.
 Stk. 4.  Behandlingskammer skal forefindes ved  

 dykkestedet, såfremt:
a.
Dykningen i henhold til godkendte tabeller fordrer dekompression af  

 længere varighed end 60 minutter, eller b. 3 eller flere dykkere deltager i dykning til større dybder end 40  

 meter, eller c. der under dykning benyttes åndemiddel af anden sammensætning end  

 atmosfærisk luft.
 Stk. 5.  I forbindelse med større arbejder kan  

 Søfartsstyrelsen uanset bestemmelserne i stk. 3 og 4 kræve, at der forefindes  

 et kammer ved dykkestedet.
Stk. 6.  Personer under dekompression skal overvåges, og  

 personer under behandling i kammer skal være ledsaget af en hjælper i  

 kammeret.
Slusen skal være afblæst til atmosfæretryk, når der kun er en  

 person i kammeret.
 § 23.  Ved ethvert dykkested skal der forefindes et  

 typegodkendt førstehjælps- og genoplivningsudstyr, og der skal forefindes  

 godkendte dykke-, dekompressions- og behandlingstabeller og, hvis forholdene  

 tilsiger det, beskyttelseshjelm til brug på land og i vandet.
 Stk. 2.  I forbindelse med mætningsdykkerarbejde på  

 dansk territorium, fra havanlæg på dansk kontinentalsokkelområde eller fra  

 dansk skib skal der endvidere forfindes faciliteter i land, hvortil  

 evakueringsenheden inden for 24 timer kan overføres, og som kan modtage og  

 dekomprimere dykkere, som indgår i mætningsdykkerholdet.
 Åndemidler, renhed, sammensætning, mængder,  

 deklaration m.v.
 § 24.  Åndemidler skal med hensyn til renhed,  

 sammensætning, mængde, deklaration m.v. opfylde bestemmelserne herom i  

 bekendtgørelse om dykkermateriel.
 § 25.  Anvendes atmosfærisk luft som åndemiddel under  

 dykning, skal åndemiddelkilden ved en dyknings påbegyndelse indeholde midst  

 1.200 liter luft.
 Stk. 2.  Åndemiddelkilder, der ikke frembæres af  

 dykkeren, skal uanset åndemidlets sammensætning under dykningen til enhver  

 tid indeholde reserveåndemiddel tilstrækeligt til 5 minutters ophold på  

 dykkedybden, medmindre dykkeren kan tilføres tilsvarende åndemiddelmængde fra  

 en særskilt reservekilde, som skal være tilsluttet og klar til brug, inden  

 dykningen påbegyndes.
 Stk. 3.  Uanset åndemidlets sammensætning skal dykkere,  

 der tilføres åndemiddel gennem slange fra overfladen eller fra dykkerklokke  

 eller lignende, endvidere medbringe en nødåndemiddelmængde, der tillader  

 dykkeren et ophold af 5 minutters varighed på den maksikale dykkedybde,  

 beregnet ved et åndemiddelforbrug svarende til 40 liter/minut ved det til  

 dybden svarende tryk.
Straffebestemmelse § 26.  Overtrædelse af bestemmelserne i denne  

 bekendtgørelse straffes med bøde i medfør af dykkerlovens § 15, stk. 2 og lov  

 om visse havanlæg § 21, stk. 2.
Ikrafttrædelse § 27.  Bekendtgørelsen træder i kraft den 1. april  

 1988.
 Stk. 2.  Samtidig ophæves bekendtgørelse nr. 49 af 7.  

 februar 1980 om betryggelse ved erhvervsdykkerarbejde.
