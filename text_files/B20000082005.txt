Bekendtgørelse om ansættelse af  

 lærere og videnskabelige  

 medarbejdere ved universiteter m.fl. under Forskningsministeriet I medfør af § 2, stk. 2, nr. 3, og § 11,  

 stk. 2, i lov om universiteter m.fl., jf. lovbekendtgørelse nr.  

 1177 af 22. december 1999, fastsættes:
Kapitel 1 Almindelige bestemmelser § 1. Ansættelsessager behandles efter  

 nedenstående regler, forvaltningsloven og de bestemmelser, der i  

 øvrigt er gældende, herunder bestemmelserne i den enkelte  

 institutions statut samt supplerende regler fastsat af institutionen  

 selv.
 Stk. 2. Ansættelse er betinget af, at den  

 pågældende har erhvervet de grundlæggende generelle  

 kvalifikationer af forskningsmæssig og undervisningsmæssig  

 karakter, der er forudsat for vedkommende stilling i bestemmelser om  

 stillingsstrukturen, og herudover opfylder de øvrige  

 kvalifikationskrav, der er fastsat for den konkrete stilling.
 Stk. 3. Tidsbegrænset ansættelse i  

 fuldtidsstillinger følger bestemmelserne i kapitel 2-4 med de  

 afvigelser, der følger af kapitel 7.
 Stk. 4. Om ansættelse i timelønnede  

 undervisningsstillinger mv. gælder bestemmelserne i kapitel 8.
Kapitel 2 Opslag § 2. Stillingerne skal besættes i åben  

 konkurrence efter opslag, medmindre der er tale om ansættelser uden  

 opslag i medfør af kapitel 5 eller tidsbegrænsede stillinger  

 på op til et år, jf. § 13, stk. 3, og § 14,  

 stk. 4.
 § 3. En stillings indhold og de stillede  

 kvalifikationskrav skal beskrives i opslaget, så de kan danne grundlag  

 for en åben konkurrence.
 Stk. 2. Opslag af ledige stillinger skal offentliggøres  

 på en sådan måde, at opslaget kan påregnes at
komme til egnede ansøgeres kundskab.
 Stk. 3. Opslag af professorater skal normalt ske  

 internationalt.
Kapitel 3 Bedømmelsesudvalg og dettes indstilling § 4. Senest umiddelbart efter  

 ansøgningsfristens udløb nedsætter institutionens ledelse  

 et sagkyndigt bedømmelsesudvalg, hvorved der skal tages hensyn til en  

 afbalanceret sammensætning af kvinder og mænd.
Samtidig udpeger  

 institutionens ledelse udvalgets formand, og der fastsættes en frist  

 for udvalgets afgivelse af den faglige bedømmelse.
Stk. 2. Bedømmelsesudvalget består af formanden  

 og to eller fire personer.
De pågældende skal være  

 sagkyndige inden for stillingens område på et niveau, der svarer  

 til det, der forudsættes for stillingen, dog ikke under  

 lektorniveau.
Stk. 3. Mindst et medlem af et bedømmelsesudvalg  

 på tre personer og mindst to medlemmer af et bedømmelsesudvalg  

 på fem personer skal være personer, der ikke er ansat ved den  

 pågældende institution.
Rektor kan fravige bestemmelsen, hvis  

 særlige forhold gør sig gældende.
 Stk. 4. Alene formanden og medlemmerne kan deltage i udvalgets  

 arbejde; dog kan institutionen eventuelt udpege en sekretær for  

 udvalget.
 Stk. 5. Institutionen orienterer ansøgerne om  

 sammensætningen af bedømmelsesudvalget umiddelbart efter, at  

 denne er besluttet.
 § 5. Institutionen kan fastsætte generelle  

 regler for omfanget af det materiale, som ansøgere kan få  

 inddraget i bedømmelsen.
 Stk. 2. Institutionens ledelse kan efter høring af  

 eller indstilling fra bedømmelsesudvalget i særlige  

 tilfælde bestemme, at ansøgerne skal have lejlighed til at  

 få inddraget yderligere videnskabeligt materiale i bedømmelsen.  

 Der fastsættes i så fald en frist herfor, som alle  

 ansøgerne underrettes om.
 Stk. 3. Bedømmelsesudvalget kan fremsætte forslag  

 til institutionens ledelse om fornyet opslag, hvis udvalget efter en  

 gennemgang af ansøgningerne og de oplysninger, der i øvrigt  

 foreligger, antager, at der herved vil komme ansøgninger fra mere  

 kvalificerede ansøgere.
§ 6. Bedømmelsesudvalget tager stilling  

 til, hvilke ansøgere der anses for kvalificerede i  

 forskningsmæssig og undervisningsmæssig henseende samt i relation  

 til de øvrige faglige kvalifikationskrav, der er angivet i  

 stillingsopslaget.
Bedømmelsesudvalget afgiver til institutionens  

 ledelse en begrundet, skriftlig bedømmelse.
Bedømmelsen er  

 fortrolig.
Hvis medlemmerne af bedømmelsesudvalget er enige om,  

 at en eller flere ansøgere ikke er kvalificerede til stillingen, kan  

 udvalget for disse indskrænke sig til kort at angive, hvilke  

 kvalifikationskrav der ikke er opfyldt.
Bedømmelsesudvalget skal ikke  

 foretage en prioritering af, hvem blandt de fagligt kvalificerede  

 ansøgere, der bør ansættes i stillingen.
På  

 ledelsens konkrete anmodning kan udvalget dog foretage en vejledende  

 prioritering af fagligt kvalificerede ansøgere.
Stk. 2. Bedømmelsesudvalget kan indstille til  

 institutionens ledelse, at der afholdes prøveforelæsning af en  

 eller flere ansøgere.
Ledelsen afgør, om indstillingen skal  

 følges, og i givet fald hvem der kan overvære disse  

 forelæsninger.
Stk. 3. Udvalgets bedømmelse skal enten være  

 enstemmig eller være en bedømmelse fra et flertal og et eller  

 flere mindretal.
Er der meningsforskelle mellem udvalgets medlemmer, skal  

 dette klart fremgå af udvalgets bedømmelse.
 Stk. 4. Umiddelbart efter at udvalget har afgivet sin  

 bedømmelse, sender institutionen til hver ansøger den del af  

 bedømmelsen, som angår den enkelte ansøger.
Kapitel 4 Den videre behandling af sagen § 7. Institutionens ledelse træffer  

 beslutning om, hvem der skal ansættes henholdsvis indstilles til  

 ansættelse, hvis sagen efter gældende regler skal  

 forelægges for ministeriet.
En ansøger kan kun ansættes,  

 hvis et flertal af bedømmelsesudvalgets medlemmer har anset  

 vedkommende for fagligt kvalificeret til stillingen.
 Stk. 2. Beslutning efter stk. 1 bør normalt  

 træffes senest seks måneder efter ansøgningsfristens  

 udløb.
 Stk. 3. Før institutionens ledelse træffer  

 beslutning om ansættelse, kan den indkalde en eller flere  

 ansøgere til samtale og/eller prøveforelæsning.
 Stk. 4. Ønsker ledelsen ikke stillingen besat på  

 det foreliggende grundlag, skal den beslutte, om stillingen skal opslås  

 på ny eller ikke for tiden søges besat.
 § 8. Hvis en stilling bliver ledig inden for seks  

 måneder efter besættelsen, kan institutionens ledelse beslutte at  

 ansætte en anden af de ansøgere, som enten hele eller et flertal  

 af bedømmelsesudvalget tidligere har fundet kvalificeret til  

 ansættelse.
Kapitel 5 Ansættelse uden opslag § 9. Institutionens ledelse kan i særlige  

 tilfælde beslutte, at et professorat eller lektorat besættes uden  

 opslag, hvis der af et sagkyndigt bedømmelsesudvalg i enighed er  

 afgivet en begrundet indstilling herom.
Udvalget sammensættes i  

 overensstemmelse med reglerne i § 4.
 Stk. 2. Den pågældendes kvalifikationer skal  

 være tilstrækkeligt godtgjort, og personen skal af udvalget anses  

 for klart bedre kvalificeret end andre, der kunne komme i betragtning.
§ 10. Hvis en ekstern bevillingsgiver har  

 stillet midler til rådighed til ansættelse af en person, som  

 bevillingsgiveren har udpeget, kan institutionen uanset bestemmelserne i  

 § 2 ansætte denne uden opslag, men efter en positiv  

 bedømmelse.
Bedømmelsen sker ved en sagkyndig person på  

 niveau med det, der forudsættes for stillingen, dog mindst  

 lektorniveau.
 § 11. Gæsteprofessorer og -lektorer fra  

 udlandet kan ansættes uden opslag efter en positiv bedømmelse af  

 en sagkyndig person på niveau med det, der forudsættes for  

 stillingen.
Kapitel 6 Kombinationsstillinger § 12. Ved ansættelse i  

 kombinationsstillinger (stillinger med delt tjeneste ved to institutioner)  

 anvendes reglerne i § 13, stk. 1 og 2, om opslag og  

 bedømmelse.
 Stk. 2. Ved ansættelse i mindre end et år eller  

 for et mindre antal timer, ved genansættelse i samme stillingskategori  

 ved udløbet af en ansættelsesperiode, eller hvis institutionen  

 efter gældende bestemmelser er forpligtet til at tilbyde  

 ansættelse, sker ansættelse efter reglerne i § 13,  

 stk. 3.
 Stk. 3. Ved besættelse af kliniske professorater  

 anvendes bekendtgørelsen med de modifikationer, der følger af  

 særlige aftaler.
Kapitel 7 Særlige regler vedr. tidsbegrænset  

 ansættelse i fuldtidsstillinger § 13. Ved tidsbegrænset ansættelse  

 skal ansættelsesperiodens længde fremgå af opslaget.
Stk. 2. Ved tidsbegrænset ansættelse i mere end et  

 år i en stillingskategori i den til hver tid gældende  

 stillingsstruktur, bortset fra kategorierne professorater, lektorater og  

 adjunkturer, kan institutionens ledelse uanset § 4, stk. 2 og 3,  

 nedsætte et bedømmelsesudvalg bestående af en formand og  

 mindst et medlem på mindst lektorniveau.
Ansættelse kan kun ske,  

 hvis vedkommende af begge henholdsvis et flertal af udvalgets medlemmer er  

 anset for kvalificeret til ansættelse i stillingen.
Stk. 3. Ansættelsesperioder op til et år i en af  

 stillingskategorierne i den til hver tid gældende stillingsstruktur,  

 bortset fra Ph.D.-, kandidat- eller forskningsstipendium, kan ske uden opslag  

 og bedømmelsesudvalg.
Dette forudsætter dog, at der foreligger  

 en positiv udtalelse fra en sagkyndig person på mindst lektorniveau  

 (for professoraters vedkommende dog på professorniveau) om vedkommendes  

 kvalifikationer til ansættelse i den pågældende  

 stillingskategori.
 Stk. 4. Forlængelse af en tidsbegrænset  

 ansættelse ud over et år kan ske efter bedømmelse efter  

 stk. 2.
Kapitel 8 Ansættelse i timelønnede  

 undervisningsstillinger mv.
 § 14. Ved ansættelse i  

 timelønnede undervisningsstillinger mv., herunder eksterne lektorater,  

 på mere end et år, skal der foretages opslag efter bestemmelserne  

 i kapitel 2. Ansættelsesperiodens længde skal fremgå af  

 opslaget.
 Stk. 2. Institutionens ledelse skal nedsætte et  

 bedømmelsesudvalg bestående af en formand og mindst et medlem  

 på mindst lektorniveau, jf. dog stk. 3. Ansættelse kan kun  

 ske, hvis vedkommende af begge henholdsvis et flertal af udvalgets medlemmer  

 er anset for kvalificeret til ansættelse i stillingen.
 Stk. 3. For undervisningsassistenter kan  

 bedømmelseskravet opfyldes ved, at der foreligger en positiv udtalelse  

 fra en sagkyndig person på mindst lektorniveau om vedkommendes  

 kvalifikationer til ansættelse.
Stk. 4. Ved ansættelse i op til et år eller for et  

 mindre antal timer, ved genansættelse af en person i samme  

 stillingskategori ved udløbet af en ansættelsesperiode, eller  

 hvis institutionen efter gældende bestemmelser er forpligtet til at  

 tilbyde ansættelse, kan ansættelse ske uden opslag og  

 bedømmelsesudvalg.
Dette forudsætter dog, at der foreligger en  

 positiv udtalelse fra en sagkyndig person på mindst lektorniveau om  

 vedkommendes kvalifikationer til ansættelse i den  

 pågældende stillingskategori.
Kapitel 9 Dispensationer og klager § 15. Forskningsministeriet kan i særlige  

 tilfælde dispensere fra bekendtgørelsens bestemmelser.
 § 16.
Institutionens afgørelser efter denne bekendtgørelse kan  

 ikke indbringes for Forskningsministeriet.
Kapitel 10 Ikrafttræden og overgangsbestemmelser § 17. Bekendtgørelsen træder i kraft  

 den 9. september 2000 og har virkning for stillinger, der opslås efter  

 dette tidspunkt.
Igangværende sager færdigbehandles efter de  

 hidtil gældende regler.
 Stk. 2. Bekendtgørelse nr. 650 af 31. august 1998 om  

 ansættelse af lærere og videnskabelige medarbejdere ved  

 universiteter m.fl. under Forskningsministeriet ophæves.
 § 18. Institutionens ledelse kan frem til 1.  

 september 2004 beslutte at ansætte undervisningsadjunkter i en  

 tidsubegrænset fuld- eller deltidsstilling uden  

 forskningsforpligtelse.
Stk. 2. Ansættelse som undervisningsadjunkt  

 forudsætter, at vedkommende 1)	efter bestået kandidateksamen har været  

 undervisningsassistent og/eller ekstern lektor og/eller amanuensis ved et  

 eller flere universiteter i normalt mindst fem år af de sidste otte  

 år, 2)	ikke samtidigt har været ansat i en hovedstilling bortset fra  

 eventuel ansættelse som amanuensis og 3)	har haft normalt mindst 450 timer i gennemsnit per år i mindst  

 fem år.
Stk. 3. Ansættelse som undervisningsadjunkt sker efter  

 opslag i henhold til kapitel 2. Institutionens ledelse skal endvidere  

 nedsætte et bedømmelsesudvalg bestående af en formand og  

 mindst et medlem på mindst lektorniveau.
Ansættelse kan kun ske,  

 hvis vedkommende af begge henholdsvis et flertal af udvalgets medlemmer er  

 anset for kvalificeret til ansættelse i stillingen.
