Nr BTL 15 Betænkning over Forslag til lov om patienters retsstilling   

 Nr L 15 1997-98. 2. samling Afgivet af Sundhedsudvalget Afgivet: 19980616 Udvalget har behandlet lovforslaget i nogle møder og har herunder stillet  

 spørgsmål til sundhedsministeren og justitsministeren, som disse har besvaret  

 skriftligt og i samråd.
Nogle af udvalgets spørgsmål og sundhedsministerens  

 svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
De Samvirkende Invalideorganisationer, Foreningen Fejlbehandlede Patienter, HIV-Danmark, Hjemmefødselsgruppen i København, Krogh, Anne, Hornbæk, Kræftens Bekæmpelse, Nielsen, Bente Holm, Vanløse, Rådet for Dansk Forsikring og Pension og Vagttårnets Bibel- og Traktatselskab.
 Der er af sundhedsministeren og nogle mindretal stillet ændringsforslag,  

 hvorom henvises til de ledsagende bemærkninger.
 Sundhedsministeren har i sin besvarelse af 21. april 1998 af spørgsmål 14  

 (L 15 - bilag 26) oplyst, at der ikke på nuværende tidspunkt er tilvejebragt  

 de grundlæggende retsregler, f.eks. en ny registerlovgivning, som er  

 nødvendige for en nærmere regulering af biobanker, dvs. biologisk  

 menneskeligt materiale, som vævsvæske, væv, organer m.v.
 Samtidig blev oplyst, at Sundhedsministeriet efter aftale med  

 Justitsministeriet og Forskningsministeriet, når den nye registerlov, dvs.  

 forslaget til lov om behandling af personoplysninger (L 82), er vedtaget, vil  

 tage initiativ til en fælles fastlæggelse af, hvilke reguleringer af  

 forholdene vedrørende biobanker der måtte være behov for som supplement til  

 den nye registerlovgivning.
 Under henvisning hertil og til de ønsker, der er fremsat om allerede nu at  

 foretage en regulering af biologisk materiale i  

 patientretsstillingslovforslaget, kan det oplyses, at Sundhedsministeriet  

 under det ovenfor nævnte samarbejde med de øvrige ministerier særligt vil  

 have opmærksomheden henvendt på, at patienter, der afgiver biologisk  

 materiale, væv m.v. i forbindelse med diagnostik og behandling, får adgang  

 til at tage stilling til, om materialet senere må benyttes til andre formål.  

 Men der skal samtidig tages stilling til overgangsregler for allerede  

 opbevaret biologisk materiale.
 Herefter indstiller et mindretal (Socialdemokratiets, Socialistisk  

 Folkepartis, Centrum-Demokraternes og Det Radikale Venstres medlemmer af  

 udvalget) lovforslaget til vedtagelse med de af sundhedsministeren  

 stillede ændringsforslag.
Et mindretal inden for mindretallet (Socialistisk Folkepartis medlem af  

 udvalget) finder, at der med lovforslaget nu fastlægges en række væsentlige  

 forhold vedørende patienternes retsstilling.
Det er imidlertid af afgørende  

 betydning, at disse bestemmelser også bliver efterlevet i praksis.  

 Socialistisk Folkeparti lægger stor vægt på og vil derfor nøje følge,  

 hvorledes intentionerne bag det informerede samtykke, patienternes  

 selvbestemmelse på en række områder m.v. vil blive udmøntet i praksis.
 Et andet mindretal (Venstres og Dansk Folkepartis medlemmer af  

 udvalget) indstiller lovforslaget til vedtagelse med de under nr. 2,  

 5, 7 og 8 og de af sundhedsministeren stillede ændringsforslag.
 Et flertal inden for mindretallet (Venstres medlemmer af udvalget) finder,  

 at der med lovforslaget sker en god og hensigtsmæssig samling af  

 bestemmelser, som sikrer patientens retsstilling, med patientens informerede  

 samtykke som det helt centrale og afgørende omdrejningspunkt.
Det er Venstres principielle holdning, at patientens selvbestemmelse også  

 skal gælde for de 15-17-årige med respekt for, at forældrene skal inddrages i  

 den unges stillingtagen.
Venstre finder dog, at retten for de unge ikke bør  

 omfatte retten til at afvise at modtage blod, således at kommunernes børn og  

 unge-udvalg fortsat har mulighed for at behandle sådanne sager og derved  

 fortsat har mulighed for at varetage de unges langsigtede tarv.
 I forbindelse med bestemmelserne vedrørende livstestamenter ønsker Venstre  

 at understrege, at sundhedspersonen i de situationer, hvor livstestamentet  

 ikke er bindende for sundhedspersonen, så langt som overhovedet muligt, dvs.  

 uden at der er tale om aktiv dødshjælp, respekterer en persons livstestamente  

 og dermed det enkelte individs livsholdninger, jf. også sundhedsministerens  

 svar på spørgsmål 24 (L 15 - bilag 34), som er optrykt som bilag til  

 betænkningen.
Venstre lægger endvidere vægt på, at der i forbindelse med det informerede  

 samtykke skabes mulighed for en grundig information om de generelle regler  

 vedrørende patientens retsstilling f.eks. gennem udarbejdelse af  

 patientfoldere m.v.
Sådant informationsmateriale bør efter Venstres  

 opfattelse bl.a. indeholde omtale af de emner, som er nævnt i svaret på  

 spørgsmål 44 (L 15 - bilag 64), som er optrykt som bilag til betænkningen.
 Venstre skal sluttelig opfordre til, at der ved førstkommende revision af  

 lægeloven indarbejdes en ret for patienten til i patientjournalen ud for de  

 relevante optegnelser fra sundhedspersonen at kunne tilføje egne bemærkninger  

 på samme måde, som det allerede er vedtaget i den svenske lovgivning på  

 området.
Et tredje mindretal (Det Konservative Folkepartis og Kristeligt  

 Folkepartis medlemmer af udvalget) indstiller lovforslaget til   

 vedtagelse med de under nr. 1, 2, 3 og 6 og de af sundhedsministeren  

 stillede ændringsforslag.
Såfremt de under nr. 1, 3 og 6 stillede  

 ændringsforslag forkastes, vil mindretallet stemme for de under nr. 5, 7 og 8  

 stillede ændringsforslag.
 Et mindretal inden for mindretallet (Kristeligt Folkepartis medlem af  

 udvalget) anerkender, at lovens sigte er at sikre, at patienters værdighed,  

 integritet og selvbestemmelse respekteres, og finder, at det er  

 hensigtsmæssigt at samle og systematisere alle de bestemmelser, som vedrører  

 patienters retsstilling.
Men selv om Kristeligt Folkeparti på langt de fleste punkter kan støtte  

 lovforslaget, finder Kristeligt Folkeparti grund til at anføre, at forslagets  

 § 8 om, at patienter, der er fyldt 15 år, selv kan give informeret samtykke,  

 og at forældremyndighedens indehaver blot »skal have information og  

 inddrages i den mindreåriges stillingtagen«, ikke har Kristeligt  

 Folkepartis støtte.
Kristeligt Folkeparti finder, at det informerede samtykke  

 involverer beslutninger af vidtrækkende betydning, og derfor bør den  

 nuværende myndighedsgrænse på 18 år fastholdes.
Kristeligt Folkeparti stemmer  

 derfor for ændringsforslaget om, at § 8 skal udgå.
 For så vidt angår bestemmelserne om behandling af uafvendeligt døende, er  

 det afgørende for Kristeligt Folkeparti at fremhæve, at den sundhedsperson,  

 som kan undlade at påbegynde eller fortsætte en livsforlængende behandling,  

 alene er den behandlingsansvarlige læge.
Endelig skal Kristeligt Folkeparti bemærke, at Kristeligt Folkeparti  

 fortsat vil arbejde for, at der skal ske en egentlig etisk vurdering af den  

 videregivelse af oplysninger, som sker i forbindelse med registerforskning.  

 Efter lovforslagets § 29 er det op til Sundhedsstyrelsen at give tilladelse  

 til denne type forskning.
Der bør derfor efter Kristeligt Folkepartis  

 opfattelse ske en ændring af komiteloven, således at registerforskning igen  

 skal gennem en etisk vurdering i det videnskabsetiske komitesystem.
 Et fjerde mindretal (Enhedslistens medlem af udvalget) indstiller  

 lovforslaget til vedtagelse med de af mindretallet og de af  

 sundhedsministeren stillede ændringsforslag.
Æ n d r i n g s f o r s l a g Til § 6 Af et mindretal (KF), tiltrådt af et mindretal (KRF):
 1) I stk. 1 ændres »8-10« til: »9 eller  

 10«.
 Af et mindretal (V og KRF), tiltrådt af et mindretal (KF og  

 DF):
Til § 7 2) Stk. 1 affattes således:
»Patienten har ret til at få information om sin helbredstilstand og  

 om behandlingsmulighederne, herunder om risiko for komplikationer og  

 bivirkninger, samt om patienten opføres i et sundhedsfagligt  

 forskningsregister.
Informationen kan være mundtlig eller skriftlig.« Til § 8 Af et mindretal (KF), tiltrådt af et mindretal (KRF):
 3) Paragraffen udgår.
 Af et mindreta l (EL):
 4) Stk. 1, 2. pkt., udgår.
Af et mindretal (V), tiltrådt af et mindretal (DF) 5) I stk. 1, 1. pkt., indsættes efter  

 »behandling« : », jf. dog § 15«.
Til § 13 Af et mindretal (KF), tiltrådt af et mindretal (KRF):
 6) I 1. pkt. udgår »§ 8 om mindreårige,», og  

2. pkt. udgår.
 Af et mindretal (V), tiltrådt af et mindretal (DF):
 7) 2. pkt. affattes således:
»Dog finder § 8 om mindreårige ikke anvendelse for § 15 om afvisning  

 af at modtage blod og for § 17 om livstestamenter.« Til § 15 8) Stk. 1 affattes således:
»En patient, der er fyldt 18 år, kan afvise at modtage blod eller  

 blodprodukter i forbindelse med indledning eller fortsættelse af en  

 behandling.« Af sundhedsministeren, tiltrådt af udvalget:
Til § 19 9) I stk. 1 ændres »patientjournaler,  

 patientoptegnelser og patientregistre m.v.« til: »patientjournaler  

 m.v.« Til § 20 10) Stk. 1 affattes således:
»Fremsætter en patient begæring herom, skal patienten have meddelelse  

 om, hvorvidt der behandles helbredsoplysninger om vedkommende indeholdt i  

 patientjournaler m.v.
Behandles sådanne oplysninger, skal der på patientens  

 begæring og på en let forståelig måde gives patienten meddelelse om, 1) hvilke oplysninger der behandles, 2) behandlingens formål, 3) kategorierne af modtagere af oplysningerne og 4) tilgængelig information om, hvorfra disse oplysninger stammer.« Til § 21 11) Efter stk. 3 indsættes som nyt stykke:
»Stk. 4. I de tilfælde, hvor en sundhedsperson efter stk. 1-3  

 er tillagt beføjelser, påhviler det overordnede ansvar for, at aktindsigt  

 meddeles i overensstemmelse med loven, den driftsansvarlige myndighed.« Til § 29 12) I stk. 1 ændres »patientjournaler« til:  

 »patientjournaler m.v.« Til § 31 13) Stk. 1 og 2 affattes således:
 »Oplysninger, der er indhentet efter §§ 29 og 30 til brug for  

 forskning, statistik eller planlægning, må ikke senere behandles i andet end  

 statistisk eller videnskabeligt øjemed.
Stk. 2. Offentliggørelse af oplysninger som nævnt i stk. 1 må kun  

 ske i en form, hvori oplysningerne ikke kan henføres til  

 enkeltpersoner.« Ny paragraf 14) Efter § 31 indsættes i kapitel 5 som ny paragraf med  

 tilhørende overskrift:
»Videregivelse til tredjelande § 01. Sundhedsministeren fastsætter nærmere regler om  

 videregivelse af oplysninger efter dette kapitel til tredjelande.« Til § 32 15) I 1. pkt. indsættes efter »Sundhedsvæsenets  

 Patientklagenævn«: »efter reglerne herom i lov om sundhedsvæsenets  

 centralstyrelse«.
Til § 34 16) I stk. 2 udgår nr. 3.
B e m æ r k n i n g e r Til nr. 1, 3 og 6 Det foreslås, at bestemmelserne vedrørende mindreåriges  

 selvbestemmelsesret udgår.
 I lovforslagets § 8 er det foreslået, at unge mellem 15 og 18 år selv kan  

 give informeret samtykke til behandling, samt at forældremyndighedens  

 indehaver skal have information om behandlingen samt inddrages i den unges  

 stillingtagen.
Forslagsstillerne finder ikke, at der på dette område er grund til at  

 fravige den generelle myndighedsalder på 18 år.
Forældrenes ansvar og pligter  

 over for de unge bør opretholdes, og det må overlades til den enkelte familie  

 at finde en løsning i de heldigvis meget få tilfælde, hvor de unge under 18  

 år og deres forældre vil være uenige i en behandling.
Til nr. 2 Med henblik på eventuelt senere divergerende opfattelser mellem  

 sundhedspersonen og patienten omkring et behandlingsforløb, der måske endda  

 vil kunne medføre en retssag, vil det for alle parter være mest  

 hensigtsmæssigt - men især meget betryggende for patienten, da bange  

 mennesker ofte blokerer for ny information - at patienten på forlangende vil  

 kunne få informationen ikke bare i mundtlig form, men også i skriftlig form.
 Endvidere foreslås, at den information, som patienten som en del af det  

 informerede samtykke skal modtage, også skal indholde oplysning om eventuel  

 optagelse i et sundhedsfagligt forskningsregister.
Til nr. 4 Større børn vil normalt træffe beslutninger om f.eks. abort eller  

 modtagning af blod i samråd og samklang med forældremyndighedsindehaveren.  

 Loven bør tage højde for de situationer, hvor en sådan samklang ikke er til  

 stede.
Hvis den unge på trods af rådgivning ikke ønsker, at  

 forældremyndighedsindehaveren bliver informeret, skal den unges udsagn  

 accepteres.
Til nr. 5, 7 og 8 Som lovforslaget er udformet, er der to bestemmelser, nemlig om  

 mindreåriges selvbestemmelsesret og om retten til at afvise at modtage blod,  

 som hver for sig er gode og hensigtsmæssige bestemmelser, men som får  

 uheldige konsekvenser, når de kombineres.
Som reglerne vedrørende retten til at afvise at modtage blod er udformet,  

 er det sådan, at forældrene har ret til at afvise at lade barnet modtage  

 blod.
Er der efter lægens skøn tale om en livstruende sygdom, hvor det er  

 lægefagligt påkrævet at foretage blodtransfusion, skal lægen inddrage  

 kommunens børn og unge-udvalg, som kan træffe beslutning om at gennemføre  

 behandlingen.
Udvalgets opgave er således at beskytte barnet mod forældrenes  

 beslutning.
Med forslaget om, at unge, der er fyldt 15 år, selv kan afgive informeret  

 samtykke, ophæver man samtidig den beskyttelse, som børn og unge-udvalget  

 hidtil har ydet disse unge mellem 15 og 18 år.
Det kan ikke afvises, at der  

 vil være en række tilfælde, hvor den unge ikke vil kunne modstå forældrenes  

 pres for at afvise at modtage blod, og hvor det vil være påkrævet, at en  

 udefra kommende instans varetager barnets langsigtede tarv.
 Det foreslås derfor, at selvbestemmelsesretten først indtræder ved det  

 fyldte 18. år, for så vidt angår retten til at afvise at modtage blod,  

 således at den beskyttelse, som børn og unge-udvalget kan yde de unge,  

 opretholdes.
Til nr. 9-16 Ændringsforslagene indeholder konsekvensændringer af lovforslaget om  

 patienters retsstilling, som følger af det forslag til lov om behandling af  

 personoplysninger (L 82), som justitsministeren har fremsat den 30. april  

 1998 til gennemførelse i dansk ret af Europa-Parlamentet og Rådets direktiv  

 nr. 95/46/EF af 24. oktober 1995 om beskyttelse af fysiske personer i  

 forbindelse med behandling af personoplysninger og om fri udveksling af  

 sådanne oplysninger.
Direktivet skal være implementeret i dansk ret senest  

 den 24. oktober 1998.
Ad nr. 9 Den foreslåede ændring indebærer, at der i bestemmelsen anvendes samme  

 begreb som i øvrige bestemmelser i lovforslaget om de optegnelser, som læger  

 i henhold til lægelovens § 13 har pligt til at føre, nemlig patientjournaler  

 m.v. Ændringen indebærer ikke nogen ændring i forhold til de gældende  

 bestemmelser i lov om aktindsigt i helbredsoplysninger med hensyn til, hvilke  

 akter patienten har krav på aktindsigt i.
Begrebet patientjournaler m.v. omfatter således ordnede optegnelser, som  

 oplyser om patientens tilstand, planlagte og udførte undersøgelser og  

 behandlinger og observationer m.v. af patienten.
Omfattet af journalen er  

 også materiale som f.eks. lægeerklæringer og røntgenbilleder/beskrivelser  

 samt resultatet af undersøgelses- og behandlingsforløb, i det omfang de har  

 betydning for diagnose, behandling, observation m.v.
Retten til aktindsigt  

 vil som hidtil omfatte hele journalen, herunder ikke-optegnelsespligtige  

 oplysninger, som måtte indgå i denne, samt eventuel brevveksling med f.eks.  

 andre myndigheder eller pårørende, som er tilført journalen.
Ad nr. 10 Formålet med ændringen er at sikre, at bestemmelsen om patienters ret til  

 aktindsigt er forenelig med Europa-Parlamentets og Rådets direktiv nr.  

 95/46/EF om behandling af personoplysninger m.v.
Den foreslåede ændring skal  

 ses på baggrund af artikel 12, litra a, i direktivet.
 Hvis der behandles oplysninger om en patients helbredsforhold i en  

 patientjournal m.v., har patienten på begæring krav på meddelelse om en række  

 forhold, jf. bestemmelsens 2. pkt., nr. 1-4.
Efter nr. 1 skal patienten have meddelelse om, hvilke oplysninger der  

 behandles i journalen.
Denne bestemmelse svarer til, hvad der hidtil har  

 været gældende ret efter lov om aktindsigt i helbredsoplysninger.
Endvidere skal der efter nr. 2 gives meddelelse om behandlingens formål.  

 Heri ligger ikke en forpligtelse for den pågældende myndighed, institution  

 eller sundhedsperson, jf. lovforslagets § 21, til at meddele, hvad  

 oplysningerne nøjagtigt vil skulle bruges til.
I kravet om formålsangivelse  

 ligger, at patienten skal have tilstrækkelig information til, at den  

 pågældende bliver klar over, hvad der er baggrunden for, at der behandles  

 oplysninger om den pågældende.
En generel angivelse af, hvad formålet med  

 behandlingen er, vil være tilstrækkelig, f.eks. en henvisning til lægelovens  

 § 13, hvorefter læger er forpligtede til at føre ordnede optegnelser  

 (patientjournaler m.v.) af hensyn til patientens sygebehandling.
 Herudover skal der gives meddelelse om kategorierne af modtagere af  

 oplysningerne, jf. nr. 3. Dette vil f.eks. være tilfældet, såfremt der er  

 eller vil blive videregivet oplysninger fra patientjournalen til andre  

 sundhedspersoner, myndigheder, jf. lovforslagets § 24, stk. 2, og § 26, stk.  

 2.
Endelig skal der gives patienten tilgængelig information om, hvorfra de  

 oplysninger, der behandles, stammer, jf. nr. 4. Denne pligt gælder kun, hvis  

 der foreligger oplysning herom.
Typisk vil oplysninger indeholdt i en  

 patientjournal stamme fra patienten selv, eventuelle pårørende, samt fra  

 foretagne undersøgelser, behandlinger m.v. foretaget på et sygehus, på et  

 laboratorium, hos en speciallæge eller en alment praktiserende læge m.v.
Det  

 vil oftest af oplysningerne direkte fremgå, hvorfra de stammer.
 Ændringsforslaget indebærer herudover ingen ændringer i forhold til  

 gældende lovgivning.
Ad nr. 11 Ændringforslaget indebærer, at ansvaret for, at aktindsigt meddeles i  

 overensstemmelse med loven, påhviler den driftsansvarlige myndighed, uagtet  

 at den enkelte sundhedsperson efter lovforslagets § 21, stk. 1-3, er tillagt  

 en række beføjelser.
Formålet med ændringsforslaget er at sikre, at  

 lovforslagets bestemmelser om aktindsigt er forenelig med direktiv 95/46/EF.  

 Bestemmelsen svarer til lovforslagets § 23, stk. 2, i kapitel 5.
 Efter direktiv 95/46/EF påhviler der den registeransvarlige en række  

 forpligtelser, f.eks. at sikre, at oplysninger behandles rimeligt og lovligt,  

 jf. direktivets artikel 6, stk. 1, litra a, jf. stk. 2. Med henblik på at  

 sikre, at lovforslaget på dette område er i overensstemmelse med direktivet,  

 fastslås det derfor, at det er den driftsansvarlige myndighed, der har det  

 overordnede ansvar for, at aktindsigt meddeles i overensstemmelse med loven.
Ad nr. 12 Der er tale om en ændring af redaktionel karakter, jf. bemærkningerne til  

 ændringsforslagets nr. 9.
Ad nr. 13 Formålet med ændringen er at sikre, at bestemmelsen om videregivelse af  

 oplysninger, der er indhentet til brug for forskning, statistik eller  

 planlægning, er forenelig med direktiv 95/46/EF.
Den foreslåede ændring skal  

 ses på baggrund af direktivets artikel 8, stk. 4, hvorefter medlemsstaterne  

 af grunde, der vedrører hensynet til vigtige samfundsmæssige interesser, kan  

 fastsætte andre undtagelser fra behandlingsforbudet i artikel 8, stk. 1, end  

 de, som følger af artikel 8, stk. 2 og 3.
Bestemmelsen i ændringsforslagets stk. 1 skal ses i lyset af § 10, stk. 2,  

 i forslag til lov om behandling af personoplysninger (L 82).  

 Ændringsforslaget indebærer, at der ikke senere må ske behandling af  

 oplysninger, som er omfattet af lovforslagets §§ 29 og 30, til andre formål  

 end forskning og statistik.
Det medfører bl.a., at oplysningerne ikke må  

 anvendes til at træffe foranstaltninger eller afgørelser vedrørende bestemte  

 personer.
Der vil således alene kunne ske efterfølgende behandling, herunder  

 videregivelse til private forskere eller offentlige myndigheder, i det omfang  

 behandlingen alene sker med henblik på udførelsen af andre statistiske eller  

 videnskabelige undersøgelser.
Adgangen til yderligere videregivelse af oplysninger, der er indhentet  

 efter §§ 29 og 30 til brug for forskning, statistik eller planlægning, vil  

 blive reguleret af reglen i § 10, stk. 3, i forslag til lov om behandling af  

 personoplysninger (L 82). Heraf følger, at en sådan videregivelse, der kun  

 kan finde sted i statistisk eller videnskabeligt øjemed, jf. ovenfor, vil  

 forudsætte en forudgående tilladelse fra Datatilsynet (Registertilsynet), der  

 kan stille vilkår for tilladelsen.
Dette svarer i det væsentlige til den  

 gældende ordning i registerlovgivningen, jf. lov om offentlige myndigheders  

 registre § 18, 2. pkt., og § 21, stk. 5, samt de vilkår, der almindeligvis  

 fastsættes af Registertilsynet i henhold til lov om private registre § 2,  

 stk. 3. Denne ordning vil gælde, indtil lov om behandling af  

 personoplysninger træder i kraft.
 Ændringen i lovforslagets § 31, stk. 2, er af redaktionel karakter.
Ad nr. 14 Efter bestemmelsen fastsætter sundhedsministeren nærmere regler om  

 videregivelse af oplysninger efter kapitel 5 til tredjelande.
Formålet med  

 ændringen er at sikre, at reglerne i lovforslagets kapitel 5 om videregivelse  

 af helbredsoplysninger m.v. er forenelige med direktiv 95/46/EF.
Efter  

 direktivets artikel 25, stk. 1, nr. 1, skal medlemsstaterne fastsætte  

 bestemmelser om, at videregivelse til et tredjeland af personoplysninger, der  

 gøres til genstand for behandling efter videregivelsen, kun må finde sted,  

 hvis det pågældende tredjeland sikrer et tilstrækkeligt beskyttelsesniveau,  

 og forudsat at de nationale bestemmelser, der vedtages til gennemførelse af  

 direktivets øvrige bestemmelser, overholdes.
 Direktivet indeholder dog i artikel 26 forskellige regler, som muliggør  

 videregivelse til et tredjeland, der ikke sikrer et tilstrækkeligt  

 beskyttelsesniveau, såfremt særlige omstændigheder foreligger, f.eks. hvor  

 videregivelse er nødvendig for at beskytte den registreredes vitale  

 interesser, jf. artiklens stk. 1, litra e.
 Et tredjeland defineres i justitsministerens forslag til lov om behandling  

 af personoplysninger (L 82) som en stat, der ikke indgår i Det Europæiske  

 Fællesskab, og som ikke har gennemført aftaler, der er indgået med Det  

 Europæiske Fællesskab, som indeholder regler svarende til direktiv 95/46/EF.
 Spørgsmålet om videregivelse til tredjelande kan være relevant, for så  

 vidt angår lovforslagets § 24, stk. 2, § 26, stk. 2, § 28 samt §§ 29-31.
I kravet om, at et tredjeland som udgangspunkt skal sikre et  

 tilstrækkeligt beskyttelsesniveau ligger, at overførslen af oplysninger ikke  

 må medføre en væsentlig forringelse af den beskyttelse af den registrerede,  

 som loven tilsigter at sikre.
I det pågældende tredjeland skal behandlingen i  

 det væsentlige være undergivet en regulering som den, der følger af direktiv  

 95/46/EF.
Dette gælder, dels for så vidt angår de materielle krav til  

 behandling af oplysninger, dels de formelle krav om bl.a. tilsyn og  

 behandlingssikkerhed og muligheden for via domstolene at få kontrolleret  

 overholdelsen af reglerne.
 Reglerne om videregivelse af helbredsoplysninger m.v. til tredjelande vil  

 blive fastsat efter nærmere drøftelse med Justitsministeriet.
Ad nr. 15 Formålet med ændringsforslaget er at præcisere, at Sundhedsvæsenets  

 Patientklagenævns behandling af klager over forhold omfattet af loven sker  

 efter de almindelige regler herom i lov om sundhedsvæsenets centralstyrelse.
Uanset Patientklagenævnets kompetence til at træffe afgørelse i visse  

 sager vedrørende aktindsigt efter lovforslagets kapitel 4 og i sager  

 vedrørende videregivelse af helbredsoplysninger m.v. efter kapitel 5 hører  

 det almindelige tilsyn i form af adgangen til at holde inspektioner og til at  

 tage sager op af egen drift efter registerlovgivningen under  

 Registertilsynets almindelige tilsynskompetence.
Dette gælder også i forhold  

 til reglerne om aktindsigt efter kapitel 4 og videregivelse af oplysninger  

 efter kapitel 5. Det er således Registertilsynet, der har det overordnede  

 ansvar for at påse, at reglerne i direktiv 95/46/EF overholdes.
Der henvises  

 herom til lovforslagets almindelige bemærkninger, punkt. 6.
Ad nr. 16 Forslaget indebærer, at § 16 a i lov om offentlige myndigheders registre  

 opretholdes uændret.
 § 16 a vedrører videregivelse af oplysninger fra offentlige edb-registre  

 til private forskere. § 16 a vil først kunne ophæves, når lov om offentlige  

 myndigheders registre i øvrigt bliver ophævet i forbindelse med  

 implementeringen i dansk ret af direktiv 95/46/EF.
 Fremskridtspartiet havde ikke medlemmer i udvalget.
Bilag Nogle af udvalgets spørgsmål og sundhedsministerens svar herpå Spørgsmål nr. 24:
Hvad er baggrunden for, at forslagets § 17, stk. 2, nr. 2, er vejledende  

 og ikke bindende for sundhedspersonen, og hvilke betingelser skal være  

 opfyldt for, at sundhedspersonen ikke følger testators ønske? Svar:
 Den patientgruppe, der er beskrevet i § 17, stk. 2, nr. 2, (svært  

 invaliderede) omfatter patienter/personer, der ikke er uafvendeligt  

 døende og således ofte vil kunne leve lang tid - undertiden i årevis -  

 såfremt patienterne/personerne modtager den tilstrækkelige behandling og  

 pleje.
At gøre disse personers ønsker til bindende for sundhedspersonen (lægen)  

 vil betyde, at sundhedspersonen forpligtes til udøve aktiv dødshjælp.
Aktiv  

 dødshjælp kategoriseres i Danmark som manddrab og er som sådant forbudt og  

 strafbart.
Et ønske fremsat i et testamente efter lovforslagets § 17, stk. 2, nr. 2,  

 indgår efter § 17, stk. 5, i sundhedspersonens overvejelser om den videre  

 behandling og pleje af den pågældende.
Testators ønske bliver først bindende  

 for sundhedspersonen, når den svært invaliderede - på et eller andet  

 tidspunkt i sit livsforløb - glider over i en »§ 17, stk. 2, nr. 1-  

 tilstand«, dvs. når vedkommende er uafvendeligt døende.
 Spørgsmål nr. 25:
Kan en patient kræve at få tilført bestemte oplysninger til sin  

 patientjournal? Svar:
 Ved en journal forstås ordnede optegnelser, som oplyser om patientens  

 tilstand, de planlagte og udførte behandlinger og observationer m.v. af  

 patienten.
 Journalens funktion er at fungere som det nødvendige interne  

 kommunikationsmiddel mellem det personale, der deltager i undersøgelse,  

 behandling og pleje, med det formål at sikre det bedst mulige grundlag for  

 den diagnostiske proces og iværksættelsen af den adækvate behandling.
Journaloplysninger har først og fremmest betydning for patientsikkerheden,  

 både behandlingsmæssigt og diagnostisk.
Journalen er et arbejdsredskab som  

 grundlag for undersøgelse, behandling, pleje m.v.
Journalen er også et  

 vigtigt informationsgrundlag for patienten.
Journalen kan endvidere have  

 betydning i forbindelse med tilsyn og kontrol af lægers faglige virksomhed.  

 Herudover giver journalen mulighed for at vurdere kvaliteten og  

 effektiviteten af det udførte arbejde og kan være incitament til faglig  

 udvikling.
Journalen kan også have væsentlig betydning for lægevidenskabelig  

 forskning.
 Ansvaret for og pligt til at føre en journal påhviler den for  

 undersøgelsen, behandlingen m.v. ansvarlige læge.
 Det følger af det ovenfor beskrevne om journalens natur og funktion, at en  

 patient som udgangspunkt ikke har krav på at få tilført bestemte oplysninger  

 til sin journal.
 Oplysninger, der har betydning for undersøgelsen og behandlingen af  

 patienten, skal lægen af egen drift indføre i journalen, og patienten er  

 selvsagt berettiget til at oplyse om alle de forhold, som vedkommende mener  

 er af betydning for behandlingen m.v., og som vedkommende mener bør tilføres  

 journalen.
 I praksis benyttes ofte den fremgangsmåde, at skriftlige tilkendegivelser  

 fra patienten bliver lagt som bilag ved journalen.
 Spørgsmål 44:
Vil der i forbindelse med de regler, der skal fastsættes vedrørende  

 informationens form og indhold efter § 7, stk. 6, blive nævnt, - at patienten efter anmodning kan få videresendt helbredsoplysninger m.v.  

 i forbindelse med behandlingen alene til den henvisende (special)læge, jf.  

 svaret på spørgsmål 18, L 15 - bilag 29, - at patienten til journalen er berettiget til skriftligt at oplyse om  

 alle de forhold, som vedkommende mener er af betydning for behandlingen, jf.  

 svaret på spørgsmål 25, L 15 - bilag 34, og - at patienten er berettiget til at modtage skriftlig information som  

 supplement til den mundtlige, såfremt det ønskes? Svar:
 Der henvises indledningsvis til min tidligere besvarelse af spørgsmål nr.  

 39 (L 15 - bilag 45) af 2. juni 1998.
 Jeg har forstået spørgsmålet således, at det nærmere ønskes oplyst, i  

 hvilket omfang der i forbindelse med udstedelse af regelsæt i tilknytning til  

 gennemførelse af loven vil blive medtaget regler om de i spørgsmålet nævnte  

 tre forhold.
 Hertil kan jeg oplyse, at der vil blive udarbejdet bekendtgørelser i  

 tilknytning til de forskellige bemyndigelser, herunder også med hjemmel i  

 forslagets § 7, stk. 6, om information.
 Vedrørende det første forhold om videresendelse af helbredsoplysninger kan  

 jeg oplyse, at information om de forskellige muligheder, som patienterne har  

 i dette tilfælde, vil blive indarbejdet i retsregler eller andet  

 informationsmateriale (bekendtgørelse, cirkulære, vejledning, patientfolder  

 eller lignende). Amtskommunerne m.fl. vil blive inddraget i  

 informationsformidlingen til patienterne, således at patienterne bl.a. får de  

 respektive oplysninger på relevante tidspunkter i behandlingsforløbet.
 Vedrørende den eksisterende praksis om, at oplysninger, som patienterne  

 måtte ønske indføjet i journalen, i givet fald kan vedlægges som bilag til  

 journalen, vil oplysning om denne praksis blive medtaget i  

 patientinformationsmaterialet.
 Det understreges dog, at journalføringen sker på den behandlingsansvarlige  

 sundhedspersons (læges) ansvar, hvorfor der f. eks. ikke på patientens  

 foranledning kan ske ændringer af journalen mod lægens anbefalinger, ligesom  

 patienter ikke generelt har krav på at få tilføjet oplysninger til  

 journaloptegnelser.
Det sidste spørgsmål vedrører informationens form.
Dette vil ligeledes  

 blive beskrevet nærmere i retsforskrifter, men forudsættes også uddybet i  

 skriftligt informationsmateriale, der automatisk eller på patientens  

 forespørgsel kan udleveres til patienter.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Sundhedsministeren har over for udvalget oplyst, at han, når  

 justitsministerens lovforslag om behandling af personoplysninger (L 82)  

 bliver genfremsat i den kommende samling, og når der i forbindelse hermed  

 fastlægges generelle regler og principper for myndighedernes og andres  

 oplysningspligt over for den registrerede om indsamlede data, vil vurdere,  

 hvorvidt der herefter er behov for særlige regler vedr. oplysningspligt om  

 indsamlede data fra patienter.
 Sundhedsministeren har endvidere oplyst, at der efter de nye  

 journalføringsregler fra centralt hold vil ske opfølgning på journalføring,  

 således at patienters aktindsigt giver bedre mulighed for dokumentation af  

 behandling m.v., jf. også de nye og forbedrede aktindsigtsregler der er  

 etableret med den nye formulering af § 20.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
Anne-Marie Meldgaard (S) Jytte Wittrock (S) Hanne Andersen (S) Lone  

 Møller (S) nfmd.
Dorte Bennedsen (S) Jørn Jespersen (SF) Yvonne Herløv  

 Andersen (CD) fmd . Morten Helveg Petersen (RV) Frank Aaen (EL) Jørgen  

 Winther (V) Ester Larsen (V) Preben Rudiengaard (V) Gyda Kongsted (V)  

 Henriette Kjær (KF) Gitte Seeberg (KF) Birthe Skaarup (DF) Tove Videbæk  

 (KRF) Fremskridtspartiet havde ikke medlemmer i udvalget.
