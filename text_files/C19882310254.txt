Meddelelse  

 om behandlingen af sager om nedsættelse af tjenestetiden efter ansøgning fra  

 kirke- og kirkegårdsfunktionærer i forbindelse med disses overgang til  

 delpension, i henhold til lovbekendtgørelse nr. 6 af 6. januar 1987 om  

 delpension (Til stiftsøvrighederne) For at opnå delpension skal de kirkelige  

 myndigheder  

 give den nødvendige tilladelse til nedsættelse af tjenestetiden, jfr. herom  

 retningslinjerne i kirkeministeriets cirkulærskrivelse af 6. juli 1978 om  

 deltidsbeskæftigelse af kirke- og kirkegårdsfunktionærer.
Anmodning om tjenestetidsnedsættelse indgives af kirkefunktionæren  

 til menighedsrådet, der med sin indstilling videresender den ad tjenstlig vej  

 til kirkeministeriet.
Særligt må redegøres for, hvorledes  

 tjenestetidsnedsættelsen berører varetagelsen af den del af tjenesten, som  

 bevirker tildeling af særlige tillæg (rådigheds- og administrationstillæg).
 Forinden ministeriet træffer afgørelse i sagen, forhandles denne  

 med vedkommende faglige organisation.
 Når ministeriets afgørelse om nedsættelse af tjenestetiden  

 foreligger, skal kirkefunktionæren indsende ansøgning om delpension til  

 social  

 og sundhedsforvaltningen i bopælskommunen, der træffer afgørelse om tildeling  

 af delpension i henhold til ovennævnte lovbekendtgørelse.
 I ministeriets afgørelse om tjenestetidsnedsættelsen fastsættes  

 tillige, hvorledes der skal forholdes med evt. tillæg.
 I perioder med nedsat tjenestetid optjenes pensionsalder kun  

 svarende til den faktiske tjenestetid, jfr. tjenestemandspensionslovens  

 § 4, stk. 4.
 Ved tillæggelse af understøttelse til ikke pensionssikret  

 personale i folkekirken tages tilsvarende hensyn til deltidsansættelsen ved  

 beregningen af den pågældende kirkefunktionærs ansættelsestid i folkekirken  

 og  

 staten.
