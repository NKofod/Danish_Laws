 Civilretsdirektoratet havde intet at indvende imod en ansøgning om  

 adoption af et plejebarn på trods af de biologiske forældres protest, når  

 beslutningen havde været forelagt for den biologiske mor, og denne ikke havde  

 forlangt sagen forelagt for Civilretsdirektoratet eller indbragt for retten.
Statsamtet forelagde en sag, hvor plejeforældre ansøgte om adoption af  

 deres 13-årige plejebarn mod de biologiske forældres protest.
Barnet havde  

 været i pleje hos ansøgerne siden han var 7 måneder.
Den biologiske mor, der  

 var stofmisbruger og havde fået tvangsfjernet sit andet barn, ønskede ikke at  

 give samtykke.
Barnet havde kun set den biologiske mor en gang ved et møde planlagt af de  

 sociale myndigheder.
Næste gang meldte moderen afbud til mødet.
 Barnet havde givet samtykke til adoptionen.
 Den biologiske far ønskede ikke at give samtykke til adoptionen, og  

 oplyste, at han ville forsøge at komme i kontakt med barnet.
 De sociale myndigheder var indforståede med adoption mod de biologiske  

 forældres protest.
 Civilretsdirektoratet havde intet at indvende mod, at ansøgningen blev  

 imødekommet, når beslutningen havde været forelagt for den biologiske mor, og  

 denne ikke havde forlangt sagen forelagt for Civilretsdirektoratet eller  

 indbragt for retten.
