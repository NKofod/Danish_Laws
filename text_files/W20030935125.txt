Tendenser  

 i afgørelser efter serviceloven samt retssikkerhedslovens §§ 9 og 9 a -  

 af  

 fuldmægtig Birgitte Bjerg Pedersen (Nyt fra  

 Ankestyrelsen, nr. 2 af maj 2003) I det følgende refereres nogle afgørelser, som Ankestyrelsen har  

 modtaget inden for servicelovens og retssikkerhedslovens område i perioden  

 fra  

 1. maj 2002 til ca. 15. april 2003.
Vedrørende servicelovens § 28 om merudgiftsydelse En sag drejede sig om et barn, der var født i oktober 1998 med  

 isoleret ganespalte i den bløde gane.
Diagnosen blev først stillet i maj  

 2001.
 I forbindelse med operation i sommeren 2001 søgte forældrene om  

 tabt arbejdsfortjeneste samt merudgifter efter servicelovens § 28 med  

 tilbagevirkende kraft fra ansøgningstidspunktet.
 Kommunen meddelte, at der tidligst kunne ydes tilskud fra  

 ansøgningstidspunktet.
 Nævnet fandt, at der kunne ydes hjælp til nødvendige merudgifter  

 og tabt arbejdsfortjeneste fra før ansøgningstidspunktet, såfremt  

 betingelserne  

 herfor i øvrigt var opfyldt efter henholdsvis servicelovens § 28 og 29.
 Der blev lagt vægt på, at lidelsen først blev konstateret i  

 maj/juni 2001 og at forældrene således ikke havde haft mulighed for at søge  

 om  

 hjælp til merudgifter og tabt arbejdsfortjeneste på et tidligere tidspunkt.
Ankestyrelsens bemærkninger Ankestyrelsen skal bemærke, at styrelsen i SM O-30-89 vedrørende  

 hjælp til medicin efter dagældende bistandslovs § 48 har udtalt, at der  

 kunne ydes hjælp til medicinudgifter til et barn med kronisk lidelse afholdt  

 inden ansøgningstidspunktet, såfremt ansøgningen blev indgivet til kommunen  

 inden for rimelig tid.
 Sagen kunne således være antaget til behandling til supplement  

 af SM O-30-89, såfremt den havde været indbragt for Ankestyrelsen med henblik  

 på afklaring af, hvilken betydning det har, at diagnoser først bliver stillet  

 på et sent tidspunkt i relation til, hvor langt der kan ydes hjælp tilbage i  

 tiden før ansøgningstidspunktet.
 En kommune  

  

 havde afslået  

 at yde hjælp til dækning af udgifter til mobiltelefonering efter  

 servicelovens  

 § 28 i forbindelse med opringning til kommunen.
 Kommunen havde bl.a. begrundet afgørelsen med, at telefonering  

 fra en mobiltelefon var den enkeltes eget valg, at man kunne bede kommunen om  

 at ringe op ved samtaler af længere varighed, og at der var tilbudt oftere  

 møder, hvor tvivlsspørgsmål kunne afklares.
 Nævnet fandt ansøgeren berettiget til dækning af  

 sandsynliggjorte merudgifter til mobiltelefonering med fremadrettet virkning  

 fra det tidspunkt, hvor det fandtes sandsynliggjort, at pågældende havde  

 gjort  

 kommunen opmærksom på disse udgifter og også havde fremvist en dokumentation,  

 som sandsynliggjorde, at pågældende havde sådanne udgifter.
Ankestyrelsens bemærkninger Ankestyrelsen finder afgørelsen tvivlsom, men styrelsen har  

 ingen praksis vedrørende sådanne udgifter.
Sagen ville være blevet antaget  

 til  

 behandling, såfremt den var blevet indbragt for styrelsen.
Vedrørende servicelovens § 29 om tabt  

 arbejdsfortjeneste En sag drejede sig om en ansøger, der var bevilget tabt  

 arbejdsfortjeneste efter servicelovens § 29 i perioden 29. januar 2001  

 til  

 29. april 2001.
 Af bevillingsskrivelsen fremgik, at  

 »hvis ansøger havde ferie til gode, som skulle afholdes inden  

 den 2. maj 2001, skulle dette meddeles kommunen, idet feriepenge skulle  

 modregnes i erstatningen for tabt arbejdsfortjeneste  

 «                                                                            .
 Ansøger havde 22 feriedage til gode til afholdelse inden den 2.  

 maj 2001, men underrettede ikke kommunen om dette og afholdt heller ikke  

 disse feriedage.
 Ansøger anmodede i august måned 2001 Feriekontoret om at få  

 udbetalt feriepengene, som stod på feriekortet fra optjeningsåret 1999.  

 Feriekontoret tillod, at det fulde uhævede feriebeløb udbetaltes.
 Kommunen krævede herefter erstatning for tabt arbejdsfortjeneste  

 tilbagebetalt for den periode, hvor ansøger kunne have modtaget  

 feriegodtgørelse.
Ankestyrelsens bemærkninger På det foreliggende ville Ankestyrelsen have antaget sagen til  

 behandling, såfremt den var blevet indbragt for styrelsen.
 Dels til supplement af SM O-12-96 til belysning af en situation,  

 hvor feriepengene ikke var udbetalt i perioden med tabt arbejdsfortjeneste og  

 ferien heller ikke afholdt og dels med henblik på afklaring af afgørelsens  

 overensstemmelse med SM O-39-88 om tilbagebetaling af erstatning for tabt  

 arbejdsfortjeneste.
 I SM O-39-88 fandt Ankestyrelsen ikke, at dagældende  

 bistandslovs § 48 indeholdt hjemmel til at stille krav om  

 tilbagebetaling  

 af hjælp, der var ydet som hjælp til dækning af tabt arbejdsfortjeneste.
 Der er indsendt en afgørelse, hvor kommunen havde afvist at  

 medinddrage værdien af firmabilordning ved beregning af den tabte  

 arbejdsfortjeneste, da man mente, der var tale om en skattemæssig beregning.
Ansøger var blevet afskediget i august måned 2001 og havde siden  

 gået arbejdsløs.
Pågældende anmodede om tabt arbejdsfortjeneste i perioden 1.  

 januar 2002 til 30. juli 2002 i forbindelse med sønnens handicap.
Ansøger havde som begrundelse for sin klage anført, at  

 firmabilordningen var en integreret del af lønnen.
Endvidere havde ansøger  

 henvist til, at ordningen forhandledes synkront med andre løndele og den var  

 beskrevet som en del af ansættelseskontrakten.
Af ansøgers lønseddel fremgik, at den månedlige lønindtægt  

 androg 45.000 kr.
Hertil kom firmabil, der var fastsat til en værdi på 5.588  

 kr. om måneden.
 Nævnet fandt, at værdien af den firmaordning ansøger havde ved  

 seneste arbejdsforhold inden modtagelsen af tabt arbejdsfortjeneste var en  

 integreret del af lønnen.
 Nævnet havde ved afgørelsen lagt vægt på, at formålet med  

 bestemmelsen i servicelovens § 29 var, at ansøger skulle stilles som om  

 hans barn ikke havde en nedsat funktionsevne.
 Nævnet havde endvidere lagt vægt på, at firmabilordningen havde  

 repræsenteret en løbende værdi for ansøger.
Ankestyrelsens bemærkninger Ankestyrelsen har ingen praksis vedrørende en sådan ordning og  

 ville sandsynligvis have antaget sagen til principiel behandling, såfremt  

 sagen  

 havde været indbragt for styrelsen til afklaring af om en firmabilordning kan  

 anses for omfattet af begreberne  

 »lønindtægt  

 «  

 eller  

 »tillæg  

 «  

 i § 7, stk. 1 og 2 i  

 Socialministeriets bekendtgørelse om merudgiftsydelsen efter § 28 og  

 hjælp  

 til dækning af tabt arbejdsfortjeneste efter § 29 i lov om social  

 service.
 En kommune beregnede tabt arbejdsfortjeneste på grundlag af  

 antal kalenderdage i månederne, medens arbejdsstedet beregnede bruttolønnen  

 på  

 grundlag af antal arbejdsdage/arbejdstimer i månederne.
 Dette fik betydning i månederne februar og maj 2002, hvor en  

 ansøger fra- og tiltrådte sit arbejde på  

 »skæve  

 «  

 datoer og ikke den 1. i måneden.
 Ansøger fik ikke fuld kompensation for tabt arbejdsfortjeneste,  

 hvis kommunen opgjorde tabt arbejdsfortjeneste efter antal kalenderdage.
 Nævnet var af den opfattelse, at kommunen ved opgørelse af tabt  

 arbejdsfortjeneste skulle anvende samme beregningsmetode som arbejdsstedet,  

 og  

 at den tabte arbejdsfortjeneste derfor skulle opgøres på grundlag af antal  

 arbejdsdage/arbejdstimer i februar og i maj 2002.
Ankestyrelsens bemærkninger Ankestyrelsen har ingen praksis vedrørende beregningsmetoden.  

 Umiddelbart synes afgørelsen rigtig.
 En sag drejede sig om, at en ansøger var gået ned i arbejdstid  

 for at gå i Holding-terapi med sin søn.
Ansøger søgte om tabt arbejdsfortjeneste svarende til den  

 nedsatte tid.
Kommunen meddelte afslag.
 Barnet led af sygdommen OCD - Obsessive-Compulsive Disorder  en  

 sygdom bestående af tvangstanker og tvangshandlinger.
 Af det fremsendte materiale, der var vedlagt afgørelsen fremgik  

 bl.a., at hos et barn, der f.eks. lider af tvangshandlinger starter 1.  

 Holdingssession  

 typisk hos en terapeut.
 Derefter opfordres forældrene til hjemme dagligt at udsætte  

 barnet for den angst  eller det urovækkende objekt og derefter  

 forhindre  

 barnet i at gennemføre det ønskede ritual ved at holde om det og blive sammen  

 indtil barnet er blevet glad og tilfreds og trangen til at gennemføre  

 ritualet  

 er helt forsvundet.
 Kommunen fandt ikke, at barnet var omfattet af personkredsen og  

 henviste i øvrigt til, at der ikke kunne ydes støtte til behandling.
 Nævnet, hvis afgørelse kun var medsendt i indstillingsform,  

 fandt at barnet var omfattet af personkredsen i servicelovens § 29, men  

 at  

 barnet måtte behandles i offentligt regi efter sædvanlige behandlingsmæssige  

 retningslinier ved OCD.
Nævnet fandt, at der ikke forelå tilstrækkelig dokumentation for  

 effektiviteten af behandling af OCD med Holding-terapi.
Det sås således ikke  

 at  

 være nødvendigt, at der blev givet økonomisk støtte til tabt  

 arbejdsfortjeneste  

 til dette formål.
Ankestyrelsens bemærkninger Ankestyrelsen har til sammenligning afgjort en lignende sag  

 vedrørende Domanmetoden, jf.
SM O-29-02, hvor styrelsen fandt, at der var  

 tale  

 om en behandlingsudgift.
 Det fremgik af sagen, at Sundhedsstyrelsen ud fra en bred  

 sundhedsfaglig vurdering ikke kunne støtte genoptræningen efter metoden.
 Det er tvivlsomt om Ankestyrelsen ville have antaget sagen,  

 såfremt den havde været indbragt.
 Havde den indsendte afgørelse derimod fået det modsatte  

 resultat, ville Ankestyrelsen have antaget sagen og herunder taget stilling  

 til  

 personkredsen.
Vedrørende servicelovens § 66 om husvilde Der er indsendt 1 afgørelse vedrørende servicelovens § 66  

 om husvilde.  

    

 Sagen vedrørte den anviste  

 boligs standard.
 Nævnet fandt at spørgsmålet faldt udenfor nævnets kompetence og  

 henviste til lejelovgivningen.
 Af grundlaget for afgørelsen fremgik, at ansøgeren var tilbudt  

 en pensionistbolig og der var bevilget indskudslån samt første måneds husleje  

 i  

 henhold til pensionslovens § 17, stk. 2.
 Det fremgik ikke af afgørelsen, hvilken bestemmelse  

 boligløsningen i kommunen var sket efter.
 Nævnet havde i afgørelsen citeret servicelovens § 66.
Ankestyrelsens bemærkninger Ankestyrelsen kan ikke på det foreliggende udtale sig om  

 afgørelsens rigtighed.
 Ankestyrelsen skal dog henvise til, at Socialministeriet i et  

 informationsbrev af 10. december 2002 har udtalt, at retsforholdet mellem  

 kommunen og borgeren, der får husly efter servicelovens § 66 ikke er  

 omfattet af lejelovgivningen.
En mere varig boligløsning må ske via Økonomi- og  

 Erhvervsministeriets lovgivning, f.eks.
Almen-boligloven.
 Vedrørende servicelovens §§ 71-73 om  

 personlig hjælp, omsorg og pleje m.v.
 En sag drejede sig om en 23-årig ansøger, der var  

 multihandicappet efter en trafikulykke.
 Ansøger havde hjerneskade og havde permanent ophold i plejebolig  

 i amtskommunalt regi.
Ansøger behandledes af fysioterapeut med anvendelse af særlige  

 trykbandager.
Der blev indgivet ansøgning om filtre til trykbandagerne til  

 kommunen, som imidlertid gav afslag herpå.
 Nævnet tiltrådte kommunens afgørelse og fandt heller ikke at  

 ansøger kunne få tildelt trykbandager som hjælpemiddel.
 Nævnt lagde til grund, at ansøger på grund af spasticitet og  

 tilbøjelighed til kontrakturer som følge af hjerneskade havde behov for  

 forebyggende træning/behandling af sine overekstremiteter.
 Træningen og behandlingen fandt efter det oplyste sted med  

 henblik på, at ansøgers hænder fortsat kunne åbnes, hvorved personalet  

 tilknyttet amtskommunen, hvor ansøger havde ophold i botilbud, kunne give den  

 optimale personlige pleje.
 Nævnets afgørelse beroede på, at trykbandager efter nævnets  

 opfattelse ikke var et hjælpemiddel, sådan som dette skulle forstås efter  

 servicelovens bestemmelser  heller ikke selv om behandlingen kunne  

 tilsigte en  

 vis funktionsforbedring.
 For at et redskab kan betragtes som et hjælpemiddel skulle der  

 efter nævnets opfattelse være tale om, at redskabet kompenserede for en  

 funktionsnedsættelse, det vil sige ved sin anvendelse muliggjorde, at ansøger  

 kunne udføre en funktion, som ellers ikke kunne udføres.
 Nævnet fandt det derimod naturligt, at amtskommunen, som qua sin  

 pligt til at yde ansøger personlig hjælp og pleje samt hjælp til at  

 vedligeholde fysiske eller psykiske færdigheder, afholdt udgiften til de  

 remedier, som måtte anvendes i forbindelse hermed.
 Som følge af, at nævnet ikke mente, at trykbandager var et  

 hjælpemiddel, havde ansøger heller ikke ret til udstyr/driftmidler til  

 trykbandager.
Ankestyrelsens bemærkninger Ankestyrelsen har ikke praksis vedrørende hjælpemidler til brug  

 i forbindelse med amtets forpligtelse efter servicelovens § 71, stk. 1,  

 nr. 3.
 Sagen ville eventuelt være antaget til behandling til belysning  

 heraf, såfremt den havde været indbragt for Ankestyrelsen.
 På det foreliggende synes afgørelsen rigtig.
 En kommune havde ikke bevilget hjælp til rengøring i bad og  

 entré, som var nævnt i kommunens egne visitationskriterier, men kun til  

 rengøring i soveværelse, køkken, stue og opbevaringsrum, idet disse alene  

 udgjorde mere end 75 kvadratmeter.
 Nævnet fandt, at afgørelsen var i strid med servicelovens  

 § 71, jf. § 75, idet den var baseret på kommunens kvalitetsstandard  

 om, at  i større boliger vil det areal, der indgår i rengøringen udgøre  

 max 75  

 kvadratmeter.
 Efter servicelovens § 71, jf. § 75 skal hjælp til  

 støtte til nødvendige praktiske opgaver i hjemmet gives efter en konkret,  

 individuel vurdering af behovet.
 Nævnet fandt ikke, at serviceloven indeholdt hjemmel til at  

 maksimere det areal, der indgik i rengøringen i større boliger til max 75  

 kvadratmeter, og at kommunen med en sådan regel, havde sat skøn under regel,  

 hvilket ikke var lovligt.
Ankestyrelsens bemærkninger Ankestyrelsen har ingen praksis vedrørende maximering af det  

 areal, der kan indgå i rengøringen.
Ankestyrelsen har på det foreliggende  

 ingen  

 bemærkninger til afgørelsen.
 En kommune meddelte afslag på hjælp til dækning af ekstra udgift  

 til socialpædagogisk støtte under udlandsophold.
 Nævnet tiltrådte kommunens afgørelse.
 Nævnet lagde vægt på, at § 1, stk. 1 og 2 i  

 Socialministeriets bekendtgørelse nr. 108 af 17. februar 1998 om betingelser  

 for i særlige tilfælde at få hjælp efter lov om social service under  

 midlertidige ophold i udlandet udtømmende gør op med hvilke ydelser, der kan  

 bevares under midlertidige ophold i udlandet.
 Støtte efter § 73 er ikke nævnt og kan derfor ikke bevares  

 under ophold i udlandet.
Ankestyrelsens bemærkninger Ankestyrelsen har ingen praksis på området, og har ingen  

 bemærkninger til afgørelsen.
Vedrørende servicelovens § 84 om dækning  

 af nødvendige merudgifter En sag drejede sig om en kommunes afslag på merudgifter i  

 forbindelse med cystisk fibrose.
 Nævnet hjemviste sagen til fornyet afgørelse i kommunen.  

 Kommunen skulle således behandle ansøgningen om dækning af merudgifter i  

 forbindelse med cystisk fibrose.
 Nævnet anførte, at i henhold til lov om social service § 84  

 yder kommunen dækning af de nødvendige merudgifter ved forsørgelsen til  

 personer med betydelig og varigt nedsat fysisk eller psykisk nedsat  

 funktionsevne, hvor merudgiften er en følge af den nedsatte funktionsevne.
 Ifølge lovforslagets bemærkninger til ovennævnte bestemmelse  

 omfatter personkredsen  udover de i bestemmelsen nævnte   

 endvidere personer,  

 som har medfødte misdannelser eller mangler, men ikke synligt eller  

 umiddelbart  

 konstaterbar nedsat funktionsevne, når forskrifter om diæt og lign. følges.  

 Denne gruppe består ifølge lovbemærkningerne bl.a. af personer med cystisk  

 fibrose.
 Socialministeriet bemyndiges i lov om social service § 84,  

 stk. 3 til at fastsætte nærmere regler om afgrænsningen af den personkreds,  

 der  

 har ret til hjælp efter § 84.
 I § 1, stk. 2 i bekendtgørelse nr. 106 af 16. februar 1998  

 fastsat i henhold til lov om social service § 84, stk. 3 er det af  

 Socialministeriet fastsat, at personer med medfødte misdannelser eller  

 mangler,  

 men ikke synligt eller umiddelbart konstaterbar nedsat funktionsevne, når  

 forskrifter om diæt og lign. følges, alene kan få hjælp til diætkost.
 Disse personer, herunder personer med cystisk fibrose, afskæres  

 gennem bekendtgørelsen fra at få dækket yderligere merudgifter.
Der er dog i bemyndigelsesbestemmelsen i loven efter nævnets opfattelse  

 ikke adgang til at begrænse hvilke merudgifter, der kan ydes dækning af, men  

 alene adgang til at begrænse personkredsen.
Der er således i lov om social  

 service § 84, stk. 3 ikke lovhjemmel til den i bekendtgørelsen foretagne  

 begrænsning.
 Det sociale nævn fandt på denne baggrund, at bestemmelsen i  

 bekendtgørelsen § 1, stk. 2 om at personer med eksempelvis cystisk  

 fibrose  

 kun kan få hjælp til dækning af merudgifter til kost er ulovhjemlet.
 Nævnet fandt således at bestemmelsen ikke var gyldig.
Ankestyrelsens bemærkninger Ankestyrelsen skal indledningsvis bemærke, at sagen ville være  

 antaget til behandling, såfremt den havde været indbragt for styrelsen.
 Det er dog Ankestyrelsens umiddelbare opfattelse, at  

 bestemmelsen skal forstås således, at det er en betingelse for at få hjælp  

 efter servicelovens § 84, at der er tale om en betydelig og varig nedsat  

 fysisk eller psykisk funktionsevne.
Bekendtgørelsens § 1 tager stilling til den særlige  

 situation, hvor personer, når de overholder forskrifter om diæt, ikke har  

 nogen  

 synlig eller umiddelbar nedsat funktionsevne og derfor som udgangspunkt ikke  

 er  

 berettiget til yderligere merudgifter efter lovens § 84, når diæten  

 holdes.
Disse personer kan alene få hjælp til diæt.
 Hvis der på trods af diæten er en synlig eller umiddelbar  

 funktionsnedsættelse finder Ankestyrelsen umiddelbart ikke, at det er  

 udelukket  

 at yde hjælp til merudgifter ud over til diæt efter en konkret vurdering.
Vedrørende servicelovens §§ 87 og 88 om  

 beskyttet beskæftigelse, aktivitets- og samværstilbud En Amtskommune havde afslået at medfinansiere kommunens udgifter  

 til dagtilbud efter servicelovens § 88, stk. 2 samt taxatransport til  

 dagtilbudet.
 Kommunen klagede herover.
 Nævnet tiltrådte Amtskommunens afgørelse.
 Begrundelsen var, at dagtilbudet efter servicelovens § 88,  

 stk. 3, ikke var omfattet af reglerne om grundtakstfinansiering, jf.  

 servicelovens § 131 a.
Ankestyrelsens bemærkninger Sagen ville være antaget til principiel behandling, såfremt den  

 havde været indbragt for styrelsen, vedrørende kommunens klageadgang i sager  

 vedrørende spørgsmålet om en amtskommunes medfinansiering efter reglerne i  

 servicelovens §§ 131 a-d.
 Ankestyrelsen kan tilføje, at Socialministeriet i en udtalelse  

 af 16. januar 2003 til et nævn har udtalt, at hjemlen til administrativ  

 rekurs  

 for kommunale og amtskommunale afgørelser efter lov om social service er  

 fastsat i kapitel 10 i lov om retssikkerhed og administration på det sociale  

 område (retssikkerhedsloven), jf. henvisningen i § 121 i lov om social  

 service.
Det fremgår af retssikkerhedslovens § 60, stk.1, 2. pkt.,  

 at det kun er den person, som afgørelsen vedrører, der kan klage over  

 afgørelsen.
Udgangspunktet er derfor, at kommunen og amtskommunen ikke er  

 tillagt en klagekompetence over hinandens afgørelser.
 I retssikkerhedslovens § 61 er det fastsat, at hvis der  

 opstår uenighed mellem kommuner og amtskommuner om deres forpligtelser, kan  

 sagen indbringes for det sociale nævn.
 Udtrykket  

 »forpligtelser  

 «  

 henviser til, at bestemmelsen omfatter de  

 tilfælde, hvor den kommunale eller amtskommunale indbyrdes forpligtelse ikke  

 beror på en aftale, men følger af lovgivningen  eksempelvis  

 opholdskommuneforpligtelsen.
 Det er Ankestyrelsens opfattelse, at kommunen således ikke har  

 været klageberettiget.
Vedrørende servicelovens § 97 og 98 om  

 hjælpemidler § 97 Ankestyrelsen har modtaget 3 afgørelser vedrørende badestole til  

 brug for personer i en institution for personer med betydelig fysisk/eller  

 psykisk nedsat funktionsevne.
 I alle tre afgørelser fandt nævnet at kommunen ikke skulle yde  

 den pågældende badestol som hjælpemiddel i henhold til servicelovens  

 § 97.
 Nævnet fandt at de pågældende badestole skulle stilles til  

 rådighed af institutionen som basisinventar, jf. bekendtgørelse nr. 123 af  

 19.  

 februar 1998 om ydelse af hjælpemidler og forbrugsgoder efter servicelovens  

 §§ 97 og 98, § 7.
 Der var i afgørelsen henvist til SM O-52-96, SM O-53-97 og SM  

 C-4-99.
 De tre indsendte afgørelser drejede sig om henholdsvis en  

 badestol af en særlig type, en badestol hvorpå der efterfølgende kunne  

 monteres  

 særlige polstrede sidestøtter samt en badestol, hvor der efterfølgende kunne  

 foretages specialændring af fodstøtten.
 Institutionen havde påpeget, at det var praksis, at hver beboer  

 havde sin egen badestol.
 Nævnet fandt, at de efterfølgende specialtilpasninger skulle  

 betales af kommunen.
Ankestyrelsens bemærkninger Ankestyrelsen ville formentlig have antaget sagerne til  

 supplement af ovenstående SM´ er, såfremt de var indbragt for styrelsen,  

 navnlig til belysning af de efterfølgende specialtilpasninger.
 En sag drejede sig om at et Amt havde afslået at yde hjælp til  

 en taleforstærker.
 Nævnet fastholdt Amtets afgørelse, idet nævnet fandt, at  

 taleforstærker ikke var et særligt informationsteknologisk hjælpemiddel,  

 hvilket var en betingelse for, at amtet kunne bevilge det ansøgte, jf.  

 servicelovens § 97, stk. 2, nr. 4.
Ankestyrelsens bemærkninger Ankestyrelsen finder på det foreliggende, at afgørelsen må anses  

 for rigtig.
 Det fremgår af vejledningen om hjælpemidler, pkt. 36, at  

 kommunikationsforstærkere ikke anses for særlige teknologiske hjælpemidler.
 En sag drejede sig om en ansøger, der led af lymfødem, og  

 fortsat var i behandling på sygehuset.
 Lidelsen var opstået som følge af en operation for brystkræft.  

 Ansøger søgte kommunen om hjælpemiddel i form af et lymfedrænageapparat,  

 Lympha  

 Press Mini, idet  

 »kompressionsstrømpe  

 «  

 til arm, selvdrænagebehandling samt  

 drænagebehandling hos fysioterapeut ikke var tilstrækkelig.
 Kommunen gav afslag på det ansøgte, da man fandt, der var tale  

 om et behandlingsredskab.
 Nævnet fandt efter omstændighederne og efter en konkret  

 vurdering, at ansøger havde ret til det ansøgte som hjælpemiddel.
 Nævnet lagde bl.a. vægt på, at Indenrigs- og Sundhedsministeriet  

 havde oplyst, at Lympha Press Mini ikke anvendtes i forbindelse med  

 sygehusbehandling af lymfødem som sådan, og ikke var et behandlingsredskab,  

 hvortil sygehusvæsenet afholdt udgiften.
Ankestyrelsens bemærkninger Ankestyrelsen finder, at afgørelsen er tvivlsom og ville  

 antagelig have antaget sagen til supplement af SM O-63-96, såfremt sagen  

 havde  

 været indsendt.
 I SM O-63-96 fandt Ankestyrelsen, at et iontoforeseapparat måtte  

 anses for et behandlingsredskab og ikke et hjælpemiddel.
 Ankestyrelsen lagde vægt på, at der var tale om et  

 behandlingsapparat, hvor vurdering af behov, behandling og opfølgning af  

 behandling, herunder eventuelt udlån eller bevilling henhørte under  

 sygehusvæsenet.
 Ankestyrelsen lagde tillige vægt på, at selv om behandlingen  

 skulle fortsætte i hjemmet, fordi lidelsen var vedvarende, var der dog stadig  

 tale om et behandlingsredskab, også selv om behandlingen tilsigtede en  

 funktionsforbedring.
Ankestyrelsen kan oplyse, at styrelsen har en sag under  

 behandling vedrørende en Méniett Low-Pressure Pulse Generator (mindsker i  

 væsentlig grad anfald) til behandling af lidelsen Mb.
Meniere.
§ 98 En sag drejede sig om, at  

 en kommune havde givet afslag på bevilling af en telefax til en 86-årig, der  

 var døv og som ønskede at udskifte sin skrivetelefon, da andre døve havde  

 erhvervet sig en telefax.
For at ansøger kunne kommunikere med andre døve  

 ønskede pågældende en telefax.
 Nævnet fandt, at i det konkrete tilfælde ville en telefax i  

 højere grad kunne lette ansøgers daglige tilværelse som hørehandicappet end  

 det  

 nuværende hjælpemiddel, og at det ansøgte forbrugsgode, en telefax, i  

 væsentlig  

 grad ville lette ansøgers daglige tilværelse eller i væsentlig grad ville  

 afhjælpe de varige følger af ansøgers nedsatte funktionsevne.
 Nævnet lagde vægt på, at ansøger henset til alder og handicap  

 uden en telefax ville blive isoleret fra sin omgangskreds, der for så vidt  

 angik døve i omgangskredsen alle anvendte telefax som kommunikationsmiddel.
Ankestyrelsens bemærkninger Ankestyrelsen har ikke umiddelbart bemærkninger til afgørelsen,  

 som må anses for at være meget konkret begrundet.
Vedrørende servicelovens § 99 om støtte  

 til køb af bil En sag drejede sig om, at et nævn fandt en ansøger berettiget  

 til tilskud til særlig indretning i form af fartpilot efter  

 bilbekendtgørelsens  

 § 9.
Ansøger som havde en gigtlidelse havde oplyst, at begge fodled  

 var stærkt medtaget af gigt.
Det at han med en fartpilot ikke skulle holde  

 fodledet fikseret i en bestemt stilling under kørslen, ville give en  

 betydelig  

 aflastning.
Han mente, at en fartpilot ville have en stor og afgørende  

 betydning, både på korte og lange strækninger.
 Ansøger oplyste, at hans fodled ikke kunne udskiftes med  

 proteser, og at fodleddene var grundlag for, at han kunne have glæde af de 2  

 kunstige hofter og knæ, der gjorde, at han stadig havde en restgangfunktion.  

 Ansøger var selvstændig.
 Amtskommunen havde vurderet, at indretning med fartpilot ikke  

 ville være afgørende nødvendig for ansøgers daglige kørsel, og det forhold,  

 at  

 ansøger under lange ture blev træt i foden, kunne ikke i sig selv begrunde  

 tilskud til fartpilot.
 Nævnet vurderede, at en fartpilot var af afgørende betydning for  

 ansøgers daglige anvendelse af bilen.
 Nævnet lagde vægt på, at bilen skulle bruges i forbindelse med  

 selvstændig virksomhed til kundebesøg, opsøgende virksomhed, undervisning m.  

 v,  

 samt til besøg hos familie, venner, weekendture og ferier.
 Endvidere lagde nævnet vægt på, at ansøger som følge af  

 børneleddegigt havde betydelige forandringer, herunder i fodled, mellemfødder  

 og fødder, hvorfor det fandtes vigtigt, at foden blev aflastet i forbindelse  

 med daglig kørsel.
Ankestyrelsens bemærkninger Ankestyrelsen har ikke haft lignende sager.
Der synes, at være  

 tale om en konkret individuel vurdering og Ankestyrelsen er umiddelbart enig  

 i  

 nævnets afgørelse.
Tendenser i afgørelser efter servicelovens  

 §§ 109 og 109a-e om magtanvendelse m.v. overfor voksne Tilbageholdelse i boligen m.v. - § 109 c Formanden for et nævn godkendte den 21. juni ved foreløbig  

 afgørelse en kommunes anvendelse af fysisk magt over for en plejehjemsbeboer  

 for at kunne føre pågældende tilbage til boligen.
 Ved den foreløbige afgørelse indgik bl.a. kopi af  

 omsorgsjournal, som nævnet havde modtaget sent den 18. juni.
 Den advokat, der i medfør af § 109 h, stk. 1, nr. 1, var  

 udpeget til at varetage plejehjemsbeboerens interesser under sagen, anfægtede  

 formandens afgørelse under henvisning til, at han først havde modtaget kopien  

 af omsorgsjournalen samtidig med den foreløbige afgørelse den 21. juni.
 Nævnet tiltrådte den 28. juni formandens afgørelse.
Nævnet fandt, at advokatens indsigelse ikke kunne føre til  

 ugyldighed.
Nævnet bemærkede, at det dels ikke var praktisk muligt at  

 indhente  

 supplerende kommentarer, da materialet blev modtaget kort før den i  

 lovgivningen fastsatte 7 dages frist, dels at der alene var tale om en  

 foreløbig afgørelse.
Ankestyrelsens bemærkninger Ankestyrelsen er umiddelbart enig i, at advokatens indsigelse  

 ikke kunne føre til ugyldighed, da advokaten havde modtaget det yderligere  

 materiale inden nævnets endelige afgørelse.
Ankestyrelsen finder dog, at nævnet i sådanne sager bør udvise  

 størst mulige bestræbelser for at indhente advokatens bemærkninger til  

 materiale, der evt. indgår i nævnet undervejs.
Dette kan f.eks. ske ved hjælp  

 af telefax og telefon.
 Vi kan i øvrigt henvise til SM C-10-02, hvoraf bl.a. fremgår, at  

 det forhold, at advokatens bemærkninger ikke havde foreligget forud for  

 sagens  

 indsendelse til nævnet, ikke kunne medføre, at sagen skulle afvises på grund  

 af  

 ugyldighed.
 Et nævn kunne ikke godkende amtskommunens beslutning om at  

 anvende fysisk magt for at tilbageholde en kvinde i boligen eller føre hende  

 tilbage hertil.
Amtskommunen havde anmodet om godkendelse af en ny otte måneders  

 periode.
Nævnet havde tidligere godkendt to beslutninger fra amtskommunen om  

 i  

 to perioder af otte måneders varighed at anvende fysisk magt for at  

 tilbageholde kvinden i boligen eller føre hende tilbage hertil.
Nævnet henviste i afgørelsen om ikke at godkende amtskommunens  

 beslutning til, at selvom kvindens helbredstilstand ligesom tidligere var  

 meget  

 svingende og fortsat medførte hyppige indlæggelser på psykiatrisk afdeling,  

 sås  

 der ikke at være nærliggende risiko for, at hun ved at forlade boligen  

 udsatte  

 sig selv eller andre for at lide væsentlig personskade.
Nævnet lagde vægt på,  

 at det i de forløbne otte måneder ikke havde været nødvendigt at fastholde  

 kvinden i boligen eller føre hende tilbage hertil for at afværge risiko for  

 nærliggende personskade.
 Nævnet henviste i øvrigt til, at amtskommunen kunne tage  

 spørgsmålet om magtanvendelse i henhold til § 109 c op til fornyet  

 vurdering, hvis det igen viste sig, at mindre indgribende foranstaltninger  

 end  

 fysisk magt ikke var tilstrækkelige til at afværge nærliggende risiko for, at  

 kvinden ved at forlade boligen udsatte sig selv eller andre for væsentlig  

 personskade.
Ankestyrelsens bemærkninger Ankestyrelsen har ingen praksis herom, men vi er umiddelbart  

 enig i afgørelsen.
Optagelse i særligt botilbud uden samtykke -  

 § 109 e En amtskommune anmodede nævnet om at godkende, at en svært  

 udviklingshæmmet mand var blevet flyttet fra sit hidtidige botilbud til et  

 nyt  

 botilbud.
Manden var uden sprog, brugte kørestol og kunne ikke give udtryk  

 for sine behov.
Han var i de senere år blevet betydeligt aldersvækket og  

 skrøbelig psykisk.
Han var derfor blevet mere omsorgs- og plejekrævende, og  

 amtskommunen fandt derfor, at det nye botilbud bedre kunne opfylde hans  

 behov.
Nævnet gav afslag på at godkende flytningen af manden til det  

 nye botilbud.
Den foretagne flytning var således ulovlig.
 Nævnet lagde vægt på, at der ikke var dokumenteret nogen risiko  

 for, at manden udsatte sig for alvorlig personskade ved at forblive i sin  

 hidtidige bolig i det oprindelige botilbud, og at det derfor var uforsvarligt  

 ikke at sørge for flytning.
 Nævnet bemærkede i afgørelsen, at det efter loven ikke kunne  

 tillægges nogen betydning, at amtskommunen havde vurderet, at manden mere  

 hensigtsmæssigt kunne bo i et andet botilbud end det oprindelige.
 Nævnet fandt således, at det påhvilede amtskommunen at bringe  

 det ulovlige forhold til ophør.
Ankestyrelsens bemærkninger Ankestyrelsen er umiddelbart enig i afgørelsen, der synes at  

 være i overensstemmelse med praksis, jf.
SM C-28-02.
 Et nævn afviste at behandle to sager om optagelse i midlertidigt  

 botilbud efter servicelovens § 93 under henvisning til, at sådanne  

 botilbud ikke er omfattet af § 109 e om flytning uden samtykke.
 Nævnet lagde bl.a. vægt på, at det af forarbejderne til loven  

 samt vejledningen om optagelse i særligt botilbud uden samtykke fremgår, at  

 det  

 forudsættes, at der er tale om flytning til et botilbud med henblik på varigt  

 ophold.
 I den ene af sagerne konstaterede nævnet, at det efter reglerne  

 ikke var muligt uden samtykke at flytte en person til et midlertidigt  

 botilbud,  

 men at flytning dog måtte antages at kunne ske, hvis det var nødvendigt for  

 at  

 afværge en truende skade på personer og forholdet måtte anses for at være af  

 forholdsvis underordnet betydning, jf. straffelovens § 14.
 I den anden sag konstaterede nævnet, at det efter reglerne ikke  

 var muligt uden samtykke at flytte en person til et midlertidigt botilbud.
 Det bemærkedes, at nævnet ikke mente at have hjemmel til at  

 pålægge kommunen at flytte pågældende tilbage til den hidtidige bolig.
 Nævnet bemærkede i øvrigt, at kommunen måtte fremsende en ny  

 indstilling til nævnet, når pågældende ønskedes optaget i særligt botilbud  

 med  

 henblik på varigt ophold.
Ankestyrelsens bemærkninger Ankestyrelsen er umiddelbart enig i nævnets afgørelser.
Der  

 henvises herved til SM C-9-03 og SM C-48-01.
 Ankestyrelsen har således i SM C-48-01 fastslået, at  

 midlertidige botilbud oprettet i medfør af servicelovens bestemmelser herom  

 ikke er omfattet af servicelovens regler om flytning uden samtykke.
 Et nævn fandt, at betingelserne for at flytte en ældre meget  

 dårligt fungerende mand var opfyldt, og at han derfor kunne optages i særligt  

 botilbud uden samtykke.
 Nævnet mente, at det måtte anses for tilstrækkeligt godtgjort,  

 at optagelse i botilbudet var absolut påkrævet for, at manden kunne få den  

 nødvendige hjælp, og at hjælpen ikke kunne gennemføres i eget hjem.
Nævnet lagde vægt på, at manden som følge af en hjerneblødning  

 var konstant sengeliggende og ude af stand til at klare sig selv.
Manden var  

 stort set uden kontakt til omverdenen, og han var ikke i stand til at bruge  

 nødkald/kaldeapparat.
 Nævnet lagde desuden vægt på, at manden havde behov for  

 døgnovervågning, og at hensynet til ægtefællen ligeledes tilsagde en  

 flytning.
 Nævnet bemærkede i øvrigt, at der ikke i loven er bestemmelser  

 om aflastningsophold, ligesom det heller ikke er forudsat, at der på andet  

 grundlag kan etableres et sådant ophold, hvis der ikke kan gives et habilt  

 samtykke.
 Et andet nævn fandt, at en kvinde, der ligeledes var meget  

 dårligt fungerende, opfyldte betingelserne for optagelse i særligt botilbud  

 uden samtykke.
 Det var nævnets opfattelse, at flytning var absolut påkrævet  

 for, at kvinden kunne få den nødvendige hjælp, og at hjælpen ikke kunne  

 gennemføres i eget hjem.
 Nævnet fandt endvidere, at kvinden ikke kunne overskue  

 konsekvenserne af sine handlinger og udsatte sig for risiko for alvorlig  

 personskade ved at forblive i eget hjem, hvorfor det var uforsvarligt ikke at  

 sørge for flytning.
 Nævnet lagde vægt på, at kvinden var ude af stand til at tage  

 vare på sig selv efter en svær hjerneskade, at hun var ukontaktbar, hvilket  

 bl.a. indebar, at hun ikke kunne give samtykke til flytning, at hun ikke var  

 bevidst om egne behov og ikke kunne tilkalde hjælp ved brug af nødkald, at  

 hun  

 var totalt plejekrævende hele døgnet, som ikke ville kunne dækkes  

 tilfredsstillende ved andre kommunale foranstaltninger, at hun skulle have  

 hjælp til alle funktioner for at få opfyldt sine basale behov, at hensynet  

 til  

 ægtefællen ligeledes tilsagde flytning, da han ikke længere magtede den  

 massive  

 plejeopgave, og at det skønnedes uforsvarligt at hjælpen blev givet i  

 hjemmet,  

 da den omfattende pleje krævede høj grad af personaletilstedeværelse døgnet  

 rundt og på varierende tidspunkter.
Nævnet havde noteret sig, at kvinden havde været optaget på  

 aflastningsophold på plejehjemmet i ca. 10 måneder, og at der ikke sås at  

 være  

 givet gyldigt samtykke hertil.
Nævnet bemærkede hertil, at der ikke i loven  

 er  

 bestemmelser om aflastningsophold, ligesom det heller ikke er forudsat, at  

 der  

 på andet grundlag kan etableres et sådant ophold, hvis der ikke kan gives  

 gyldigt samtykke.
Ankestyrelsens bemærkninger Ankestyrelsen er umiddelbart ikke enig i de to afgørelser.
 Ankestyrelsen har i en konkret afgørelse fundet, at  

 betingelserne for at flytte en ældre meget dårligt fungerende kvinde til et  

 særligt botilbud uden samtykke ikke var opfyldt.
Ankestyrelsen fandt, at optagelse i det bestemte botilbud ikke  

 var absolut påkrævet for, at kvinden kunne få den nødvendige hjælp, og at  

 hjælpen ikke kunne gennemføres i hendes egen bolig.
Vi fandt desuden, at der  

 ikke var dokumenteret tilstrækkelig risiko for, at kvinden udsatte sig for  

 alvorlig personskade ved at forblive i egen bolig.
 Det fremgik af oplysningerne i sagen, at kvinden havde en meget  

 betydelig og varigt nedsat psykisk funktionsevne, idet hun var uden sprog,  

 uden  

 tale, uden evne til at opfatte og totalt passiv.
Kvinden skulle have hjælp til alt, og hun var helt ude af stand  

 til at medvirke i flyttesituationer.
Hun havde desuden tendens til at falde  

 ud  

 af sin kørestol.
 Ankestyrelsen henviste bl.a. til, at kvindens behov for hjælp  

 til personlig pleje, herunder væske- og fødevareindtagelse kunne afhjælpes  

 ved  

 mindre indgribende foranstaltninger i form af hyppige besøg fra hjemmeplejen.
Vi fandt desuden, at kvindens tendens til at glide ud af  

 kørestolen tillige ville kunne afhjælpes ved mindre indgribende  

 foranstaltninger i form af hyppige kontrolbesøg fra hjemmeplejen og evt.  

 anvendelse af andre mindre indgribende foranstaltninger efter servicelovens  

 kap  

 21 om magtanvendelse og andre indgreb i selvbestemmelsesretten Ankestyrelsens afgørelse er ikke udsendt som SM.
 Ankestyrelsen skal i øvrigt henvise til, at der den 29. januar  

 2003 blev fremsat forslag om ændring af servicelovens regler om  

 magtanvendelse.
 Forslaget indeholder bl.a. en lempelse i betingelserne for at  

 flytte personer, der ikke modsætter sig flytning, men som ikke selv er i  

 stand  

 til at give samtykke, og hvor der på grund af fremadskridende mental  

 svækkelse  

 er et væsentligt stigende eller ændret pleje- og omsorgsbehov.
 Lovforslaget (L 136) kan ses på Socialministeriets hjemmeside.
 Et nævn fandt, at betingelserne for at en ældre dybt dement  

 kvinde kunne optages i særligt botilbud uden samtykke ikke var opfyldte.
 Nævnet fandt, at flytning ikke var absolut påkrævet for, at  

 kvinden kunne få den nødvendige hjælp, og at hjælpen ikke kunne gennemføres i  

 eget hjem.
 Nævnet fandt heller ikke, at der var dokumenteret tilstrækkelig  

 risiko for, at kvinden udsatte sig for alvorlig personskade ved at forblive i  

 eget hjem, og at det derfor var uforsvarligt ikke at sørge for flytning.
 Nævnet lagde vægt på, at kvinden ifølge de lægelige oplysninger  

 var vurderet som værende dybt dement.
 Nævnet lagde desuden vægt på, at selvom der havde været mange  

 faldtraumer i hjemmet, havde der kun været to alvorlige faldepisoder i  

 hjemmet  

 med flere års mellemrum  i januar 2002, hvor kvindens overmundsprotese  

 knækkede samt helt tilbage i 1999, hvor hun flækkede lårbenet.
 Nævnet var opmærksom på, at kvindens samlever ikke længere  

 magtede at drage omsorg for hende, men nævnet fandt, at dette ikke var  

 tilstrækkeligt til at lovens betingelse om at udsætte sig for alvorlig  

 personskade var opfyldt.
 Det var derfor nævnets opfattelse, at kvindens behov for hjælp  

 som følge af den betydeligt nedsatte funktionsevne kunne ydes forsvarligt på  

 en  

 anden og mindre indgribende måde.
Nævnet henviste til servicelovens § 109, stk. 4, hvorefter  

 anvendelse af magt skal stå i rimeligt forhold til det, der søges opnået.
Er  

 mindre indgribende foranstaltninger tilstrækkelige, skal disse anvendes.
 Nævnet henviste til lovforarbejderne og vejledningen om  

 magtanvendelse og andre indgreb i selvbestemmelsesretten overfor voksne  

 § 67 a og kapitel 21 og lagde vægt på, at der ikke var oplysninger i  

 sagen  

 om, at kvinden f.eks. tændte for komfur eller at der var risiko for  

 medicinforgiftning.
 Nævnet lagde i øvrigt vægt på, at kvinden ved en massiv støtte i  

 hjemmet fortsat ville kunne bo i hjemmet, og at der kunne etableres nødkald i  

 hjemmet, så samleveren kunne tilkalde hjælp, hvis kvinden faldt.
Ankestyrelsens bemærkninger Kommunen indbragte nævnets afgørelse for Ankestyrelsen, der  

 tiltrådte afgørelsen.
 Ankestyrelsen henviste bl.a. til, at kvindens behov for hjælp  

 til at afværge fald og behov for hjælp til personlig pleje i øvrigt kunne  

 afhjælpes ved mindre indgribende foranstaltninger i form af hyppige besøg fra  

 hjemmeplejen og evt. anvendelse af andre mindre indgribende foranstaltninger  

 efter servicelovens kapitel 21 om magtanvendelse og andre indgreb i  

 selvbestemmelsesretten.
 Ankestyrelsens afgørelse er ikke udsendt som SM.
 Tendenser i afgørelser vedrørende retssikkerhedslovens §§ 9  

 og 9a om opholdskommune og refusion.
En sag vedrørte spørgsmålet om, hvilken kommune, der skulle  

 behandle spørgsmålet om tabt arbejdsfortjeneste efter servicelovens § 29  

 til en fader, der havde et handicappet barn.
Barnet var  

 folkeregisterregistreret hos moderen.
Moderen og faderen boede i hver sin  

 kommune.
 Nævnet fandt, at der var barnets opholdskommune, der skulle  

 træffe afgørelse om tabt arbejdsfortjeneste.
 Begrundelsen var, at nævnet fandt, at en afgørelse om tabt  

 arbejdsfortjeneste var så nært knyttet til barnet og forudsatte et så  

 indgående  

 kendskab til barnets behov, at det mest hensigtsmæssigt var barnets  

 opholdskommune, der traf afgørelse herom.
Ankestyrelsens bemærkninger Ankestyrelsen har for nylig truffet afgørelse i en lignende sag,  

 men vedrørende servicelovens § 28, hvor Ankestyrelsen fandt, at det var  

 barnets opholdskommune, der skulle behandle en sag om merudgifter efter  

 servicelovens § 28.
 Ankestyrelsen ville have antaget sagen om tabt  

 arbejdsfortjeneste til behandling såfremt den havde været indbragt for  

 Ankestyrelsen.
 En sag vedrørte mellemkommunal refusion efter  

 retssikkerhedslovens § 9a.
Borgeren, der havde pådraget sig en alvorlig hjerneskade i 1997,  

 blev i 1998 tilkendt højeste førtidspension.
Han havde de første to år efter  

 ulykken boet sammen med sin kæreste og et barn.
 Efter ophævelse af samlivet bevilgede A kommune ham en  

 handicapvenlig lejlighed i kommunen.
Hjerneskaden medførte et omfattende behov for hjælp til en række  

 praktiske og personlige opgaver, hvilket A kommune bevilgede dels hjemmehjælp  

 dels socialpædagogisk hjælp til løsning af.
Den socialpædagogiske hjælp  

 udgjorde 20 timer ugentligt.
Såfremt denne hjælp ikke blev ydet, forventede A  

 kommune, at borgeren ville søge en plejehjemsplads.
Han var imidlertid ikke tilfreds med at bo i A kommune, fordi  

 hans netværk i form af familie m.v. boede langt væk.
Han blev ofte deprimeret  

 i  

 forbindelse med helligdage og lignende, hvor der ikke kom hjælpere i hjemmet.
A kommune konkluderede på denne baggrund, at det var nødvendigt  

 at finde et opholdssted til borgeren, der også tog hensyn til hans problemer  

 med ensomhed.
A kommune søgte i den forbindelse bl.a. at placere borgeren i  

 et  

 amtskommunalt tilbud, hvilket amtet dog ikke kunne tilslutte sig.
I mellemtiden havde borgerens mor skrevet ham op i en  

 boligforening i nærheden af forældrenes hjem.
Han modtog herefter nogle  

 tilbud  

 fra boligforeningen, men da han ikke umiddelbart kunne få et boliglån, fordi  

 han havde et gammelt boliglån, havde han ikke mulighed for at tage imod  

 tilbudene.
 A kommune besluttede på denne baggrund at yde borgeren et  

 personligt tillæg til dækning af det gamle boliglån, således at han havde  

 mulighed for at flytte.
 B kommune, hvor boligforeningen lå, anmodede i forbindelse med  

 flytningen A kommune om refusion efter retssikkerhedslovens § 9a.
 Det sociale nævn fandt, at B kommune havde ret til refusion  

 efter retssikkerhedslovens § 9a, stk. 1.
 Nævnet begrundede bl.a. afgørelsen med, at borgeren også efter  

 flytningen modtog omfattende hjælp i egen bolig, hvorfor opholdet i boligen  

 kunne sidestilles med en boform efter § 9a, stk.1, nr. 1-6, jf. nr. 7.
 Nævnet fandt endvidere, at A kommune havde medvirket til  

 flytningen, idet kommunen havde bevilget borgeren det personlige tillæg, der  

 muliggjorde optagelsen af et nyt boliglån i B kommune.
Ankestyrelsens bemærkninger Ankestyrelsen vurderer, at den foreliggende sag ville have været  

 velegnet til belysning af spørgsmålet om medvirken i § 9a, stk. 1, nr.  

 7.  

 Ankestyrelsen vil derfor være opmærksom på tilsvarende sager til principiel  

 behandling i fremtiden.
 Ankestyrelsen kan endvidere oplyse, at der snarest udsendes en  

 SM i en sag, hvor Ankestyrelsen ikke fandt, at der forelå medvirken fra  

 fraflytningskommunen, som derfor ikke var refusionspligtig.
Det drejede sig om efterfølgende telefonisk orientering fra  

 fraflytningskommunen til tilflytningskommunen om, at en familie, der havde  

 behov for hjælpeforanstaltninger, ønskede at tage ophold i  

 tilflytningskommunen.
Sagen vedrørte ligeledes omfattende  

 hjælpeforanstaltninger  

 ved ophold i eget hjem.
Det synes umiddelbart at være i overensstemmelse med praksis,  

 jf.
SM R-8-00, at sidestille de omfattende hjælpeforanstaltninger med ophold  

 i  

 en boform i ovennævnte sag.
 En sag drejede sig om, at en fraflytningskommune ved en fejl  

 havde fremsendt et refusionstilsagn til en tilflytningskommune om at yde  

 refusion for et efterskoleophold.
 Der var tale om en administrativ fejl, da kommunen i henhold til  

 SM R-11-00 ikke var forpligtet hertil.
 Ca. ½ år efter tilbagekaldte fraflytningskommunen tilsagnet.
 Tilflytningskommunen afslog at acceptere tilbagekaldelsen.
 Nævnet tiltrådte tilflytningskommunens afgørelse.
 Nævnet fandt ikke, at der var grundlag for at tilbagekalde  

 refusionstilsagnet.
 Nævnet lagde til grund, at fraflytningskommunen ønskede at  

 tilbagekalde en begunstigende forvaltningsakt i forhold til  

 tilflytningskommunen i form af et uanmodet tilsagn om at ville yde refusion  

 for  

 et efterskoleophold.
 Nævnet lagde endvidere til grund, at fraflytningskommunen ikke  

 var forpligtet til at yde refusion, jf. servicelovens § 40, stk. 2, nr.  

 10  

 og SM R-11-00.
 Nævnet lagde endelig til grund, at fraflytningskommunen havde  

 opfattet refusionstilsagnet som et tilsagn givet efter retssikkerhedslovens  

 § 9a, stk. 3.
 Det kan aftales mellem to kommuner, at der ydes refusion uden  

 betingelserne efter retssikkerhedslovens § 9a, stk. 1 og 2 for refusion  

 er  

 opfyldt, jf. retssikkerhedslovens § 9a, stk. 3.
I en sådan aftale skal tidsrummet for aftalens gyldighed  

 fastsættes.
Der er derudover ikke krav til aftalens indhold.
 Af refusionstilsagnet fremgik, at det afsluttedes den 30. juni  

 2002.
Nævnet lagde vægt på, at fraflytningskommunens vildfarelse om  

 praksis ikke var åbenbar.
Nævnet lagde herunder vægt på, at ændring af  

 praksis  

 var sket forud for tilsagnet om at yde refusion.
 Tilflytningskommunen burde således ikke have indset, at  

 tilsagnet var givet som følge af en administrativ fejl.
Ankestyrelsens bemærkninger Ankestyrelsen finder, at afgørelsen kan være tvivlsom og ville  

 formentlig have antaget sagen til behandling til belysning af spørgsmålet om  

 begunstigende forvaltningsakter mellem to kommuner, såfremt afgørelsen havde  

 været indsendt til Ankestyrelsen.
