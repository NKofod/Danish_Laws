Bekendtgørelse om pilotprojekt om nationale dataløsninger og indberetning af oplysninger fra almen- og speciallægepraksis samt kommunalbestyrelser til Sundhedsdatastyrelsens samlede indsats for data i det nære sundhedsvæsen I medfør af § 195, stk. 3 i sundhedsloven, jf. lovbekendtgørelse nr. 903 af 26. august 2019, som ændret ved lov nr. 273 af 26. marts 2019, fastsættes:
 § 1. Alment praktiserende læger og praktiserende speciallæger skal efter aftale indberette oplysninger om den enkelte borgers udvalgte helbredsoplysninger, herunder diagnoser, målinger, testresultater m.v., der fremgår af bilag 1, til Sundhedsdatastyrelsen.
 § 2. Kommunalbestyrelser skal efter aftale indberette udvalgte helbredsoplysninger, herunder oplysninger om forebyggelse, sundhedsfremme og genoptræning mv. efter sundhedsloven, der fremgår af bilag 2, til Sundhedsdatastyrelsen.
 § 3. Formålet med indberetningen er at skabe sammenhængende data og digitale løsninger i forhold til den samlede indsats for data i det nære sundhedsvæsen, i overensstemmelse med Sundhedsdatastyrelsens myndighedsopgave, jf. sundhedslovens § 220 a.
 Stk. 2. Sundhedsdatastyrelsen kan ikke videregive oplysningerne til statistiske eller videnskabelige formål, medmindre andet følger af arkivlovens regler.
 § 4. Sundhedsdatastyrelsen udstiller oplysningerne på aggregeret niveau til de praktiserende læger, praktiserende speciallæger og kommuner, der har indberettet oplysninger efter denne bekendtgørelse.
 Stk. 2. Sundhedsdatastyrelsen kan tillige udstille de aggregerede oplysninger til de parter, der deltager i pilotprojektet vedrørende den samlede indsats for data i det nære sundhedsvæsen, jf. bilag 3.
 § 5. Indberetning i henhold til § 1, skal ske elektronisk og i overensstemmelse med aftalte formater mellem parterne og Sundhedsdatastyrelsen.
 Stk. 2. Indberetningen kan foretages løbende inden for en mellem parterne og Sundhedsdatastyrelsen aftalt frist.
 § 6. Sundhedsdatastyrelsen sletter de indberettede oplysninger senest 2 år efter, at oplysningerne er indberettet.
Ikrafttræden § 7. Bekendtgørelsen træder i kraft den 13. september 2021.
 Stk. 2. Bekendtgørelsen ophæves den 31. december 2023, medmindre andet bestemmes inden denne dato.
Sundhedsministeriet, den 7. september 2021 Magnus Heunicke / Berit Dea Hvolby Bilag 1 Beskrivelse af de oplysninger, som alment praktiserende læger og praktiserende speciallæger kan indberette i medfør af § 1, i denne bekendtgørelse De omfattede oplysninger er angivet skematisk nedenfor.
Bilag 2 Beskrivelse af de oplysninger kommunalbestyrelser kan indberette efter denne bekendtgørelses § 2 Oplysninger, der kan indberettes efter bekendtgørelsens § 2, stk. 1.
