Fremsat den 21. februar 2006 af Jeppe Kofod (S),  

 Kirsten Brosbøl (S), Mette Gjerskov (S),  

 Pernille Blach Hansen (S), Mogens Jensen (S),  

 Mogens Lykketoft (S) og Lise von Seelen (S) Forslag til folketingsbeslutning om  

 en styrket indsats til bekæmpelse af hiv/aids blandt verdens fattigste Folketinget opfordrer regeringen til at gennemføre en markant og  

 styrket indsats for at bekæmpe hiv/aids blandt verdens fattigste med en  

 ekstrabevilling på i alt 1 mia. kr. i årene 2006-2009.
Bemærkninger til forslaget Beslutningsforslaget er en stort set uændret genfremsættelse af  

 beslutningsforslag nr.
B 85, folketingsåret 2004-05, 2. samling (se  

 Folketingstidende, forhandlingerne side 3881 og tillæg A side 7683).
Hvis statsministeren mente det alvorligt, da han på FN-topmødet  

 i september 2005 sagde, at kampen mod hiv/aids bør være verdens absolutte  

 topprioritet, og at regeringen i øvrigt mener, at aids-epidemien er en akut  

 katastrofe, der kræver en indsats her og nu, så bør regeringen stemme for  

 dette  

 beslutningsforslag og prioritere den økonomiske udviklingsbistand på linje  

 med  

 regeringens topmødeudmeldinger.
Både aids-epidemien og behovet for øget  

 international bistand er voksende.
Derfor foreslår Socialdemokraterne nu for  

 fjerde år i træk at øge midlerne til bekæmpelse af hiv/aids.
Baggrund Den danske indsats og strategi til bekæmpelse af hiv/aids trænger  

 til en kraftig opjustering.
Som det fremgår af Danidas egne beregninger fra  

 2005, bliver kun 4,6 pct. af udviklingsbistanden brugt aktivt i kampen mod  

 hiv/aids og til fremme af seksuel og reproduktiv sundhed og rettigheder  

 (SRSR).  

 Aids-epidemien er en af verdens største udfordringer og en voksende  

 katastrofe,  

 der direkte eller indirekte har ramt store dele af befolkningerne i verdens  

 fattigste områder og lande.
Den danske indsats skal være mere visionær og  

 ambitiøs.
Derfor vil Socialdemokraterne opfordre til en målrettet, fokuseret  

 og  

 massiv indsats til at bekæmpe hiv/aids blandt verdens fattigste med en  

 ekstrabevilling på i alt 1 mia. kr. i årene 2006-2009, dvs. 250 mio. kr.  

 årligt  

 over de næste 4 år.
Dette løft skal ses i sammenhæng med den politiske vision  

 om at forøge den internationale indsats, herunder udviklingsbistanden, med  

 1,5  

 mia. kr. årligt, som det også fremgik af Socialdemokraternes finanslovudspil.
Der må handles øjeblikkeligt Det samlede antal mennesker smittet med hiv er fortsat  

 stigende.
I 2005 kom der flere hiv-smittede mennesker end i 2004 i alle  

 verdens  

 regioner, bortset fra Caribien.
Hele fem millioner mennesker, svarende til  

 Danmarks befolkning, blev således smittet med hiv i 2005. Antallet af  

 mennesker  

 smittet med hiv nåede i 2005 sit hidtil højeste niveau med hele 40,3  

 millioner  

 smittede, hvor der til sammenligning var 37,5 millioner smittede i 2003. I  

 2005  

 blev mere end 3 millioner mennesker dræbt af aids-relaterede sygdomme, og ud  

 af  

 disse var 500.000 børn. 28 millioner børn vil være forældreløse i 2015, og  

 aids  

 vil være direkte eller indirekte skyld i mere end halvdelen af alle  

 børnedødsfald  

 i Afrika.  

 Aids dræber hver måned 240.000  

 mennesker  det svarer til en tsunami om måneden.
Epidemien har ifølge  

 UNAIDS/WHOs aids-rapport fra november 2005 nu nået højder, der kræver  

 en langt  

 større indsats for bekæmpelsen af hiv, hvis den voksende epidemi skal  

 begrænses.  

 Det er derfor afgørende, at Danmark tager denne udvikling seriøst og  

 øjeblikkeligt hæver udviklingsbistanden rettet mod hiv/aids, så flere tusinde  

 uskyldige menneskers liv kan reddes.
Også et socioøkonomisk problem Epidemiens enorme omfang i udviklingslandene er ikke blot en  

 menneskelig tragedie, men også et socialt og økonomisk problem, da hiv/aids  

 virker som en bremse på vejen væk fra den dybe fattigdom.
Det er et vilkår,  

 der  

 gør sig gældende for halvdelen af jordens befolkning.
Epidemien er blevet en  

 selvstændig faktor i skabelsen af global ulighed.
De lande, der rammes  

 hårdest  

 af epidemien, er alle udviklingslande, og det er derfor de lande, der i  

 forvejen lider mest nød, der bliver de største ofre.
Aids-epidemien bremser udviklingen Det er kvinder og unge mennesker i verdens fattigste lande, der  

 hyppigst rammes af hiv/aids, og det er med til at begrænse den eksisterende  

 og  

 den fremtidige arbejdsstyrke.
Det betyder drastiske demografiske ændringer i  

 disse lande.
Derfor vil væksten og udviklingsmulighederne i verdens fattigste  

 lande blive yderligere forringet, hvis vi ikke viser handlekraft.
Hiv/aids rammer alle sektorer og befolkningsgrupper og  

 undergraver den generelle fattigdomsbekæmpelse.
Hvis det ikke lykkes at  

 standse  

 og vende udviklingen, vil alle andre fattigdoms- og udviklingsreducerende  

 initiativer  

 forekomme nytteløse i de værst ramte områder.
Samtidig er hiv/aids-epidemien  

 med til at skævvride udviklingen internt i lande, der i forvejen er hårdt  

 ramt.  

 Under Copenhagen Consensus-konferencen i 2004 kom det bl.a. frem, at flere  

 økonomer peger på, at hiv/aids har direkte negativ indflydelse på visse  

 landes  

 BNP.
Foruden at der sker en reduktion af arbejdsstyrken, er de raske personer  

 mindre produktive, da mange er nødt til at tage sig af deres syge slægtninge.  

 I  

 Zambia dør der flere lærere, end man kan nå at uddanne.
Det betyder et stort  

 svind i den allerede eksisterende knowhow i udviklingslandene.
2015-målene Hiv/aids underminerer ganske enkelt muligheden for udvikling.  

 Der opstår store sociale skævvridninger internt i udviklingslandene, og i  

 forvejen svage social- og sundhedssystemer sættes under et enormt pres.
Aktiv  

 bekæmpelse af hiv/aids er en kamp, som Danmark har forpligtet sig til via  

 tilslutningen til FNs såkaldte Millennium Development Goals, også  

 kaldet  

 2015-målene.
Der er otte grundlæggende målsætninger for det nye årtusind.
Den  

 sjette målsætning på listen skal bremse og nedbringe udbredelsen af hiv/aids  

 inden 2015.
Desværre tyder intet på, at der er politisk vilje til at  

 opfylde denne målsætning.
Tilmed er det svært at få øje på blot  

 tilnærmelsesvis  

 tilstrækkelige fremskridt.
Og problemet er desværre ikke manglende viden, men  

 svigtende vilje til at rejse penge til aids-bekæmpende initiativer.
FNs  

 generalsekretær  

 har tidligere understreget situationens alvor i usædvanligt skarpe vendinger:  

 »I nogle lande virker aids som et reelt masseødelæggelsesvåben over for  

 befolkningen.
Og hvad gør vi ved det? Jeg fornemmer en vis hjerteløshed, som  

 man ikke skulle vente at se i det 21. århundrede.« Han har derfor erklæret  

 sig  

 både »vred« og »bedrøvet« over det manglende engagement fra verdens ledere  

 (Politiken den 29. november 2003).
Aids øger den globale ulighed Hiv/aids-epidemien er blevet en selvstændig faktor i skabelsen  

 af global ulighed.
Afrika syd for Sahara er i særklasse det område, der er  

 hårdest ramt med 25,8 millioner smittede.
Sidste år blev 3,2 millioner her  

 smittet med hiv, mens 2,4 millioner voksne og børn døde af aids.
Regionen  

 tæller 10 pct. af verdens befolkning, men hele 60 pct. af verdens  

 hiv-smittede.  

 Det er kendetegnende for epidemien, at den rammer de områder i verden, der i  

 forvejen kæmper med dybe sociale og økonomiske problemer, og hvor  

 naturressourcerne er hårdt trængte.
I Zambia alene døde mere end 2.500 lærere  

 af aids i 2001, hvilket svarer til 1 ud af 16 lærere i landet.
Hiv er ikke en dødsdom Viden om, at en positiv hiv-test ikke nødvendigvis er en  

 dødsdom, kan i mange udviklingslande være en medvirkende årsag til, at flere  

 mennesker lader sig teste.
Det er med til at begrænse spredningen af  

 sygdommen  

 og kontrollere det reelle omfang af katastrofen.
Når man ved, at man via  

 behandling  

 har mulighed for at forlænge sit liv med op til 15 år, er man mere tilbøjelig  

 til at lade sig teste.
Desuden er aids-patienter i behandling de bedste til  

 at  

 oplyse om og advokere for smitterisici og vigtigheden af at bruge kondom.
En  

 del patienter opsøger arbejdspladser, skoler, fagforeninger og menigheder,  

 hvor  

 de på baggrund af egne erfaringer udbreder kendskabet til den livsfarlige  

 sygdom.  

 Dette er nogle af de erfaringer, som organisationen Læger uden Grænser har  

 opnået gennem sine projekter.
Forebyggelse og behandling er uhyre vigtige komponenter i  

 kampen mod hiv/aids.
Projekter fra bl.a.
Læger uden Grænser viser, at  

 behandling faktisk er en af de mest effektive måder at forebygge på.  

 Erfaringerne  

 fra Læger uden Grænser viser, at konkrete behandlingstilbud får flere  

 mennesker  

 til at lade sig hiv-teste, og de, der er i behandling, er mere tilbøjelige  

 til  

 at bruge kondom end de hiv-ramte, der ikke er i behandling.
Samtidig er der  

 ingen entydige beviser på, at forebyggelse alene kan bremse den hastige  

 stigning  

 i antallet af hiv-smittede og aids-syge.
Socialdemokraterne hilser det derfor  

 velkomment, at regeringen i foråret 2005 for første gang i sin strategi til  

 bekæmpelse  

 af aids i udviklingslandene inkluderede behandlingsperspektivet i indsatsen.  

 Vi  

 er dog fortsat skuffede over den meget begrænsede støtte til ARV-medicin  

 (antiretroviral medicin) til behandling af de aids-syge i udviklingslandene.
For mange mennesker i udviklingslande kan seksualitet og  

 seksuel praksis være yderst tabu-belagt.
Disse tabuer og medfølgende  

 stigmatisering kan behandlingstilbud og en øget testning for hiv være med til  

 at nedbryde, hvilket gør det langt nemmere at tale om prævention, der er et  

 af  

 grundelementerne i forebyggelse af hiv/aids.
Samtidig er der fra  

 arbejdsgiveres  

 side sket en stigmatisering af arbejdere, der er hiv-positive, hvilket  

 betyder,  

 at de bliver fyret fra deres arbejde.
For disse mennesker er behandlingen  

 vital, og når en stor del af arbejdsstyrken i visse lande syd for Sahara er  

 hiv-positiv, fører det til endnu større socioøkonomisk skævvridning.
Forskning Desuden mener Socialdemokraterne, at det er overordentlig  

 vigtigt at styrke og støtte den innovative del af forskningen, der arbejder  

 med  

 tilvejebringelse af nye og effektive midler, der kan forhindre  

 smittespredning,  

 f.eks. udvikling af aids-vaccine og beskyttende creme, der forhindrer  

 overfø-relse  

 af smitte ved samleje (mikrobiocider), og som har til hensigt at lette  

 behandlingen.
Dette skal ske gennem bistandsmidler, men herudover også midler  

 fra andre kilder.
Danmark bør som grundlag for arbejdet i organisationen  

 European  

 & Developing Countries Clinical Trials Partnership (EDCTP) skabe et  

 forsknings- og udviklingsrammeprogram for de fattigdomsrelaterede sygdomme  

 hiv/aids, tuberkulose og malaria.
Dette program skal have til sigte at sikre  

 globale offentlige goder som vacciner og mikrobiocider til mennesker med  

 størst  

 behov.
Forskning og udvikling bør ses som en samlet global indsats, hvor  

 kræfterne  

 samles om de mest lovende forskningsresultater.
Endelig skal programmet sikre  

 prismekanismer og levering, så ingen i f.eks.
Afrika behøver at vente så  

 længe  

 som i dag på, at patenter udløber, og at prisen på medicin falder af sig  

 selv.
Markedet frembringer ikke af sig selv sådanne »offentlige  

 goder«, som alle bør have lige adgang til.
Godt 90 pct. af den globale  

 forsknings- og udviklingsindsats kommer kun 10 pct. af verdens befolkning til  

 gode.
Forskning, der kunne være til gavn for mennesker over hele kloden,  

 kommer  

 først med 15-30 års forsinkelse udviklingslandene til gode.
Man bør både  

 stimulere til større investeringer og til udveksling af resultater og  

 erfaringer samt forberede en prispolitik og samtidig sikre både produktion af  

 og adgang til lægemidlerne.
Oven i det hele kommer kvinders mulighed for at bestemme over  

 sig selv.
I dag smittes der i de hårdest ramte dele af verden flere kvinder  

 end  

 mænd, og kvinderne smittes hovedsagelig i ægteskabet, hvor de færreste bruger  

 kondom.
Derfor skal Danmark øge støtten til udvikling af ny og mere relevant  

 prævention,  

 som alle skal have adgang til, og som kvinder kan have mere indflydelse på  

 anvendelsen af.
De fremtidige menneskelige omkostninger Hvis ikke der øjeblikkeligt gives en økonomisk  

 saltvandsindsprøjtning til bekæmpelsen af hiv/aids, der kan sikre en  

 finansiering af behandlingstilbud i udviklingslandene, kan det komme til at  

 betyde,   

 	  

 at der i 2014 er 30  

 millioner mennesker, der er døde som følge af aids,   

 	  

 at der i 2010 ifølge  

 UNICEF vil være 20 millioner børn, der har mistet en eller begge af deres  

 forældre  

 som følge af aids,   

 	  

 at der i 2010 ifølge  

 prognoser fra organisationer som UNAIDS og Den Globale Fond vil være kommet  

 yderligere 45 millioner hiv-smittede til på verdensplan.
Det koster kun 2,30 kr. om dagen at redde et  

 menneskeliv Tallene taler for sig selv.
Den katastrofale udvikling kræver,  

 at der handles her og nu, så epidemiens omfang ikke vil nå nye højder igen i  

 2006. Det er ikke en umulig kamp.
Lykkeligvis viser erfaringerne, at kampen  

 mod  

 hiv/aids ikke er håbløs.
Lande som Thailand, Uganda og Brasilien har været i  

 stand til at bremse udbredelsen af hiv/aids som følge af en bevidst og  

 målrettet indsats.
Og med de drastiske prisfald på hiv/aids-behandling,  

 behandling med såkaldt antiretroviral medicin, kan man i dag behandle en  

 hiv/aids-patient for ca. 2,30 kr. om dagen.
Adgangen til hiv-behandling er blevet bedre over de sidste par  

 år, så der findes et svar på katastrofen.
Mere end en million mennesker i  

 lav-  

 og mellemindkomstlande lever nu et længere og bedre liv, fordi de har fået  

 adgang til antiretroviral behandling.
I år blev anslået mellem 250.000 og  

 350.000 menneskers liv således reddet takket være bedre adgang til medicinsk  

 behandling.
Manglende økonomiske midler De internationale organisationer, der kæmper den hårde kamp mod  

 hiv/aids, mangler desperat økonomiske midler til at nå deres mål.
Det  

 vurderes,  

 at prisen for at bremse epidemiens udbredelse beløber sig til 10 mia.
USD om  

 året på verdensplan.
I dag anvendes der mindre end halvdelen af beløbet.
Det  

 vil sige, at med godt 5 mia.
USD om året kunne verden bremse og begrænse  

 aids-epidemien.
I et større perspektiv svarer dette beløb til, hvad den  

 amerikanske administration bruger i løbet af 5 uger på militære udgifter i  

 Irak.
Politisk modstand Kampen mod hiv/aids bremses ikke alene af manglende  

 generøsitet, men også af politisk modstand.
Bushadministrationen har  

 genoplivet  

 USAs bekæmpelse af organisationer, der i deres arbejde i  

 udviklingslandene  

 bl.a. beskæftiger sig med forskellige aspekter af abort.
Ligesom under  

 præsident  

 Ronald Reagan lukker amerikanerne ikke alene for støtten til organisationer,  

 der udfører abort, men også til organisationer, der blandt deres øvrige  

 aktiviteter oplyser eller rådgiver om abort og henviser til steder, hvor der  

 gennemføres aborter, og til organisationer, der fører kampagner til fordel  

 for  

 fri abort, selv om aktiviteterne er lovlige og selvfinansierende.
Denne  

 politik  

 er misforstået og dybt beklagelig.
I en situation, hvor USA leverer 43 pct. af den globale  

 udviklingsbistand til familieplanlægning, mor-barn-sundhedsprogrammer og  

 bekæmpelse  

 af seksuelt overførte sygdomme, har dette fremstød fra den yderste højrefløj  

 i  

 USA dybt alvorlige konsekvenser for kampen mod hiv/aids.
Ikke alene rammes  

 nogle af verdens fattigste kvinder helt konkret på liv og sundhed, men det  

 principielle grundlag for verdenssamfundets kamp mod hiv/aids, som bygger på,  

 at adgangen til seksuel og reproduktiv sundhed er en menneskeret og skal  

 beskyttes som sådan, bliver hermed også undergravet.
Behovet for handling fra dansk og europæisk side er derfor indlysende.  

 Vi må afbøde konsekvenserne af Bushregeringens handlinger og gå foran i  

 arbejdet for at sætte handling bag FN-målsætningen om et endeligt opgør med  

 hiv/aids-epidemien.
Det kræver, at Danmark også opprioriterer indsatsen for  

 seksuel og reproduktiv sundhed og rettigheder.
Hele 99 pct. af de 529.000  

 mødre, der dør hvert år, kommer fra udviklingslandene.
Det skyldes især en  

 udbredt mangel på reproduktive sundhedsartikler som prævention og kondomer  

 til  

 hiv/aids-forebyggelse.
I Afrika syd for Sahara dør 1 ud af 16 kvinder under  

 graviditet og fødsel.
Mere end tre fjerdedele af alle hiv-tilfælde er  

 seksuelt  

 overførte, mens 10 pct. skyldes smitte fra mor til barn.
Debat om dansk udviklingsbistand Derfor håber forslagsstillerne på en velvillig behandling af  

 dette beslutningsforslag.
Tiden er inde til en reel debat om dansk  

 udviklingsbistand.
Før folketingsvalget i 2001 fik man det indtryk, at  

 uenigheden alene gjaldt bistandens mål og effektivitet.
De nuværende  

 regeringspartier foreslog en »midlertidig« begrænsning af bistanden med 1,5  

 mia. kr., som angiveligt udelukkende havde til formål at fremme  

 effektivitetsforbedringer i bistanden.
Den nuværende udenrigsminister udtalte  

 tilmed: »I forhold til de fattigste kan jeg garantere, at de ikke kommer til  

 at  

 undgælde for nedskæringerne« (Ritzau den 5. december 2001).
Virkeligheden tegner sig desværre anderledes.
Besparelserne på  

 udviklingsbistanden antager i dag permanent karakter og er tilmed hastigt  

 voksende set i forhold til Danmarks generelle velstand.
Bistandsprocenten har  

 i  

 de senere år været i frit fald mod et foreløbigt lavpunkt på 0,8 pct. af BNI  

 som følge af regeringens nedprioritering af området.
Konsekvenserne for  

 verdens  

 fattigste er åbenlyse.
Og intet tyder på, at nedskæringerne har virket  

 fremmende for kvaliteten af dansk bistand.
Tværtimod er der flere  

 indikationer  

 af, at faglige hensyn blev fortrængt under det politiske hastværk, der gjorde  

 sig gældende efter regeringsskiftet.
Statsministeren lovede i sin åbningstale den 5. oktober 2004,  

 at regeringen vil arbejde for øget fokus på det afrikanske kontinents  

 problemer: »Afrika må ikke blive det tabte kontinent.
Verdens rige lande må  

 stå  

 sammen om at løfte det afrikanske kontinent ud af den nuværende elendighed.  

 Vi  

 må hjælpe Afrika, så forfald og fortvivlelse bliver afløst af fremskridt og  

 forhåbning.
Der er brug for en bred indsats.
Løse militære konflikter.  

 Håndtere  

 flygtningeproblemer.
Sikre demokrati og god regeringsførelse.
Skabe bedre  

 handelsvilkår.
Stimulere økonomisk udvikling.
Bekæmpe aids.«  

 Statsministeren gentog løftet om at hjælpe  

 Afrika ved åbningstalen i oktober 2005, selv om regeringens politik taler sit  

 modsatte tydelige sprog.
I praksis er der sammenlagt i årene 2002-2005 målt i forhold  

 til den bevilling, Socialdemokraterne og Det Radikale Venstre fremlagde i  

 2001,  

 sket en besparelse på 1,3 mia. kr. alene på den direkte bilaterale bistand  

 til  

 Afrika.
Regeringens flotte ord er derfor ikke i overensstemmelse med  

 regeringens  

 konkrete politik.
Det vil klæde statsministeren at leve op til de flotte ord  

 på  

 FN-topmødet i september og i Folketingets åbningsdebat i oktober 2005 og rent  

 faktisk levere øget bistand til bekæmpelse af hiv/aids og til Afrika, vel at  

 mærke uden at tage bistanden fra andre fattige lande, hvor hjælpen er  

 påkrævet.
Socialdemokraterne indgår gerne i et bredt samarbejde om  

 løbende kvalitetssikring af bistanden.
Men et sådant arbejde må aldrig blive  

 et  

 skalkeskjul for løbende nedskæringer.
Det vil altid være fristende at bruge  

 bistandskronerne til finansiering af andre værdige formål, som har vælgernes  

 aktuelle  

 bevågenhed.
Og eftersom bistandsarbejdet vitterlig er vanskeligt, vil man  

 altid  

 kunne dække sig ind under kritik af kvaliteten med henvisning til mindre  

 vellykkede projekter eller tvivlsomme modtagere.
Som et konkret tiltag ønsker  

 Socialdemokraterne eksempelvis, at bekæmpelse af hiv/aids bliver en  

 obligatorisk komponent i de udbudsforslag vedrørende infrastrukturprojekter,  

 som DANIDA opstiller.
Dette skal hindre, at virksomheder giver tilbud på  

 f.eks.  

 et projekt, der har til formål at etablere veje, uden at tilbuddet indeholder  

 en komponent, der aktivt bekæmper hiv/aids.
Muligheden for at undlade den  

 fordyrende  

 komponent, der er en integreret del af problemstillingen med hensyn til  

 udbredelsen af hiv/aids, vil derfor blive minimeret og indsatsen mod hiv/aids  

 forstærket.
Den Globale Fond til Bekæmpelse af Aids, Tuberkulose  

 og Malaria Den Globale Fond er oprettet for at finansiere en massiv  

 indsats for at bekæmpe de forfærdelige sygdomme aids, tuberkulose og malaria,  

 der tilsammen årligt dræber mere end 6 millioner mennesker, dvs. mere end  

 15.000 mennesker om dagen.
Over 5 år forventes Den Globale Fond at tilbyde  

 1,8  

 millioner aids-patienter antiretroviral behandling, at nå 62 millioner  

 mennesker med rådgivning om beskyttelse mod hiv/aids og at hjælpe 1 million  

 forældreløse børn med medicin, uddannelse og omsorg.
Fonden bidrager til at  

 identificere 5 millioner nye tilfælde af smitsom tuberkulose, helbrede 3  

 millioner  

 gennem DOTS-behandling og behandling af 24.000 tilfælde af  

 multimedicinresistent  

 tuberkulose.
Fonden finansierer 109 millioner myggenet for at beskytte  

 familier  

 mod overførelse af malaria, og fonden leverer 264 millioner doser  

 artemisininbaseret medicin til malariapatienter.
Arbejdet redder årligt  

 tusinder  

 af fattige menneskers liv, men arbejdet kræver naturligvis store bidrag fra  

 de  

 internationale donorer.
Den Globale Fond har i 2005 anmodet Danmark om at bidrage med  

 sin »fair share« (den rimelige andel) på 270 mio. kr. i 2006 og 330 mio. kr.  

 i  

 2007. Regeringen vil kun afsætte 140 mio. kr. årligt fra 2006-2009, hvilket  

 Socialdemokraterne finder for middelmådigt og uambitiøst.
Danmark bør betale  

 sin rimelige andel, og Socialdemokraterne er derfor klar til at afsætte  

 yderligere 160 mio. kr. årligt i 2006-2009, således at det samlede årlige  

 bidrag  

 til fonden bliver 300 mio. kr., og så Danmark dermed kan betale sin rimelige  

 andel til dette afgørende formål.
Det er et nødvendigt første skridt, hvis  

 kampen mod dødelige sygdomme som hiv/aids, tuberkulose og malaria skal  

 vindes.
Udmøntning Socialdemokraterne vil til stadighed arbejde for, at Danmark  

 binder sig til målsætningen om 1 pct. af BNI i udviklingsbistand.
De seneste  

 års nedskæringer har desværre fjernet os så langt fra den målsætning, at der  

 må  

 lægges en langsigtet plan for at genoprette den danske indsats.
Derfor  

 fremsætter  

 Socialdemokraterne endnu en gang et ønske om, at Folketinget øger indsatsen  

 imod hiv/aids.
Socialdemokraterne ønsker en ekstrabevilling til bekæmpelse af  

 hiv/aids blandt verdens fattigste på 250 mio. kr. årligt, hvor de 160 mio.  

 kr.  

 skal øremærkes til Den Globale Fond, jf. ovenfor.
De resterende 90 mio. kr.  

 skal anvendes til en bredspektret indsats i kampen mod hiv/aids.
Desuden skal  

 indsatsen også gælde kapacitetsopbygning i udviklingslandenes  

 sundhedssystemer  

 og direkte medvirke til at finansiere både bi- og multilaterale initiativer,  

 der kan sikre en større grad af effektiv implementering af især  

 behandlingstiltag  

 vedrørende hiv/aids, så der ikke opstår problemer med at få kanaliseret og  

 anvendt de bevilgede midler på effektiv vis.
Det er på høje tid at tage de første skridt i den rigtige  

 retning.
Det kan gøres med det foreliggende forslag, som er fuldt finansieret  

 i  

 forbindelse med Socialdemokraternes ændringsforslag til finansloven for 2006,  

 hvor den internationale indsats i alt foreslås forøget med 1,5 mia. kr.
Hvis  

 regeringspartierne ønsker en permanent og løbende nedprioritering af  

 indsatsen,  

 skal det siges åbent, og konsekvenserne heraf skal frem i lyset.
Hvis man  

 derimod ønsker at arbejde sig tilbage til bred enighed om et stærkt dansk  

 bidrag til kampen for global udvikling, er tilslutning til det foreliggende  

 forslag et godt sted at starte.
Skriftlig  

 fremsættelse Jeppe Kofod  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om en  

 styrket indsats til bekæmpelse af hiv/aids blandt verdens fattigste.
(Beslutningsforslag  

 nr.
B 79).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
