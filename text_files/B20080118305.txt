Bilag 1 Bilag 2 Bekendtgørelse om ændring af bekendtgørelse om jordbrugets anvendelse af gødning og om plantedække i planperioden 2008/2009 § 1 I bekendtgørelse nr. 786 af 22. juli 2008 om jordbrugets anvendelse af gødning og om plantedække i planperioden 2008/2009 foretages følgende ændringer:
 1. Bilag 1, tabel 1: Kvæstofnormer for landbrugsafgrøder og grønsager på friland , affattes som bilag 1 til denne bekendtgørelse.
 2. Bilag 2, tabel 2: Indhold af kvælstof i husdyrgødning,  affattes som bilag 2 til denne bekendtgørelse.
§ 2 Bekendtgørelsen træder i kraft 1. januar 2009.
Plantedirektoratet, den 9. december 2008 Ole P.
Kristensen / Dorthe Nielsen Bilag 1 Beregning af norm:
Kvælstofnormen for hovedafgrøden, som er den afgrøde der står på side 3 i støtteansøgningen om enkeltbetaling i planperioden, beregnes som afgrødens norm (kolonne nr. 6, 8, 10, 12 og 14) fratrukket forfrugtsværdien af forfrugten  hovedafgrøden i sidste planperiode  fra (kolonne nr. 3) forudsat, at forfrugtsværdien skal indregnes i afgrødenormen for dette års hovedafgrøde (kolonne nr. 4). Forfrugtsværdien skal indregnes når der for dette års hovedafgrøde er anført et ja i kolonne 4. Når der er anført et ja fratrækkes den forfrugtsværdi, der er anført under forfrugtsafgrøden.
Ved dyrkning af flere afgrøder pr. mark pr. vækstsæson fratrækkes ikke forfrugtsværdi.
 Jordtype:
 Jordtypen angives ud fra jordtypen i pløjelaget.
 Udbytter:
 Tildeling af norm til en afgrøde forudsætter, at afgrøden dyrkes og høstes efter almindelige landbrugsmæssige principper til salg, opfodringen, energiafgrøder eller andet erhvervsmæssigt formål, hvor udbytte og anvendelse kan dokumenteres.
 De fastsatte udbyttenormer for korn, industriafgrøder og frø til udsæd er udbyttet ved den for afgrøden gældende basisvandprocent og renhed ved afregning.
 For kartofler angives udbyttet som afregnet vare, idet der er korrigeret for frasortering og lagringssvind.
 For grovfoder er udbytterne i nettofoderenheder.
 For græs eller grønafgrøder, der sælges til grøntørring, kan udbyttet omregnes som 1 FE = 1,2 kg færdigvare.
 Normer for grovfoderafgrøder:
Når den høstede fodermængde ikke opfodres på virksomheden, skal den solgte mængde (FE) kunne dokumenteres vha. salgsbilag.
Hvis en virksomhed lader græsarealer afgræsse af dyr tilhørende en anden virksomhed, skal afgræsningen dokumenteres med en kvittering for overførsel af husdyrgødning.
Ved anvendelse af eget gårdbiogasanlæg skal afgrøden indregnes i gødningsregnskabet som tilført organisk materiale til anlægget.
 Summen af græsudbytte i slet og afgræsning må ikke overstige 4.000 FE pr. græssende DE.
 Normer for græs i omdrift:
Indplacering af græs/kløvergræs i omdrift sker efter indholdet af kløver i afgrøden.
Indplaceringen skal overholde kravet til antal græssende dyreenheder angivet i oversigtstabellen.
 Normer for permanent græs:
Normer for permanent græs, græsudlæg og græsefterafgrøder kan kun anvendes, når græsset benyttes til afgræsning eller slæt i et minimumsomfang, jf. oversigtstabellen.
Kravet til benyttelse skal være overholdt for alle arealer med græs, hvor der tildeles kvælstofkvote eller græs, som er omfattet MVJ-ordninger.
Ved afgræsning skal det kunne dokumenteres, at der på græsmarkerne er et græsningstryk svarende til minimum antal græssende dyr, der er angivet i oversigtstabellen.
Tages der et eller flere græsslæt på arealerne reduceres arealet, hvorpå der skal dokumenteres afgræsning med de i oversigten angivne andele pr. slæt.
 Forfrugtsværdi ved randzoneordningen:
 Efterafgrøder udlagt i forbindelse med randzoneordningen oppebærer ingen eftervirkning.
Oversigtstabel-Minimum antal græssende dyreenheder pr. ha for at normerne for græskategorien kan anvendes Bilag 2 Tabel 2: Indhold af kvælstof i husdyrgødning Tabellen angiver normer for årsproduktion og indhold af kvælstof i husdyrgødning.
For de dyrearter, hvor der er angivet en type 2 korrektion i tabel 3 kan der korrigeres for afvigelser i ydelses- og produktionsniveau, fodermængde og sammensætning.
Anvendes der ikke type 2 korrektion, og er der afvigelser i vægt eller alder (produktionsniveau), skal indholdet i husdyrgødningen korrigeres for de dyrearter, hvor der fremgår en type 1 korrektion i tabel 3. Der skal ikke korrigeres for mælkeydelse.
Der henvises til tabel 3.
