1. Hæftelse Når A-skat ikke er indeholdt som påbudt, hæfter indkomstmodtageren og den  

 indeholdelsespligtige solidarisk for den ikke indeholdte A-skat, dvs. at den  

 ikke indeholdte A-skat umiddelbart kan oprkæves enten hos indkomstmodtageren  

 eller den indeholdelsespligtige.
Kravet kan altid rettes mod  

 indkomstmodtageren, mens den indeholdelsespligtige alene hæfter ved udvist  

 forsømmelighed.
 2. Opkrævning hos indkomstmodtageren efter  

 kildeskattelovens § 68.
 2.1. Kildeskattelovens § 68 lyder således:
 »Er der i A-indkomst, som erhverves af en her i landet skattepligtig  

 person, ikke sket indeholdelse af A-skat, eller er indeholdelse sket med for  

 lavt beløb, skal erhververen straks indbetale det manglende beløb til det  

 offentlige«.
Den ikke indeholdte A-skat opkræves så vidt muligt som forskudsskat.  

 Skatten beregnes af det indkomstbeløb, der er udbetalt eller godskrevet uden  

 skattetræk.
Kravet opgøres som den A-skat, der skulle være indeholdt efter de  

 sædvanlige regler og på grundlag af indkomstmodtagerens skattekortoplysninger  

 pr. udbetalings- eller godskrivningstidspunktet.
Hvis skattekort ikke  

 foreligger hos den indeholdelsespligtige, beregnes skatten med 50 procent i  

 henhold til kildeskattelovens § 48, stk. 7. Såfremt den indeholdelsespligtige  

 har kendskab til skattekortoplysningerne, anvendes trækprocenten i henhold  

 til skattekortet men uden fradrag.
Beløb, der opkræves i henhold til § 68, skal ikke indsættes som  

 AMY-tilsvar i CIR-K.
Indberetning om § 68-tilsvar skal på blanket A 125  

 fremsendes til statsskattedirektoratet inden udløbet af indkomståret.  

 Arbejdsgiverkommunen skal påse, at A-indkomsten oplyses på oplysningssedlen  

 vedrørende indkomståret.
 Indberetning skal kun ske, såfremt den ikke indeholdte A-skat overstiger  

 5.000 kr.
 Indberetningen skal ske uafhængig af en eventuel straffesagsindberetning  

 vedrørende overtrædelse af kildeskatteloven.
 Opkrævninger i henhold til § 68 udsendes af statsskattedirektoratet.
 Såfremt forholdet først konstateres efter indkomstårets udløb, vil  

 manglende A-skat blive reguleret over indkomstmodtagerens årsopgørelse og  

 eventuelt opkrævet som restskat.
3. Opkrævning hos den indeholdelsespligtige efter  

 kildeskattelovens § 69, stk. 1 3.1. Kildeskattelovens § 69, stk. 1, lyder således:
»Den, som undlader at opfylde sin pligt til at indeholde skat, eller  

 som indeholder denne med for lavt beløb, er over for det offentlige  

 umiddelbart ansvarlig for betaling af manglende beløb, medmindre han godtgør,  

 at der ikke er udvist forsømmelighed fra hans side ved iagttagelse af  

 bestemmelserne i denne lov.« 3.2. Opgørelsen af A-skattekravet Når indeholdelse af A-skat ikke er sket som foreskrevet og kravet gøres  

 gældende mod den indeholdelsespligtige, sker opgørelse af A-skattetilsvaret  

 efter samme regler som anført foran om opkrævning efter § 68.
Det er den indeholdelsespligtige, der skal bevise, at han ikke har udvist  

 forsømmelighed i forbindelse med manglende eller for lavt skattetræk.
Uanset  

 dette bør der ikke ske opkrævning i henhold til kildeskattelovens § 69, stk.  

 1, medmindre skattemyndigheden kan påvise, at den indeholdelsespligtige har  

 handlet forsømmeligt.
 I tvivlstilfælde forelægges spørgsmålet om hæftelse i medfør af  

 kildeskattelovens § 69, stk. 1, for statsskattedirektoratet.
3.3. Tilsvarsregulering Tilsvaret indsættes i CIR-K ved indsendelse af AMY-redegørelse (blanket A  

 149) til statsskattedirektoratet med tilsvarsregulering for de månder, hvori  

 indeholdelse skulle være sket.
3.4. Opkrævning Hæftelse efter kildeskattelovens § 69, stk. 1, er ikke begrænset til det  

 løbende indkomstår.
Det opgjorte beløb opkræves særskilt af  

 arbejdsgiverkommunen ved skriftlig begrundet meddelelse over for den  

 indholdelsespligtige.
A-skatten specificeres på indkomstmodtagere og på  

 indkomstperioder.
I meddelelsen skal anføres, at afgørelsen kan påklages til  

 statsskattedirektoratet.
Eventuel klage skal sendes til kommunen, som  

 videresender klagen med sin udtalelse til statsskattedirektoratet.
3.4.1. Krav opgjort inden indkomstårets udløb Krav om betaling af den ikke indeholdte A-skat vedrørende det løbende år  

 skal, når de ovennævnte betingelser er opfyldt, fremsættes over for den  

 indeholdelsespligtige, medmindre det kan konstateres, at indkomstmodtageren  

 betaler B-skat af den pågældende indkomst, eller den indeholdelsespligtige  

 ikke er betalingsdygtig.
3.4.2. Krav opgjort efter indkomstårets udløb, men inden den ordinære  

 årsopgørelse er tilgængelig Såfremt den indeholdspligtige ikke har indsendt oplysningsseddel (blanket  

 s 74) med den pågældende Å-indkomst, udskriver arbejdsgiverkommunen af hensyn  

 til ligningsmyndigheden straks en sådan udvisende A-indkomsten.
Den  

 beregnede, ikke indbetalte A-skat må derimod ikke anføres på  

 oplysningssedlen.
Supplerende oplysningsseddel udvisende A-skatten udskrives  

 først, når den indeholdelsespligtige har indbetalt det opgjorte  

 tilsvarsbeløb.
 Såfremt tilsvaret indbetales i afdrag, skal supplerende  

 oplysningsningsseddel udskrives for hvert indbetalte afdrag.
3.4.3. Krav opgjort efter den ordinære årsopgørelse er tilgængelig Arbejdsgiverkommunen skal, før krav fremsættes over for den  

 indeholdelsespligtige, for hver indkomstmodtager undersøge, - om den opgjorte A-indkomst er medtaget ved indkomstmodtagerens  

 skatteansættelse for det pågældende indkomstår, og - om der ifølge indkomstmodtagerens årsopgørelse forekommer retskat til  

 særskilt opkrævning, og om denne er betalt.
Er A- indkomsten ikke medregnet ved skatteansættelsen, eller forekommer  

 der retskat til særskilt opkrævning, kan den ikke indeholdte A-skat  

 umiddelbart opkræves hos den indeholdelsespligtige.
Oplysningssedler  

 udskrives som anført under pkt. 3.4.2.
 Det tilsvarsbeløb, der opkræves hos den indeholdelsespligtige, må ikke  

 overstige indkomstmodtagerens samlede, ikke betalte restskat eksklusive  

 procenttillæg og eventuelle morarenter for det pågældende indkomstår.
 Hvis en restskat vedrørende indkomstmodtageren er til tvangsinddrivelse,  

 og der samtidig af den indeholdelsespligtige indbetales et § 69, stk. 1 -  

 tilsvar, skal indkomstmodtagerens bopælskommune straks underrettes om, at  

 restskatten nu vil blive nedskrevet med det indbetalte beløb, jf. pkt. 3.4.2.
4. Generelle bemærkninger Der må ikke samtidig med opkrævning efter § 68 hos indkomstmodtageren  

 foretages opkrævning efter § 69, stk. 1, af tilsvarsbeløbet hos den  

 indeholdelsespligtige.
 Når den manglende A-skat opkræves hos indkomstmodtageren - selv om kravet  

 kunne rettes mod den indeholdelsespligtige - vil den indeholdelsespligtige i  

 forbindelse med udsendelse af § 68-opkrævningen af statsskattedirektoratet  

 blive underrettet om hæftelsen efter § 69, stk. 1, men med tilkendegivelse  

 af, at den manglende A-skat efter omstændighederne først søges opkrævet hos  

 indkomstmodtageren.
 Opgiver statsskattedlirektoratet en opkrævning i henhold til § 68 som  

 følge af uerholdelighed eller af andre grunde, vil arbejdsgiverkommunen af  

 statsskattedirektoratet blive underrettet med henblik på eventuel opkrævning  

 hos den indeholdelsespligtige efter § 69, stk. 1.
 Såfremt opkrævning er sket hos den indeholdelsespligtige efter  

 kildeskattelovens § 69, stk. 1, skal såvel indkomstmodtagerens som den  

 indeholdelsespligtiges slutligningskommune underrettes.
Opmærksomheden henledes på, at udbetaling og modtagelse af A-indkomst uden  

 skattetræk kan være en overtrædelse af kildeskattelovens straffebestemmelser,  

 jf.
SD-cirkulærerne 1980-45, 1984-21, 1984-43.
 SD-cirkulære 1981-1 af 6. januar 1981 ophæves.
