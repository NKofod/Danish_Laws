En vejbestyrelse nægtede tilladelse til etablering af tankanlæg på en  

 ejendom, hvor der indtil 10 år tidligere har været tankanlæg.
Det oplystes,  

 at ejendommen i adgangsbestemmelserne er registreret som erhvervsvirksomhed  

 med benzintankanlæg.
Da der ikke var taget initiativ til ændring af  

 adgangsbestemmelserne fandt ministeriet, at anlægget ikke kunne anses for  

 opgivet.
 I skrivelse af 28. december 1982 har Uno-X Bensin A/S klaget over, at  

 amtskommunen har afslået selskabets ansøgning om tilladelse til oprettelse af  

 tankanlæg på matr.nr. a, tilhørende mekaniker N.N.
 Uno-X har anført, at mekanikeren har overtaget ejendommen med forventning  

 om oprettelse af benzinanlæg, der skulle være et væsentligt tilskud til  

 virksomheden på ejendommen.
I sin udtalelse over sagen har amtskommunen oplyst, at der tidligere har  

 været et Shell-anlæg på ejendommen, men at det blev nedlagt for ca. 10 år  

 siden.
Amtskommunen er af den opfattelse, at tankanlægget på ejendommen må  

 anses for opgivet, og har under henvisning til § 104 i vejloven af  

 færdselsmæssige hensyn nægtet at give ny tilladelse.
 Amtskommunen har endvidere oplyst, at ejendommen er beliggende ved venstre  

 side af landevej a, og at der til ejendommen er registreret overkørsler til  

 erhvervsvirksomhed med benzintankanlæg.
 Det fremgår af sagen, at amtskommunen ikke har taget noget initiativ til  

 ændring af adgangsfortegnelsen, uanset at tankanlægget efter amtsrådets  

 opfattelse må anses for opgivet, og har heller ikke på anden måde gjort dette  

 forhold gældende eller søgt forholdet afklaret, før ansøgningen om det nye  

 anlæg forelå.
 Der foreligger ikke oplysning om, at den eller de forrige ejere  

 udtrykkeligt har givet afkald på tanktilladelsen eller har rådet på en sådan  

 måde, at det måtte være klart for N.N. ved erhvervelsen af ejendommen, at en  

 genoprettelse af tankanlæg på ejendommen er opgivet.
I den anledning skal man meddele, at ministeriet efter det foreliggende er  

 af den opfattelse, at tanktilladelsen - der efter det oplyste anses for at  

 være knyttet til ejendommen - næppe kan anses for opgivet.
Ejeren må derfor  

 antages at være berettiget til at genoprette anlægget i dets tidligere omfang  

 med Uno-X som leverandør, uden at en ny tilladelse er fornøden.
Udvidelse af  

 anlægget kræver derimod amtskommunens tilladelse i henhold til § 104 i  

 vejloven.
 Ministeriet har ikke herved taget stilling til spørgsmålet om, hvorvidt de  

 anlæg, der agtes etableret på ejendommen til erstatning for de nedlagte, kan  

 gennemføres efter de byggeliniebestemmelser, der er fastsat for ejendommen.
 Offentliggjort i VEJLOVE udgivet af DAFOLO.
