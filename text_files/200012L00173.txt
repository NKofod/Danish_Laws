Fremsat den 22. februar 2001 af  

 arbejdsministeren (Ove Hygum) Forslag til Lov om ændring  

 af lov om Arbejdsmarkedets Tillægspension (Grundlagsrente, tarifsystem, dødsfaldsydelser) § 1 I lov om Arbejdsmarkedets Tillægspension, jf.  

 lovbekendtgørelse nr. 5 af 4. januar 2001, foretages følgende  

 ændringer:
 1. I § 7, stk. 2, ændres »efter den 1. juli  

 1992« til: »i perioden fra den 1. juli 1992 indtil den 1. januar 2002«.
 2. I § 8 a indsættes efter »den 1. juli 1992«:  

 »indtil den 1. januar 2002«.
 3. Efter § 8 a indsættes:
»§ 8 b.
Af bidrag, der vedrører tiden  

 fra den 1. januar 2002, med fradrag af beløb efter § 16, ydes  

 pension som angivet i bilag A i overensstemmelse med Arbejdsmarkedets  

 Tillægspensions pensionsgrundlag, jf. § 18. Bestyrelsen for  

 Arbejdsmarkedets Tillægspension kan ændre pensionsbeløbene  

 for så vidt angår fremtidige bidrag.
Stk. 2. Pensionen som nævnt i  

 stk. 1, fastsættes på grundlag af en rentesats på 2  

 pct. p.a.
Efter indstilling af bestyrelsen for Arbejdsmarkedets  

 Tillægspension kan arbejdsministeren efter forhandling med  

 Finanstilsynet ændre satsen.«.
 4. I § 9, stk. 1, 3. pkt., ændres »med  

 Finanstilsynets godkendelse« til: », jf. § 18«.
 5. § 9, stk. 4 og 5, affattes således:
»Stk. 4. Ønskes tillægspensionen udbetalt fra et  

 tidspunkt, der ligger efter det fyldte 67. år, forhøjes  

 pensionen med en forhøjelsesprocent for hver måned udbetalingen  

 udskydes, regnet fra det 67. år, dog ikke ud over det fyldte 70.  

 år.
Forhøjelsen beregnes i forhold til den pension medlemmet  

 ville have været berettiget til for den foregående måned.  

 For pension optjent før 1. januar 2002 er forhøjelsesprocenten  

 0,8 pct. pr. måned.
For pension optjent fra 1. januar 2002 er  

 forhøjelsesprocenten 0,6 pct. pr. måned.
Stk. 5. Til personer, der er fyldt 60 år den 1. juli  

 1999 eller senere, kan tillægspension efter anmodning udbetales  

 før det fyldte 67. år, dog ikke før det fyldte 65.  

 år. Ønskes tillægspensionen udbetalt fra et tidligere  

 tidspunkt end det 67. år, nedsættes pensionen med en  

 nedsættelsesprocent for hver måned pensionen ønskes  

 udbetalt før det 67. år.
Nedsættelsen beregnes i forhold  

 til den pension medlemmet ville have været berettiget til for den  

 efterfølgende måned.
For pension optjent før 1. januar  

 2002 er nedsættelsesprocenten 0,8 pct. pr. måned.
For pension  

 optjent fra 1. januar 2002 er nedsættelsesprocenten 0,6 pct. pr.  

 måned.«.
 6. I § 9 indsættes som stk. 6:
 »Stk. 6. Hvis arbejdsministeren ændrer  

 rentesatsen, jf. § 8 b, stk. 2, kan bestyrelsen for Arbejdsmarkedets  

 Tillægspension ændre forhøjelses- henholdsvis  

 nedsættelsesprocenten i stk. 4 og 5 for så vidt angår  

 pension optjent efter ændringen af rentesatsen.«.
 7. I § 12, stk. 4, 2. pkt., og § 13,  

 stk. 5, 2. pkt., ændres »forventede bidrag indtil  

 67-året, beregnet på grundlag af den forudgående  

 bidragsbetaling« til: »bidrag vedrørende tiden indtil 1. januar  

 2002«.
 8. I § 13, stk. 2, udgår »ved den  

 efterlevendes 62. år«.
 9. I § 13 indsættes som stk. 7 og 8:
 »Stk. 7. For engangsbeløb efter stk. 1, hvor  

 dødsfaldet sker efter den 1. januar 2002, gælder det samme som  

 nævnt i § 11, stk. 4.
 Stk. 8. Begæring om engangsbeløb efter  

 stk. 2, skal være indgivet senest ved den efterlevende  

 ægtefælles 67. år, men ikke tidligere end den 1. januar  

 2007.«.
 10. § 14 a, stk. 2, 2. pkt., affattes således:
 »Bestyrelsen fastsætter regler for bestemmelse af  

 kapitaliseringsværdier, jf. § 18.«.
 11. Overskriften til kapitel 4 affattes således:
 »Ydelser ved dødsfald (ATP-bidrag  

 vedrørende tiden før den 1. januar 2002)«.
 12. Efter kapitel 4 indsættes:
»Kapitel 4 a Ydelser ved dødsfald (ATP-bidrag  

 vedrørende tiden fra den 1. januar 2002) Ydelser til ægtefæller og samlevere § 14 b.
Til efterlevende ægtefæller eller  

 samlevere efter medlemmer af tillægspensionsordningen, udbetales der  

 ved medlemmets død et engangsbeløb på 40.000 kr.
Retten  

 til engangsbeløbet for ægtefæller berøres ikke af,  

 at separation mellem ægtefællerne har fundet sted.
Stk. 2. Som samlevende anses personer, der har fælles  

 bopæl og kan indgå ægteskab med hinanden.
For at opnå  

 ret til en ydelse efter stk. 1, skal de samlevende ved en skriftlig  

 notering hos Arbejdsmarkedets Tillægspension have indsat hinanden som  

 modtager af denne ydelse.
Samlivet, jf. 1. pkt., skal bestå på  

 tidspunktet for noteringen hos Arbejdsmarkedets Tillægspension.
Det er  

 endvidere en betingelse, at samlivet har bestået i mindst 2 år  

 forud for dødsfaldet.
I tilfælde af samleverens  

 institutionsophold skal kravet om fælles bopæl i 4. pkt., have  

 været opfyldt forud for opholdet.
 Stk. 3. Ydelse efter stk. 1, kan udbetales til en  

 efterlevende efter et medlem, der har været medlem af  

 tillægspensionsordningen i sammenlagt mindst 2 år og som  

 derudover har betalt bidrag svarende til 2 årsbidrag i henhold til  

 § 4 a eller § 15, stk. 1.
 Stk. 4. Beløbet i stk. 1, kan reguleres af  

 bestyrelsen for Arbejdsmarkedets Tillægspension.
 Stk. 5. Engangsbeløb efter denne bestemmelse, der ikke  

 er begæret udbetalt senest 5 år efter dødsfaldet,  

 tilfalder Arbejdsmarkedets Tillægspension.
§ 14 c.
Ydelsen efter § 14 b, stk. 1,  

 nedsættes med lige store beløb fra og med det år, hvor  

 medlemmet fylder 66 år til og med det år, hvor medlemmet fylder  

 69 år, således at retten til ydelsen helt bortfalder ved  

 medlemmets fyldte 70. år.
 § 14 d. Ægtefæller efter medlemmer af  

 tillægspensionsordningen, der har ret til et beløb efter  

 § 11 og § 12 og samtidig har ret til et beløb efter  

 § 14 b, har alene ret til at få udbetalt det højeste af  

 disse beløb.
Børneydelse § 14 e.
Til børn efter medlemmer af  

 tillægspensionsordningen, udbetales der ved dødsfald et  

 engangsbeløb.
Beløbet udgør for hvert barn under 21  

 år 40.000 kr.
 Stk. 2. For børn under 18 år, udbetales  

 beløbet til værgen for det eller de berettigede børn.
 Stk. 3. Ydelse efter stk. 1, kan udbetales til  

 børn efter medlemmer, der har været medlemmer af  

 tillægspensionsordningen i sammenlagt mindst 2 år og som  

 derudover har betalt bidrag svarende til 2 årsbidrag i henhold til  

 § 4 a eller § 15, stk. 1.
 Stk. 4. Beløbet efter stk. 1, kan reguleres af  

 bestyrelsen for Arbejdsmarkedets Tillægspension.
 Stk. 5. Engangsbeløb efter denne bestemmelse, der ikke  

 er begæret udbetalt senest 5 år efter dødsfaldet,  

 tilfalder Arbejdsmarkedets Tillægspension.
§ 14 f.
Børn efter medlemmer af  

 tillægspensionsordningen, der har ret til et beløb efter  

 § 11 a og samtidig har ret til et beløb efter § 14 e, har  

 alene ret til at få udbetalt det højeste af disse  

 beløb.
§ 14 g.
Udbetaling af engangsbeløb efter §§ 14 b  

 og 14 e sker efter anmodning fra den berettigede.
 Stk. 2. Arbejdsministeren kan efter indstilling fra  

 bestyrelsen for Arbejdsmarkedets Tillægspension fastsætte regler  

 for beregning og udbetaling af engangsbeløb efter §§ 14 b og 14  

 e.«.
 13. § 16 affattes således:
»§ 16. For alle bidragsbetalende medlemmer  

 beregnes årligt et beløb, der fradrages forlods i det enkelte  

 medlems indbetalte pensionsbidrag før beregning af pension efter  

 § 8 b.
Det beregnede beløb er sammensat af a)	et beløb, der dækker dødsfaldsydelsen efter  

 § 14 b i det enkelte bidragsår, og b)	et beløb, der sikrer opretholdelse af dækningen efter  

 § 14 b i de perioder, hvor der ikke betales tilstrækkelige bidrag  

 til at dække det nævnte fradrag.«.
 14. § 17 g, stk. 5, 1. pkt., affattes  

 således:
 »For ATP-bidrag indbetalt i henhold til § 2 a,  

 stk. 1-2 og stk. 3, for så vidt angår  

 lønmodtagere, der modtager godtgørelse eller  

 jobrotationsydelse, samt stk. 5 og 6, medregnes ved fordelingen  

 halvdelen af de i medfør af disse bestemmelser indbetalte  

 bidrag.«.
 15. Overskriften til kapitel 6 affattes således:
 »Pensions- og hensættelsesgrundlag«.
 16. § 18 affattes således:
»§ 18. Arbejdsmarkedets Tillægspension  

 skal anmelde et pensionsgrundlag til Finanstilsynet senest samtidig med, at  

 grundlaget tages i anvendelse.
Det samme gælder enhver  

 efterfølgende ændring i grundlaget.
Pensionsgrundlaget skal  

 indeholde angivelse af 1)	grundlaget for beregning af egenpensionsoptjening, jf. kapitel  

 3, 2)	grundlaget for beregning af ydelser ved dødsfald, jf. kapitel  

 4 og 4 a, og 3)	regler for fordeling af det realiserede resultat til medlemmerne og  

 andre berettigede.
 Stk. 2. Det anmeldte pensionsgrundlag skal baseres på  

 betryggende forudsætninger om beregningselementerne, og det skal  

 være rimeligt over for medlemmerne og andre berettigede.
 Stk. 3. Der skal tilstræbes en langsigtet bonuspolitik,  

 der sikrer pensionernes realværdi.
 Stk. 4. Finanstilsynet kan fastsætte nærmere  

 bestemmelser om de i stk. 1-3 nævnte forhold.«.
 17. § 19 affattes således:
»§ 19. Arbejdsmarkedets Tillægspension  

 skal anmelde et hensættelsesgrundlag til Finanstilsynet senest samtidig  

 med, at grundlaget tages i anvendelse.
Det samme gælder enhver  

 efterfølgende ændring i det nævnte grundlag.  

 Hensættelsesgrundlaget skal indeholde angivelse af beregningsgrundlaget  

 til opgørelse af pensionshensættelserne.
 Stk. 2. Hensættelsesgrundlaget skal fastsættes  

 således, at hensættelserne må anses for  

 tilstrækkelige til, at Arbejdsmarkedets Tillægspension kan  

 opfylde sine pensionsforpligtelser.
 Stk. 3. Finanstilsynet kan fastsætte nærmere  

 bestemmelser om de i stk. 1-2 nævnte forhold.«.
 18. § 24 b affattes således:
»§ 24 b.
Den ansvarshavende aktuar skal  

 påse, at Arbejdsmarkedets Tillægspension overholder det anmeldte  

 pensions- og hensættelsesgrundlag, herunder at pensions- og  

 hensættelsesgrundlaget til enhver tid er i overensstemmelse med de i  

 § 18, stk. 1 - 3 og § 19, stk. 1 - 2, nævnte krav.  

 Den ansvarshavende aktuar skal i denne forbindelse gennemgå det  

 aktuarmæssige indhold i Arbejdsmarkedets Tillægspensions  

 aktiviteter og materiale i øvrigt.
Stk. 2. Den ansvarshavende aktuar skal omgående  

 indberette enhver tilsidesættelse af de i stk. 1, nævnte  

 forhold til Finanstilsynet.
Den ansvarshavende aktuar har ret til af  

 direktøren at forlange alle oplysninger, som er nødvendige for  

 udøvelsen af hvervet.
Finanstilsynet kan kræve de oplysninger af  

 den ansvarshavende aktuar, som er nødvendige til bedømmelse af  

 Arbejdsmarkedets Tillægspensions økonomiske stilling.
Stk. 3. Den ansvarshavende aktuar skal årligt indsende  

 en beretning til Finanstilsynet.
Denne beretning skal indeholde en  

 aktuarmæssig opgørelse af status i Arbejdsmarkedets  

 Tillægspension i overensstemmelse med det anmeldte  

 hensættelsesgrundlag.
 Stk. 4. Finanstilsynet kan fastsætte nærmere  

 bestemmelser om de i stk. 1-3 nævnte forhold.«.
 19. § 26, stk. 1, affattes således:
»Bestyrelsen og direktøren er forpligtet til at  

 anbringe Arbejdsmarkedets Tillægspensions kapital på en  

 hensigtsmæssig og for medlemmerne tjenlig måde, således at  

 der er betryggende sikkerhed for, at Arbejdsmarkedets Tillægspension  

 til enhver tid kan opfylde sine forpligtelser.
Ved midlernes anbringelse skal  

 der tilstræbes en opretholdelse af midlernes realværdi.«.
 20. I § 26, stk. 2, ændres »bilag A« til:  

 »bilag B«.
 21. § 27 affattes således:
 »§ 27. Finder Finanstilsynet, at kravene i  

 kapitel 6 ikke er overholdt, afgiver Finanstilsynet efter at have forhandlet  

 med Arbejdsmarkedets Tillægspension indberetning herom til  

 arbejdsministeren.«.
 22. § 27 c affattes således:
»§ 27 c.
Finanstilsynet afgiver til  

 arbejdsministeren en årlig beretning om tilsynet med Arbejdsmarkedets  

 Tillægspension og en særskilt beretning baseret på en  

 gennemgang af den ansvarshavende aktuars beretning om den aktuarmæssige  

 status i Arbejdsmarkedets Tillægspension, jf. § 24 b, stk. 3.  

 Arbejdsmarkedets Tillægspension underrettes om beretningernes  

 indhold.«.
 23. I § 36, stk. 1, indsættes som 2.  

 pkt.:
 »I andre tilfælde kan indsigelse ikke  

 fremsættes, når der er forløbet 5 år fra det  

 tidspunkt, hvor et evt. bidrag skulle have været indbetalt til  

 Arbejdsmarkedets Tillægspension.«.
§ 2 Loven træder i kraft den 1. januar 2002. § 1, nr. 14,  

 træder dog i kraft den 1. januar 2001.
 Stk. 2. Kun samlivsperioder fra den 1. januar 2002 medregnes i  

 samlivskravet på 2 år efter § 14 b, stk. 2.
 Stk. 3. Kun medlemskab og bidrag, der vedrører tiden  

 fra den 1. januar 2002, medregnes i karensperioderne på 2 år  

 efter § 14 b, stk. 3 og § 14 e, stk. 3.
 Stk. 4. Bidrag, der vedrører tiden fra den 1. januar  

 2002, kan ikke danne baggrund for beregning af ydelser efter § 11 og  

 § 11 a.
 Stk. 5. Medlemmer, der er fyldt 65 år den 1. januar  

 2002, er ikke omfattet af lovforslagets nr. 12 og 13.
Almindelige bemærkninger Regeringen nedsatte i juni 1999 en  

 arbejdsgruppe, som fik til opgave at forsøge at vurdere evt.  

 konsekvenser for ATP-ordningen som følge af den vedvarende lave rente  

 samt at vurdere hermed beslægtede problemstillinger.
I arbejdsgruppen  

 har siddet repræsentanter fra Økonomiministeriet,  

 Arbejdsministeriet, Finansministeriet, Finanstilsynet og ATP.
Baggrunden herfor var de senere års generelle fald i  

 renteniveauet.
Det faldende renteniveau har ført til  

 nedsættelser af den maksimalt tilladte grundlagsrente ved nytegning af  

 pensionsaftaler i livsforsikringsselskaber og tværgående  

 pensionskasser til i dag 2,0 pct.
De vilkår, der gælder for ATP  

 som en lovreguleret forsikringsordning, bør ikke mindst i forhold til  

 spørgsmål om finansiering og afdækning svare til det, der  

 gælder for andre pensionsordninger.
Det gør de ikke i dag, idet  

 der fortsat nytegnes pensionstilsagn i ATP, som forudsætter, at ATP  

 opnår et langsigtet afkast på 4,5 pct. efter skat.
 Den højere grundlagsrente har rejst usikkerhed om  

 ATP-ordningens muligheder for at regulere sine pensioner og pensionstilsagn  

 og sikre, at disse nogenlunde kan fastholde deres realværdi.  

 Beregninger foretaget af ATP peger således på, at sandsynligheden  

 for, at ATP ikke på længere sigt vil kunne opnå et  

 investeringsafkast, som er tilstrækkeligt til også at sikre  

 tilsagnenes og pensionernes realværdi, er forholdsvis stor.
ATP er Danmarks største og mest udbredte  

 arbejdsmarkedspensionsordning.
Ordningen blev indført i 1964 med  

 henblik på at sikre lønmodtagere et tillæg til  

 folkepensionen.
Siden er kredsen af bidragsbetalende medlemmer blevet udvidet  

 væsentligt.
Først med medlemsgrupper, der midlertidigt var  

 fraværende fra arbejdsmarkedet dvs. typisk dagpengemodtagere.
Siden er  

 andre grupper af overførselsindkomstmodtagere også blevet  

 omfattet.
Disse udvidelser af bidragsbetalende medlemsgrupper betyder, at ATP  

 i dag fremstår som en socialt orienteret ordning, der fremover sammen  

 med Den Særlige Pensionsopsparing netop vil kunne sikre meget brede  

 grupper i den danske befolkning et væsentligt supplement til  

 folkepensionen.
ATP-ordningen adskiller sig fra typiske  

 arbejdsmarkedspensionsordninger ved, at ordningen bygger på et  

 aldersneutralt grundlag   et princip om lige pension for lige bidrag uanset  

 indbetalers alder.
Det aldersneutrale grundlag er udtrykt i lovens  

 bestemmelser om omsætningsforholdet mellem bidrag og pension, der er  

 fastsat som 396 kr. i bidrag = 100 kr. i egenpension.
Bestemmelserne rummede som led i ordningens opbygning en  

 særlig begunstigelse af en række ældre  

 fødselsårgange, da ønsket var, at ordningen så  

 hurtigt som muligt skulle kunne give medlemmer, der blev pensioneret, en reel  

 pensionsret.
De generelle bestemmelser om omsætningsforholdet er  

 ændret ved flere lejligheder siden ordningens start.
Dette skete senest  

 ved en lovændring i 1992, som indebar, at forholdet mellem bidrag og  

 pension blev gjort lige for alle medlemmer - dvs. at der skete en yderligere  

 fastlåsning af den enkeltes optjeningsvilkår.
ATP har under indtryk især af det faldende  

 renteniveau og ændringer i beskatningen af pensionsafkast i de senere  

 år sigtet mod at opbygge en større bonusudjævningsfond og  

 dermed fortsat sikre mulighederne for at yde en rimelig fremtidig  

 bonusregulering af allerede optjente pensionsrettigheder.
Opbygningen af  

 disse større hensættelser har kunnet lade sig gøre som  

 følge af ændringer i ATP's regnskabsprincipper (overgang fra  

 bogførte aktieværdier til markedsværdi), gunstige  

 markedsvilkår og senest en tilbageholdende bonuspolitik.
Således  

 valgte ATP ikke at udlodde bonus for 1999. Formålet med at øge  

 bonusudjævningsfonden er i lyset af de nævnte forhold at sikre  

 allerede optjente pensionsrettigheder en bedre fremtidig regulering.  

 Opbygningen af reserver betyder samtidig, at ATP ikke for  

 nærværende har problemer med at kunne indfri sine  

 pensionsforpligtelser og heller ikke forventes at få problemer hermed  

 de nærmeste år.
ATP adskiller sig fra andre  

 arbejdsmarkedspensionsordninger ved, at det løfte ATP giver det  

 enkelte medlem alene omfatter rettigheder skabt på grundlag af allerede  

 indbetalte bidrag, en såkaldt indskudsordning.
Derimod er der ikke  

 givet tilsagn om mulighed for fortsat optjening på samme vilkår  

 som hidtil.
Det betyder, at den styrkelse af ordningens sikkerhed, som kommer  

 ud af en grundlagsrentenedsættelse, i ATP er langt stærkere end  

 det, der findes i andre ordninger.
Det skyldes, at en sådan  

 ændring i ATP   i modsætning til andre ordninger   vil omfatte al  

 fremtidig optjening.
 ATP s bestyrelse har givet udtryk for, at den finder det  

 påkrævet at nedsætte grundlagsrenten for ATP og har i den  

 forbindelse anbefalet en overgang til et tarifgrundlag i stedet for det  

 nuværende aldersneutrale grundlag.
 Det her fremsatte lovforslag om ændring af ATP  

 indeholder fire hovedelementer:
 1.	En nedsættelse af grundlagsrenten.
 2.	Overgang til en tarifbaseret ordning.
 3.	Formuefællesskab mellem den hidtidige og den nye ordning.
 4.	Omlægning og modernisering af dødsfaldsydelserne  

 (ægtefælle- og børneydelse).
 Endelig indeholder lovforslaget en række mere  

 tekniske ændringer, herunder konsekvensændringer.
1. Nedsættelse af grundlagsrenten En renteforudsætning, der er lavere end de  

 nuværende 4,5 pct., vil først og fremmest styrke ordningens  

 langsigtede bonusevne, og dermed dens evne til at sikre, at afgivne tilsagn  

 og ydelser kan følge fx prisudviklingen.
Dernæst vil det  

 øge ordningens generelle sikkerhedsmargin.
Grundlagsrentens størrelse handler ikke så  

 meget om, hvor mange penge pensionisterne skal have.
Der bliver som  

 udgangspunkt hverken flere eller færre penge af at vælge en  

 højere eller lavere grundlagsrente.
ATP udbetaler pension baseret  

 på grundlagsrenten og bonus.
Alt andet lige vil en lavere  

 grundlagsrente blot betyde en højere bonus.
Udbetalingsprofilen vil  

 således ændre sig.
 Grundlagsrentens størrelse vil have betydning for,  

 hvorvidt pensionstilsagn og pensioner kan gøres relativt  

 værdifaste, eller om deres realværdi skal være faldende  

 over tid.
 ATP-arbejdsgruppen har peget på, at det bør  

 tilstræbes, at pensionstilsagn og pensioner er relativt  

 realværdifaste, og at grundlagsrenten derfor bør  

 fastsættes, så dette hensyn i videst muligt omfang  

 tilgodeses.
På den baggrund foreslås det, at  

 grundlagsrenten nedsættes til 2 pct. for fremtidige indbetalinger.
En  

 nedsættelse til 2 pct. svarer som tidligere nævnt til den  

 maksimale grundlagsrente for øvrige pensionsordninger.
Det er tillige  

 vurderingen, at en grundlagsrente i denne størrelsesorden bedst muligt  

 vil kunne sikre en relativ værdifasthed af pensionstilsagn og  

 pensioner, baseret på forventninger i langsigtet afkast efter skat og  

 inflation.
En ændring af grundlagsrenten rejser en særlig  

 problematik i forhold til en pensionsordning som ATP.
ATP er en såkaldt  

 aldersneutral ordning som bygger på en »generationskontrakt« mellem  

 forskellige generationer af bidragsbetalende medlemmer, idet der i  

 medfør af aldersneutraliteten sker en løbende  

 finansieringsmæssig overførsel fra unge til ældre  

 bidragsbetalende medlemmer.
Meget forenklet kan man sige, at 100 kr. som indbetales af  

 en 20-årig, som først går på pension om 45 år,  

 kaster mere af sig end 100 kr. indbetalt af en 64-årig.
I ATP-ordningen  

 får begge imidlertid den samme pensionsret for de 100 kr., og den  

 20-årige har dermed betalt til den 64-åriges pension.
Den  

 20-årige får dog over et livsforløb sine penge igen, da  

 han som 64-årig på samme måde vil få betalt en del af  

 sin pension af den 20-årige, der kommer efter ham.
 En nedsættelse af grundlagsrenten vil indebære  

 en ændring af den nuværende »generationskontrakt«, idet den  

 finansieringsmæssige overførsel fra unge til ældre  

 bidragsbetalere svækkes.
 Problemet minimeres dog af, at ATP som tidligere  

 nævnt gennem de senere år har oparbejdet en større  

 bonusudjævningsfond for i videst muligt omfang at sikre allerede  

 optjente pensionsrettigheder.
2. Overgang til tarifgrundlag Det aldersneutrale grundlag i ATP-ordningen betyder, at  

 ændringer i ordningen   bidragsreguleringer, ændringer i  

 medlemskredsen etc.   er forbundet med fordelingsmæssige virkninger,  

 som ikke er tilsigtede, jf. ovenfor.
Derfor indebærer det  

 aldersneutrale grundlag, at større tilpasninger   fx en  

 grundlagsrentejustering som i nærværende sammenhæng   er  

 forholdsvis vanskelige.
Motiverne for oprindelig at etablere ATP som en  

 aldersneutral ordning var som tidligere nævnt især ønsket  

 om en begunstigelse af medlemmer, der allerede var op i årene ved  

 ordningens oprettelse, med det formål at få ordningen i gang  

 så hurtigt som muligt.
Formålet er for længst opfyldt og  

 det aldersneutrale grundlag ses således ikke længere at have  

 selvstændig betydning.
Det foreslås derfor, at ATP fremover baseres  

 på et tarifgrundlag, således at optjeningen af pensionsret bliver  

 aldersafhængig.
Med et tarifgrundlag skabes der en direkte  

 sammenhæng mellem den omkostning, der er ved at afgive et løfte  

 om pension og det bidrag medlemmet indbetaler.
Dette indebærer  

 samtidig, at den ovenfor nævnte »generationskontrakt«  

 ophører.
 Ved en overgang til et tarifbaseret grundlag vil der kunne  

 opnås en større fleksibilitet i forhold til eventuelle  

 fremtidige behov for ændringer i ATP's grundlag, og de nævnte  

 utilsigtede fordelingsmæssige virkninger vil kunne undgås.
 Endvidere vil et tarifbaseret grundlag betyde en  

 sammenhæng mellem bidrag og ydelser, som det er lettere at forklare  

 overfor ordningens medlemmer, og som i øvrigt svarer til den  

 sammenhæng, der kendes fra andre ordninger.
Det foreslås endvidere, at ATP fortsat skal  

 være en indskudsordning, hvilket blandt andet betyder, at  

 ændringer i ordningens optjeningsvilkår har virkning for alle  

 fremtidige bidrag.
Dette sikrer, at ordningen løbende kan  

 tilpasses.
3. Formuefællesskab Nedsættelse af grundlagsrenten og overgang til et  

 tarifgrundlag betyder reelt, at den nuværende ATP-ordning bliver  

 lukket.
Der kan således ikke længere indbetales indskud hertil,  

 men det allerede indskudte vil fortsat henstå i ordningen og danne  

 grundlag for pensionstilsagn svarende til en grundlagsrente på 4,5 pct.  

 Da der ikke længere kan indskydes penge i ordningen, vil formuen  

 mindskes i takt med, at medlemmerne bliver pensioneret og får udbetalt  

 ATP-pension.
Samtidig med lukningen af den nuværende ATP-ordning  

 startes en ny ATP-ordning op på det nye grundlag.
I sagens natur vil  

 den nye ordning i startfasen kun råde over en beskeden kapital, som dog  

 vil vokse i takt med, at der indbetales indskud til ordningen.
 For at sikre de mest hensigtsmæssige  

 investeringsmuligheder for begge ordninger foreslås det, at der  

 etableres et formuefællesskab mellem de to ATP-ordninger.
Formuefællesskabet indebærer fælles  

 hæftelse, en samlet investeringspolitik og -strategi og et samlet  

 afkast.
Inden for formuefællesskabet vil der skulle tages højde  

 for forskelle i grundlag og grundlagsrente gennem en regnskabsmæssig  

 adskillelse af rettighederne og en differentieret bonuspolitik.
Hensigten er  

 at sikre begge typer rettigheder samme samlede forrentning.
 Fordelen ved dette formuefællesskab vil blandt andet  

 være, at der i opstartsfasen af den nye ordning vil være et  

 stærkere økonomisk fundament og dermed også større  

 investeringsmæssigt råderum og afkastmæssigt potentiale.  

 Det samme vil være gældende på længere sigt i forhold  

 til den hidtidige ordning, der vil være under afvikling.
 Formuefællesskab i sin yderste konsekvens rummer  

 imidlertid en potentiel risiko for, at rettigheder baseret på en lavere  

 grundlagsrente kan komme til at subsidiere rettigheder baseret på en  

 højere grundlagsrente.
 For at minimere denne risiko, skal fordelingen af afkast  

 m.v. foretages således, at der ikke sker en omfordeling af betydning af  

 midler mellem rettigheder baseret på en lavere grundlagsrente og  

 rettigheder baseret på en højere grundlagsrente.
4. Dødsfaldsydelser Principperne for beregning af sumydelser til  

 ægtefæller og børn i den nugældende ordning, blev  

 ved ATP-reformen i 1992 fastlagt i forhold til hinanden med udgangspunkt i  

 reglerne for optjening af ny pensionsret (jf. § 8 a), medlemmernes  

 allerede optjente pensionsret og kapitalværdien heraf.
Herved blev  

 grundlagsrenten vitalt styrende for størrelsen af de beregnede  

 sumydelser.
Børnesummen udgør således efter  

 nugældende regler et beløb svarende til 1 gange  

 årsbeløbet af den afdødes optjente pensionsret, medens  

 ægtefællesummen udgør kapitalværdien af 35 pct. af  

 den optjente pensionsret. Ændres grundlagsrenten i pensionsoptjeningen,  

 påvirker dette naturligvis den optjente pensionsret, som imidlertid  

 indgår på samme måde som en faktor i begge de omtalte  

 summer.
Grundlagsrenten indgår imidlertid også i  

 kapitalværdiberegningen af ægtefællesummen, hvilket  

 bevirker, at når grundlagsrenten ændres, indebærer det en  

 forvridning af størrelsesforholdet mellem børnesummer og  

 ægtefællesummer.
Nedsættelse af grundlagsrenten gør det derfor  

 i sig selv nødvendigt, at revurdere balancen mellem  

 dødsfaldsydelserne.
Overgang til et tarifgrundlag er samtidigt en god  

 anledning til en mere kritisk revurdering af dødsfaldsydelserne.
De nuværende dødsfaldsydelser udbetales som  

 et engangsbeløb svarende til den kapitaliserede værdi af  

 medlemmets pensionsoptjening.
Beløbet er således afhængig  

 af, hvor meget medlemmet har indbetalt i ATP-bidrag.
Det betyder, at  

 efterladte efter ældre medlemmer typisk får udbetalt  

 større engangsbeløb end efterladte efter yngre medlemmer.
ATP s bestyrelse har udtrykt ønske om en  

 tydeliggørelse af forsikringsprincippet i dødsfaldsydelserne og  

 en styrket social solidaritet.
Endvidere har bestyrelsen anbefalet en  

 opprioritering af børneydelsen i forhold til  

 ægtefælleydelsen, at der indføres en  

 ægtefælleydelse, som i høj grad er aldersuafhængig  

 samt at ægtefælleydelser fremover også omfatter samlevende.  

 ATP's bestyrelse forudsætter, at den nuværende  

 prioritetsmæssige balance imellem alderspension og  

 dødsfaldsydelser i ATP-ordningen fastholdes.
På den baggrund foreslås det, at  

 ægtefælleydelse og børneydelse omlægges til et  

 engangsbeløb, der er uafhængig af afdødes pensionsret.  

 Finansieringen af ægtefælleydelsen baseres på indbetaling  

 af særlige individuelle bidrag.
Det foreslås, at retten til  

 udbetaling af en ydelse ved død, nedtrappes fra medlemmets 66. til 70.  

 år, hvorefter den helt bortfalder.
Det foreslås endvidere, at  

 samlevende sidestilles med ægtefæller i ATP-loven, hvilket svarer  

 til, hvad der generelt gælder for andre pensionsordninger.
Engangsbeløbet foreslås fastsat til 40.000  

 kr. for såvel ægtefælle/samlever som børn under 21  

 år.
ATP's bestyrelse gives mulighed for at regulere dette beløb,  

 idet det dog forventes, at den nuværende finansieringsmæssige  

 balance mellem alderspension og dødsfaldsydelser fastholdes.
I  

 øjeblikket udgør dødsfaldsydelserne ca. 11-12 pct. af de  

 samlede bidrag.
Ret til udbetaling af en ydelse foreslås optjent  

 efter 2 års medlemskab af ATP og indbetaling af mindst 2  

 årsbidrag.
Hermed sikres, at medlemmerne har en reel tilknytning til  

 ATP, inden eventuelt efterladte opnår ret til udbetaling af en ydelse i  

 tilfælde af død.
 Efterladte efter medlemmer, der har optjent ret til  

 udbetaling af en ydelse ved død i både den hidtidige og den nye  

 ATP-ordning, får udbetalt ydelsen efter den ordning, der er gunstigst.  

 Hermed sikres, at efterladte efter ældre medlemmer, hvis  

 pensionsopsparing er høj, fortsat vil kunne få udbetalt et  

 engangsbeløb svarende til den kapitaliserede værdi af pensionen,  

 hvis dette beløb overstiger 40.000 kr.
Medlemmer, der på grund af alder, ikke vil kunne  

 nå at opfylde kravet om 2 års medlemskab fra den 1. januar 2002  

 til pensionering, omfattes ikke af den nye ordning.
Hermed sikres, at disse  

 medlemmer ikke kommer til at betale for en forsikringsydelse, de reelt ikke  

 vil kunne nå at optjene ret til.
Som led i ændringen og moderniseringen, sker der en  

 række tekniske ændringer i de gældende regler om  

 dødsfaldsydelser.
Der henvises nærmere til bemærkningerne  

 under nr. 7-9.
Administrative og økonomiske konsekvenser Hovedparten af forslaget har ingen administrative eller  

 økonomiske konsekvenser for staten.
Fremrykningen af udbetalingen af  

 kapitaliseret ægtefællepensioner (lovforslagets § 1, nr. 8)  

 til 2002, medfører dog at et afgiftsprovenu på ca. 80 mill. kr.  

 fremrykkes.
Efter gældende regler ville pensionerne blive udbetalt over  

 en periode på ca. 20 år.
 En generel omlægning af ATP-ordningen som den  

 foreslåede må forventes at indebære en større  

 administrativ byrde for ATP i opstartsfasen.
Lovforslaget skønnes at medføre behov for  

 0,5 AC-årsværk i Finanstilsynet.
Udgifterne hertil skønnes  

 at være 0,2 mio. kr.
Hertil kommer driftsudgifter på 0,1 mio. kr.  

 årligt.
Udgifterne dækkes af det gebyr Finanstilsynet  

 årligt opkræver af ATP efter ATP-lovens § 27 d.
Erhvervsmæssige konsekvenser Lovforslaget forventes ikke at have erhvervsmæssige  

 konsekvenser, idet forslaget ikke berører ATP-bidragets  

 størrelse, indbetalingformen eller persongruppen, der skal betales ATP  

 for.
Forholdet til EU-retten ATP er omfattet af Rådets forordning nr. 1408 af 14.  

 juni 1971 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for Fællesskabet (EF-Tidende 1971, nr.
L 149, s.  

 2).
Ændringerne i beregningen af alderspensionerne vil  

 ikke ændre på retten til en eventuel forøget pension i  

 ATP, som et medlem måtte kunne opnå, som følge af  

 beskæftigelse i et andet EØS-land.
Retten til  

 dødsfaldsydelser efter hidtidige regler, der tager udgangspunkt i den  

 optjente egenpension, vil heller ikke ændres.
Retten til dødsfaldsydelser efter reglerne i  

 §§ 14 b og 14 e er uafhængig af faktisk optjent egenpension.
Disse  

 ydelser er imidlertid betinget af en forudgående karens både med  

 hensyn til medlemmets forudgående betaling på 2 årsbidrag  

 og en betalingsperiode på mindst 2 år.
 Det antages, at denne karens kan »optjenes« i henhold til  

 forordningen i forbindelse med forsikringsperioder tilbagelagt i et andet  

 EØS-land.
Høring Lovforslaget har været i høring i  

 Socialministeriet, Økonomiministeriet, Skatteministeriet,  

 Finansministeriet, Justitsministeriet, Kommunernes Landsforening,  

 Amtsrådsforeningen, Frederiksberg kommune, Københavns kommune,  

 LO, AC, DA, FTF, SALA, Ledernes Hovedorganisation, Finanssektorens  

 Arbejdsgivere, ATP, Finanstilsynet, Den danske Aktuarforening, Foreningen af  

 Statsautoriserede revisorer, Forsikring og Pension og Finansrådet.
Vurdering af konsekvenser af  

 lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner fremrykket skatteprovenu på ca. 80 mill.  

 kr.
ingen Administrative konsekvenser for stat, kommuner og  

 amtskommuner ingen En større administrativ byrde for ATP i  

 opstartsfasen.
Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Der henvises til afsnit om forholdet til  

 EU-retten Bemærkninger til lovforslagets  

 enkelte bestemmelser Til § 1 Til nr. 1 og 2 Der er tale om tekniske ændringer som følge  

 af omlægningen af ATP-ordningen.
Til nr. 3 Efter gældende regler er optjeningen af pensionsret  

 aldersneutral.
Der optjenes 100 kr. i pensionsret for hver 396 kr., der  

 indbetales i bidrag, uafhængig af medlemmets alder.
Det foreslås, at optjening af pensionsret i ATP  

 fremover skal ske efter en aldersdifferentieret tarif.
Fx. vil et medlem  

 på 20 år optjene en pensionsret på 18 kr. for hver 100 kr.,  

 der indbetales i bidrag, mens et medlem på 40 år optjener en  

 pensionsret på 13 kr. for et tilsvarende bidrag, jf. bilag A.
Det skal  

 bemærkes, at ændringerne i pensionsbeløb ikke alene  

 skyldes overgangen fra aldersneutralt grundlag til en aldersdifferentieret  

 tarif, men især at der i det nye pensionsgrundlag anvendes en  

 grundlagsrente på 2 pct. i modsætning til det nuværende  

 grundlag, hvor der forudsættes en forrentning på 4,5 pct.
 Den tarif, der fastlægger forholdet mellem  

 indbetalte bidrag og pensionsbeløb for de enkelte årgange,  

 bliver en del af ATP s pensionsgrundlag, der skal anmeldes til  

 Finanstilsynet. Ændringer i pensionsbeløbene skal som andre  

 ændringer af pensionsgrundlaget anmeldes til Finanstilsynet.
Det foreslås, at der i pensionsgrundlaget skal  

 anvendes en grundlagsrente på 2 pct.
Rentesatsen kan ændres af  

 arbejdsministeren efter forhandling med Finanstilsynet.
En ændring kan  

 fx være relevant, hvis den anvendte rentesats ikke længere er i  

 overensstemmelse med målsætningen om at fastholde  

 realværdien af de optjente pensionsrettigheder.
Til nr. 4 Der er tale om en teknisk ændring som følge  

 af forslaget i nr. 18.
Til nr. 5 og 6 Efter gældende regler udbetales pension fra det  

 tidspunkt medlemmet fylder 67 år.
Medlemmet kan dog anmode om, at  

 udbetalingen udskydes, og medlemmer født den 1. juli 1939 eller senere  

 kan anmode om, at pensionen udbetales fra 65. år.
Pensionen  

 forhøjes eller nedsættes med 10 pct. for hvert år  

 udbetalingen udskydes eller fremskyndes.
Pensionen kan højest  

 forhøjes med 30 pct. og nedsættes med 20 pct.
Forhøjelsen  

 hhv. nedsættelsen af pensionen sikrer, at værdien af den udskudte  

 hhv. fremskyndede pension i gennemsnit tilnærmelsesvis vil være  

 den samme, som hvis pensionen var valgt udbetalt fra det 67. år.
Som følge af forslaget om at nedsætte  

 grundlagsrenten for pension, der optjenes fra 1. januar 2002, er det  

 også nødvendigt, at ændre den procentsats, der anvendes  

 ved forhøjelse hhv. nedsættelse af pension, når  

 pensionsudbetalingen udskydes hhv. fremskyndes.
Det foreslås samtidig  

 at ændre den beregning, der anvendes ved forhøjelsen hhv.  

 nedsættelsen af pensionen, til en aktuarmæssigt mere korrekt  

 metode.
Således beregnes forhøjelsen hhv. nedsættelsen  

 fremover i forhold til den pension, medlemmet ville have været  

 berettiget til for den umiddelbart foregående hhv. efterfølgende  

 måned.
For pensionsret optjent før 1. januar 2002 anvendes en  

 procentsats på 0,8 pct. for hver måned pensionstidspunktet  

 udskydes hhv. fremskyndes i forhold til det fyldte 67. år.
For  

 pensionsret optjent fra 1. januar 2002 er den tilsvarende procentsats 0,6  

 pct.
 Da forskellen på forhøjelsen efter den  

 gældende og den foreslåede regel er meget lille, foreslås  

 det, at den nye regel for beregning af forhøjelse skal finde  

 anvendelse for udskydelse af pensionsudbetaling fra 1. januar 2002, dvs.  

 også for personer, der er fyldt 67 år før 1. januar  

 2002.
Til nr. 7 I lovens §§ 12 og 13 om den særlige  

 overgangsydelse til visse fødselsårgange (1. juli 1925   20.  

 juni 1941) og om dødsfaldsydelsen til efterlevende  

 ægtefælle efter medlemmer, der allerede fik egenpension, da den  

 nuværende ægtefælleordning trådte i kraft (1. juli  

 1992), er der en regel om, at ægtefælleydelsen skal samordnes med  

 den efterlevendes egenpension.
Reglen er en reminiscens fra den oprindelige  

 ægtefællepensionsordning, hvor en efterlevende  

 ægtefælle, der havde ret til både egenpension og  

 ægtefællepension, kun kunne få udbetalt den største  

 af de to ydelser.
I samordningsreglen i § 12, stk. 4, og  

 § 13, stk. 5, er der en særlig bestemmelse, der tager sigte  

 på den situation, hvor den efterlevende ved dødsfaldet endnu  

 ikke har ret til egenpension.
I den situation skal der beregnes en fiktiv  

 egenpension fra det 67. år på grundlag af forventede fremtidige  

 bidrag, der fastsættes efter særlige regler.
I lovforslagets nr. 3 (ny § 8 b) foreslås  

 pensionsberegningsreglen ændret fra en aldersneutral optjening til en  

 aldersafhængig optjening.
Der vil derved opstå en situation, hvor  

 den fremtidige pension helt eller delvis skal beregnes efter andre regler,  

 end der gælder for den pension, den efterlevende allerede har  

 opnået, og efter andre regler end den ægtefælleydelse, der  

 er beregnet på grundlag af afdødes optjente pensionsret.
 Ændringerne er beregnet til kun at have en marginal  

 økonomisk betydning for ATP i forhold til de nugældende regler.  

 Dette skyldes, at det efterhånden kun er et fåtal af  

 ægtefæller for hvem inddragelse af en eventuel bidragsprognose  

 frem til alder 67 fortsat vil kunne påvirke resultatet af  

 samordningen.
 På denne baggrund foreslås det at  

 begrænse beregningen af den efterlevendes egenpension til kun at  

 vedrøre bidrag for tiden inden 1. januar 2002.
Til nr. 8 I 1992 blev ATP-loven ændret, således at der  

 ikke længere skulle udbetales løbende  

 ægtefællepension efter afdøde medlemmer, men  

 ægtefællepensionen blev i stedet kapitaliseret og udbetalt som et  

 engangsbeløb.
Den løbende ægtefællepension blev  

 tidligere udbetalt fra 62-års alderen, og det blev ved  

 lovændringen i 1992 besluttet, at til den bestående gruppe af  

 efterlevende ægtefæller under 62 år efter medlemmer, der  

 var døde før den 1. juli 1992, skal engangsbeløbet  

 også først udbetales ved alder 62 år.
Dermed må den  

 efterlevende »vente« på at få engangsbeløbet udbetalt til  

 han/hun fylder 62 år   udbetalingen er således, i  

 modsætning til lovens andre dødsfaldssummer, opsat til  

 senere.
Alle andre berettigede efterlevende efter medlemmer, der  

 er døde efter den 1. juli 1992, får engangsbeløbet  

 udbetalt straks ved dødsfaldet uanset den efterlevendes alder, jf.  

 §§ 11, 12 og 13, stk. 1. Det vil sige, at beløbene nu i  

 højere grad betragtes som en økonomisk kompensation i  

 forbindelse med ægtefællens dødsfald, hvorimod der  

 tidligere blev lagt mere vægt på forsørgelsen.
Der er for  

 øjeblikket ca. 10.700 efterlevende ægtefæller med ret til  

 en opsat kapitaliseret ægtefællepension, som først kan  

 udbetales, efterhånden som de fylder 62. år.
De samlede  

 rettigheder beløber sig til ca. 200 mio. kr.
 Tidspunktet for udbetalingen af den kapitaliserede  

 ægtefællepension afhænger som nævnt af, om medlemmet  

 er afgået ved døden før eller efter den 1. juli 1992.
Der er nu gået snart 9 år siden ATP begyndte  

 at udbetale ægtefælleydelserne som engangsbeløb ved  

 dødsfaldet, og det forekommer efterhånden mere og mere  

 uforståeligt for medlemmerne, at der fortsat er efterlevende  

 ægtefæller, der endnu ikke har fået udbetalt deres  

 ægtefælleydelse på grundlag af dødsfald, der er sket  

 for adskillige år siden.
Der vil gå op til 20 år endnu,  

 før de sidste beløb er udbetalt.
Da dødsfaldsydelserne  

 nu ændres væsentligt, forekommer det fornuftigt i den  

 sammenhæng at foretage ændringen for de opsatte  

 ægtefælleydelser, bl.a. af hensyn til ikke at have for mange  

 forskellige variationer af dødsfaldsydelser.
Det foreslås  

 derfor, at ATP får mulighed for straks at udbetale de  

 ægtefælleydelser, der endnu henstår på grundlag af  

 dødsfald fra før den 1. juli 1992.
 For så vidt angår det statsfinansielle provenu  

 ved ændringen, henvises til de økonomiske bemærkninger  

 ovenfor.
Til nr. 9 For ydelser i tilfælde af dødsfald, dvs.  

 ægtefælleydelser og børneydelser, gælder generelt,  

 at ydelserne bortfalder, såfremt de ikke er begæret udbetalt  

 senest 5 år efter dødsfaldet (§ 11, stk. 4). Beløbene  

 tilfalder ATP, og kommer derved de øvrige medlemmer tilgode.
ATP  

 fritages således fra at holde beløbene disponible i en uvis  

 fremtid.
Undtaget fra denne generelle regel har hidtil været  

 ydelser til efterlevende efter ATP-medlemmer, der var fyldt 67 år den  

 1. juli 1992, og som derfor allerede ved l992-lovændringen fik udbetalt  

 egenpension.
De pågældende blev behandlet efter de hidtidige  

 regler, som ikke indeholdt nogen forældelsesbestemmelse.
I disse  

 tilfælde har der imidlertid vist sig at være samme behov for en  

 regel om bortfald af ydelsen, såfremt den ikke er begæret  

 udbetalt inden en vis frist.
Det foreslås derfor, at reglen i  

 § 11, stk. 4, kommer til at gælde for dødsfaldsydelser  

 efter § 13, stk. 1, fsva. dødsfald, der indtræder efter 1.  

 januar 2002. For rettigheder, der er indtrådt (dødsfaldet er  

 sket), sker der ingen ændringer.
For krav på ydelse efter  

 § 13, stk. 2, der foreslås udbetalt straks, foreslås  

 det, at begæring om udbetaling heraf skal ske senest, når den  

 efterlevende ægtefælle fylder 67 år, dog tidligst den 1.  

 januar 2007, hvis den pågældende fylder 67 år inden denne  

 dato.
Til nr. 10 Der er tale om en teknisk ændring som følge  

 af forslaget i nr. 16.
Til nr. 11 og 12 Efter de gældende regler udgør  

 børnesummen et beløb svarende til et års optjent  

 pensionsret, mens ægtefællesummen udgør  

 kapitalværdien af 35 pct. af pensionsretten, jf. § 11 a og  

 § 11.
 Som beskrevet under de almindelige bemærkninger,  

 gør en ændring af ATP's grundlagsrente det nødvendigt  

 også at ændre dødsfaldsydelserne i ATP.
Ændringerne påvirker direkte og markant  

 forholdet mellem ægtefællesummen, der bygger på  

 kapitalværdi og børnesummen, der bygger på pensionsret.  

 Dødsfaldsydelserne bør derfor justeres, hvis ikke  

 børneydelserne i fremtiden skal miste deres betydning til fordel for  

 væsentligt højere ydelser til ægtefæller efter  

 ældre afdøde medlemmer.
Det bemærkes i den forbindelse, at  

 det forudsættes, at den eksisterende finansieringsmæssige balance  

 for ordningen som helhed mellem alderspension og dødsfaldsydelser  

 fastholdes.
 Udover at modvirke de utilsigtede virkninger ved  

 nedsættelse af grundlagsrenten og overgangen til tarifgrundlag  

 foreslås det, at der tillige sker en »modernisering« af  

 dødsfaldsydelserne.
I den nye ordning forlades princippet om, at  

 dødsfaldsydelserne beregnes med udgangspunkt i den pensionsret, som  

 det afdøde medlem havde.
I stedet foreslås det, at  

 dødsfaldsydelserne bliver et ensartet beløb til enhver  

 berettiget efterladt efter medlemmer, der har overstået en vis  

 karenstid.
Dette ændrede princip betyder, at dækningen af  

 børn og ægtefæller/samlevere efter især yngre  

 ATP-medlemmer opprioriteres.
 Til både ægtefæller/samlevere og til  

 børn under 21 år, foreslås det, at dødsfaldssummen  

 udgør 40.000 kr.
Medlemmer, der har optjent rettigheder i den  

 nuværende ATP-ordning, bevarer denne dækning.
Der henvises til  

 bemærkningerne nedenfor om samordning mellem gammel og ny ordning.
Dødsfaldsydelserne i den nye ATP-ordning vurderes  

 ikke at være omfattet af lov om bevarelse af enkepension i forbindelse  

 med separation og skilsmisse (EPL). Baggrunden herfor er, at de nye  

 dødsfaldsydelser mest har karakter af en gruppelivssum, og ikke er en  

 »enkepension« som forudsat i EPL.
Som konsekvens af, at EPL ikke finder  

 anvendelse, vil en samlever ikke komme i den situation, at vedkommende skal  

 dele ydelse med afdødes evt. fraskilte ægtefælle.
Ægtefælle-/samleverydelser  

 § 14b, stk. 1 Det foreslås, at der fremover ved et medlems  

 død udbetales et engangsbeløb til den efterladte  

 ægtefælle eller samlever på 40.000 kr.
§ 14 b, stk. 2 Det foreslås, at samlevere ligestilles med  

 ægtefæller i relation til en dødsfaldsydelse efter et  

 ATP-medlem.
 Baggrunden er, at der i mange tilfælde af samliv  

 uden ægteskab opstår et (økonomisk) fællesskab, der  

 kan sammenlignes med det (økonomiske) fællesskab mellem  

 ægtefæller, og der kan være forhold, der i samme omfang som  

 mellem ægtefæller tilsiger, at der tilfalder den efterladte et  

 økonomisk bidrag til den umiddelbare fase efter et dødsfald.  

 Samtidig sker en sådan ligestilling i flere andre pensionsordninger, og  

 en sådan ligestilling er også sket i  

 pensionsbeskatningsloven.
Samlevende foreslås defineret som personer, der har  

 fælles bopæl og som kan indgå ægteskab, herunder  

 registreret partnerskab, med hinanden.
Endvidere foreslås det, at  

 samlivet skal have bestået i mindst 2 år forud for  

 dødsfaldet, og at de samlevende ved notering hos ATP har indsat  

 hinanden som modtager af ægtefælle-/samleverydelsen.
Hermed  

 sikres i et vist omfang, at der er tale om et egentlig samliv, og  

 særligt at parterne selv har valgt at begunstige hinanden i  

 tilfælde af død.
 Det er ikke til hinder for at være samlevende, at  

 den ene part sidder i uskiftet bo efter en tidligere  

 ægtefælle.
I tilfælde af institutionsophold skal kravet om  

 mindst 2 års fælles bopæl være opfyldt forud for  

 opholdet.
Det er fortsat et krav, at samlivet, det vil sige fælles  

 bopæl og ingen ægteskabshindringer, består på  

 tidspunktet for noteringen hos ATP.
Der må heller ikke i 2 år  

 forud for dødsfaldet have været ægteskabshindringer.
 Ved institutionsophold tænkes på situationer,  

 hvor de samlevende af udefra kommende grunde ikke kan have fælles  

 bopæl (folkeregisteradresse), fx ved optagelse på plejehjem  

 e.l.
Ved ophævelse af samlivet bortfalder retten til  

 ægtefælle-/samleverydelsen.
Ved evt. genoptagelse af samlivet  

 skal betingelserne, jf. ovenfor, opfyldes på ny.
 I tilfælde af at et medlem, som ønsker at  

 notere sig hos ATP med sin samlever, allerede er noteret hos ATP, vil den  

 gamle notering automatisk blive annulleret, både for den  

 pågældende og for den tidligere samlever.
Notering hos ATP sker på baggrund af en tro- og  

 loveerklæring fra de samlevende.
ATP undersøger, at  

 betingelserne for notering og udbetaling af ydelser er til stede på  

 grundlag af tro- og loveerklæringen og oplysninger fra folkeregistret,  

 herunder særligt oplysninger om adresse og civilstand, med mindre ATP  

 på grund af særlige omstændigheder finder det  

 påkrævet at tilvejebringe yderligere oplysninger om samlivets  

 beståen.
 § 14 b, stk. 3.
Et medlem skal have været medlem af ATP i 2 år  

 og have indbetalt, hvad der svarer til 2 årsbidrag til ATP efter 1.  

 januar 2002, for at en eventuelt efterladt har ret til at få udbetalt  

 en ydelse ved dødsfald.
En karenstid indsættes for at sikre en  

 vis minimumsbetaling som forudsætning for dækning og fordi det  

 hindrer udløsning af ydelser baseret på en meget beskeden  

 bidragskarriere.
 Karensindbetalingen udgøres af det normerede  

 bidrag, dvs. at optjeningsperioden på 2 årsbidrag er ens for A, B  

 og C-bidragydere med samme beskæftigelsesomfang.
 Kun medlemsperioder og bidragsperioder fra den 1. januar  

 2002 kan medregnes.
§ 14 b, stk. 4 Det foreslås, at bestyrelsen for ATP kan regulere  

 beløbet på 40.000 kr.
En overordnet forudsætning for en sådan  

 regulering vil være, at dødsfaldsydelserne skal kunne holdes  

 inden for ca. 12 pct. af bidragene, jf. ovenfor under de almindelige  

 bemærkninger.
I en reguleringssammenhæng kan det være af  

 betydning, i hvilket omfang det almindelige ATP-bidrag reguleres.
En regulering af dødsfaldsydelserne (eventuelt i  

 nedadgående retning) kan først og fremmest tænkes at ske,  

 hvis et eller flere af de overordnede parametre for beregningen af  

 dødsfaldsydelserne ændrer sig.
Her tænkes primært  

 på den gennemsnitlige dødelighed og  

 fødselshyppigheden.
§ 14 b, stk. 5 Bestemmelsen svarer til den nugældende § 11,  

 stk. 4.
§ 14 c Ydelsen nedsættes gradvist fra medlemmets 66.  

 år, således at der ikke udbetales dødsfaldssum til  

 ægtefælle/samlever, hvis afdøde var fyldt 70 år.
 Baggrunden for, at dødsfaldsydelserne ikke skal  

 kunne udbetales uanset alder er bl.a. hensynet til finansieringen af den nye  

 ordning, herunder opprioriteringen af ydelser til børn og til  

 ægtefæller/samlevere efter yngre ATP-medlemmer.
 Hensigten med aftrapningsmodellen er at minimere  

 betydningen af, om et dødsfald finder sted lige før eller lige  

 efter en bestemt fødselsdag.
Med udgangspunkt i en ægtefælleydelse på  

 40.000 kr., nedsættes beløbet med 8.000 kr./året,  

 således at hvis medlemmet dør som 66 årig, udbetales  

 32.000 kr. og dør medlemmet som 69 årig, udbetales 8.000 kr.
Ved  

 det fyldte 70. år, bortfalder ydelsen.
§ 14 d Det er principielt forudsat, at det kun er efterlevende  

 efter de afdøde medlemmer, der har indbetalt bidrag til den nye  

 ATP-ordning, der er berettiget til dødsfaldsydelser efter de nye  

 regler.
Tilsvarende forudsættes det, at de dødsfaldssummer, der  

 er opnået ret til på grundlag af den pensionsret, der er optjent  

 i den gamle ATP-ordning, bevares uændret efter de regler, der  

 gælder i den gamle ordning.
I mange år frem i tiden vil det for de fleste  

 medlemmer gælde, at de efterladte er berettiget til  

 dødsfaldsydelser efter begge sæt regler.
Hvis den gamle og den  

 nye ATP-ordning skal kunne eksistere side om side, er det afgørende,  

 at der sker en samordning mellem dødsfaldsydelserne i de to ordninger.  

 Denne forudsætning gælder i forhold til ægtefæller  

 såvel som i forhold til børn.
Det foreslås derfor, at der til den enkelte  

 begunstigede altid udbetales et beløb svarende til den største  

 ydelse, der er opnået ret til i de to ordninger.
Man skal have  

 opnået retten efter de almindelige regler, dvs. at man bl.a. skal have  

 udstået karenstiden på 2 år i forhold til den nye  

 ordning.
 For de grupper, der ikke har rettigheder efter den gamle  

 ordning, men alene efter den nye (samlevere og medlemmer, der træder  

 ind i ATP efter 1. januar 2002), sker der selvsagt ingen samordning.
Børneydelse  

 § 14 e, stk. 1 Det foreslås, at der fremover ved et medlems  

 død udbetales et engangsbeløb til eventuelt efterladte  

 børn under 21 år på 40.000 kr. pr. barn.
§ 14 e, stk. 2 Bestemmelsen sikrer, at børneydelsen - for så  

 vidt angår umyndige børn - udbetales til værgen i  

 forbindelse med et dødsfald.
Bestemmelsen svarer til den  

 gældende § 11 a, stk. 3.
§ 14 e, stk. 3 Der kan i det hele henvises til bemærkningerne til  

 § 14 b, stk. 3.
§ 14 e, stk. 4 Der kan i det hele henvises til bemærkningerne til  

 § 14 b, stk. 4.
§ 14 e, stk. 5 Bestemmelsen svarer til den gældende § 11 a,  

 stk. 4, jf. § 11, stk. 4.
§ 14 f Der kan i det hele henvises til bemærkningerne til  

 § 14 d.
§ 14 g Bestemmelsen svarer til den gældende § 14  

 a.
Til nr. 13 Dødsfaldsydelsen til efterlevende  

 ægtefælle/samlever vil efter de regler, der foreslås i  

 § 14 b være uafhængig af den pensionsret medlemmet har  

 optjent.
Det foreslås derfor, at alle bidragsbetalende medlemmer skal  

 bidrage til finansieringen af dækningen med et ensartet beløb,  

 der fratrækkes i det betalte bidrag for det enkelte medlem.  

 Børneydelsen finansieres derimod fortsat solidarisk.
 Da der vil være medlemmer, der i perioder ikke  

 betaler bidrag, eller kun betaler et bidrag, der er utilstrækkeligt til  

 at dække det beløb, som skal finansiere dødsfaldsydelsen  

 til ægtefælle/samlever, beregnes beløbet således, at  

 det både dækker dødsfaldsydelsen i det enkelte  

 bidragsår og kan sikre opretholdelse af dækningen i de perioder,  

 hvor der ikke betales tilstrækkelige bidrag til at betale for  

 dødsfaldsdækningen.
Fradragsbeløbet kan variere fra år til  

 år afhængig af udviklingen i dødelighed m.v.
Regler for  

 beregningen af fradragsbeløbet skal fremgå af  

 pensionsgrundlaget, jf. §18.
Til nr. 14 Der er tale om en konsekvensrettelse som følge af  

 lovændring i lov om en aktiv arbejdsmarkedspolitik, hvorefter personer  

 der modtager jobrotationsydelse eller aktiveringsydelse og lign. indbetaler  

 dobbelt ATP-bidrag, hvilket svarer til reglerne for dagpengemodtagere  

 m.v.
Til nr. 15, 16 og 17 Efter den gældende ATP-lov skal ATP anmelde sin  

 forsikringsplan til Finanstilsynet.
Forsikringsplanen indeholder oplysninger  

 om regler for beregning af pensionshensættelser og regler for  

 anvendelse af overskud til forhøjelse af de aktuelle og fremtidige  

 pensioner.
 Selve pensionsoptjeningsreglerne er i den gældende  

 ATP-lov angivet i kapitel 3 og 4. Ved anvendelse af et tarifbaseret  

 pensionsoptjeningssystem er det hensigtsmæssigt at foretage en  

 opdeling, så reglerne for rettighedsoptjeningen skal angives i et  

 pensionsgrundlag og reglerne for beregning af pensionshensættelserne  

 skal angives i et hensættelsesgrundlag.
Der er tale om en omformulering af de nuværende  

 §§ 18 og 19. De i de nuværende bestemmelser indeholdte elementer  

 er således inddraget i de nye formuleringer.
Dog er den nuværende  

 § 19, stk. 3, ikke medtaget, da den vurderes at være  

 overflødig.
I det tilfælde, at ATP's formue ikke er  

 tilstrækkelig til at dække medlemmernes optjente  

 pensionsrettigheder, ville pensionerne eventuelt skulle nedsættes.
Pensionsgrundlag Pensionsgrundlaget angiver, hvor stor en pensionsret det  

 enkelte medlem optjener på baggrund af de indbetalte bidrag.
Da  

 rettighedsoptjeningen er en følge af indholdet i pensionsgrundlaget,  

 fastsættes materielle krav til indholdet i grundlaget, herunder at det  

 er betryggende og rimeligt.
 Ændringer i bilag A (pensionsrettighedsskalaen) til  

 loven, jf. § 8 b, skal foretages på en måde, så nye  

 pensionsrettigheder ligeledes fastsættes på baggrund af et  

 betryggende grundlag.
ATP er i modsætning til sædvanlige ordninger i  

 livsforsikringsselskaber og tværgående pensionskasser en  

 indskudsbaseret ordning.
Dette betyder, at det enkelte medlem har ret til at  

 indbetale indskud for herved at erhverve en dertil svarende pensionsret, uden  

 at der er en aftale om regelmæssige fremtidige indbetalinger.
Dette  

 medfører, at der som udgangspunkt er mulighed for at ændre  

 på rettighedsoptjeningen i forhold til alle fremtidige bidrag.
Der er  

 derfor ikke behov for, at beregningselementerne i pensionsgrundlaget  

 fastsættes ligeså forsigtigt som i de sædvanlige ordninger  

 omfattet af lov om forsikringsvirksomhed, idet en tilpasning af  

 beregningselementerne til ændrede samfundsvilkår vil få  

 virkning for al efterfølgende optjening af pensionsret.
ATP skal fortsat tilstræbe at opretholde  

 realværdien af egenpensionerne. Ønsket om realværdisikring  

 stiller et særligt krav til forsigtighed i valget af  

 beregningselementer, idet grundlagsrenten skal være så lav, at  

 bonus kan forventes at sikre realværdien.
I sædvanlige ordninger  

 i livsforsikringsselskaber og tværgående pensionskasser er der  

 ikke et krav om, at det skal tilstræbes at realværdisikre  

 pensionstilsagnene.
I disse ordninger gives bonus efter  

 kontributionsprincippet, jf. § 31, stk. 2, i lov om  

 forsikringsvirksomhed, og ikke ud fra den generelle realudvikling i  

 samfundet.
Som en følge af kravet om, at ATP skal tilstræbe en  

 langsigtet bonuspolitik, der sikrer pensionernes realværdi, finder  

 kontributionsprincippet som sådan ikke anvendelse for ATP.
At det anmeldte grundlag skal være rimeligt svarer  

 til det rimelighedskrav, der gælder for livsforsikringsselskaberne og  

 de tværgående pensionskasser, jf. § 31, stk. 1, i lov  

 om forsikringsvirksomhed, og der vil nærmere kunne hentes  

 fortolkningsbidrag i denne bestemmelse.
Det skal dog igen understreges, at  

 kontributionsprincippet som sådan ikke gælder for ATP, idet ATP i  

 stedet skal tilstræbe at realværdisikre pensionstilsagnene.
I  

 Finanstilsynets vurdering af om grundlaget er rimeligt indgår, at det  

 realiserede resultat skal fordeles mellem medlemmerne og andre berettigede  

 således, at det realiserede resultat i første omgang deles  

 mellem rettigheder, der er optjent på baggrund af de hidtil  

 gældende regler i ATP-loven (hidtidige rettigheder), og  

 pensionsrettigheder, der optjenes på baggrund af det fremtidige  

 pensionsgrundlag (fremtidige rettigheder). Der må herved ikke ske en  

 omfordeling af betydning af midler mellem hidtidige og fremtidige rettigheder  

 i ATP.
En omfordeling må anses for uden betydning, såfremt den  

 alene medfører en uvæsentlig ændring af  

 pensionsrettigheder i forhold til, hvis der ikke havde været den  

 nævnte omfordeling.
Den lille omfordeling, der kan blive tale om, kan  

 opstå af tekniske, afrundingsmæssige grunde.
 Når det realiserede resultat herefter er delt mellem  

 de hidtidige og fremtidige rettigheder, skal det indenfor rammerne af den  

 enkelte gruppes andel tilstræbes, at midlerne tildeles den enkelte,  

 så realværdien af de optjente pensionsrettigheder opretholdes.  

 Opbygges der herefter midler ud over, hvad der antages at være  

 nødvendige til fortsat sikring af realværdien af de optjente  

 pensionsrettigheder, frigives disse midler på rimelig vis over tid til  

 de enkelte rettigheder i gruppen.
 Da ATP er omfattet af offentlighedsloven, er  

 pensionsgrundlaget offentligt tilgængeligt, hvilket sikrer, at  

 medlemmerne af ATP kan få indsigt i, hvorledes deres  

 pensionsrettigheder beregnes.
 I forbindelse med den praktiske tilrettelæggelse af  

 administrationen af ATP-pensionen for tiden efter 1. januar 2002, vil  

 ATP-bestyrelsen overveje spørgsmålet om eventuel etablering af  

 individuelle depoter og årlige depotregnskaber.
Hensættelsesgrundlag ATP skal opgøre værdien af  

 pensionsforpligtelserne.
Hensættelsesgrundlaget angiver såvel  

 principperne for som beregningselementerne til en sådan  

 opgørelse.
Det forsikringstekniske beregningsgrundlag i den  

 nuværende forsikringsplan har primært været anvendt til  

 angivelse af beregningsgrundlaget til opgørelse af  

 pensionshensættelserne til brug for den aktuarmæssige  

 opgørelse, jf. den nuværende § 19, stk. 1, og til brug  

 for årsregnskabet.
Dette svarer netop til funktionen af det  

 foreslåede hensættelsesgrundlag.
Til nr. 18 Kravene til den ansvarshavende aktuar svarer til de krav,  

 der stilles til en ansvarshavende aktuar, der er ansat i et  

 livsforsikringsselskab eller i en tværgående pensionskasse, med  

 de nødvendige tilpasninger, der følger af ATP s særlige  

 forhold.
 Udvidelsen af den ansvarshavende aktuars pligter i forhold  

 til den nugældende § 24 b, stk. 3, er herefter, at aktuaren  

 fremover har pligt til at påse, at pensions- og  

 hensættelsesgrundlaget opfylder lovens krav hertil, samt at  

 gennemgå det aktuarmæssige indhold af ATP's aktiviteter og  

 materiale i øvrigt.
Til nr. 19 Indførelsen af den ændrede ordlyd skal ses  

 som en følge af, at der ved den foreslåede ændring af  

 ordningen i ATP indføres et formuefællesskab mellem hidtidige og  

 fremtidige rettigheder.
ATP skal ved valg af investeringspolitik søge  

 at imødegå en situation, hvor der ikke vil være  

 tilstrækkelige midler til at værdisikre eller i det hele taget  

 honorere de forskellige optjente rettigheder.
Når det derfor bestemmes,  

 at der skal være "betryggende sikkerhed" betyder det, at  

 investeringerne skal være betryggende set i forhold til både de  

 samlede forpligtelser og forpligtelserne over for enkelte grupper af  

 medlemmer.
Der skal derfor ved valg af investeringspolitik tages hensyn til  

 sammensætningen af forpligtelserne i ordningen.
Bestyrelsen og  

 direktøren skal - ligesom ved den tidligere § 26, stk. 1, i  

 loven - søge at opnå det størst mulige afkast af en  

 foretagen investering.
 Der henvises i det hele til den tilsvarende bestemmelse i  

 § 87 i lov om forsikringsvirksomhed.
 Det forhold, at ATP skal tilstræbe opretholdelse af  

 midlernes realværdi er en videreførelse fra den nuværende  

 § 26, stk. 1.
Til nr. 20 Ændringen er en konsekvens af, at der i den nye  

 bestemmelse i lovforslagets nr. 3 (§ 8 b) indføres en  

 aldersdifferentieret pensionsskala, jf. bilag A.
Til nr. 21 og 22 Der er tale om omformuleringer af gældende  

 bestemmelser som konsekvens af, at beregningsgrundlaget ændres.
Til nr. 23 I § 36, stk. 1, er det bestemt, at medlemmerne  

 ikke kan fremsætte indsigelser mod de bidrag, der er konteret på  

 deres konto, såfremt der er forløbet 3 år fra modtagelse  

 af udskrift af deres ATP-konto.
Det undgås herved, at der mange  

 år efter bliver rejst tvivl om, hvorvidt der mangler indbetaling af et  

 bidragsbeløb, eller om et beløb er korrekt.
ATP har hidtil  

 sendt kontoudskrift til medlemmerne i form af en oplysning på  

 årsopgørelsen fra skattemyndighederne.
Fra 2001 er det tanken at  

 udsende orientering om indbetalte ATP-bidrag sammen med oplysninger om den  

 midlertidige og særlige pensionsopsparing direkte fra ATP til  

 medlemmerne.
Der er imidlertid en række tilfælde, hvor ATP  

 ikke har mulighed for at sende en kontoudskrift eller i øvrigt ikke  

 har mulighed for at komme i forbindelse med medlemmerne.
I flere  

 tilfælde er der fra denne medlemsgruppe rejst spørgsmål  

 om, hvorvidt der for beskæftigelsesforhold, der ligger endog  

 særdeles mange år tilbage skulle have været indbetalt  

 bidrag.
De pågældende vil ikke efter den gældende  

 bestemmelse i § 36, stk. 1, være afskåret fra at stille  

 krav om indbetaling af bidrag, men det antages, at dansk rets almindelige  

 forældelsesregel er gældende, dvs. at krav på indbetaling  

 af bidrag for en bestemt beskæftigelse forældes på 20  

 år.
Undersøgelse af disse gamle  

 beskæftigelsesforhold er særdeles tidskrævende, og  

 nødvendiggør i mange tilfælde henvendelse til  

 arbejdsgiverne, som derved bliver urimeligt belastede.
På denne  

 baggrund foreslås indsat en bestemmelse i § 36, stk. 1,  

 hvorefter medlemmer, der ikke har modtaget kontoudskrift, afskæres fra  

 at gøre indsigelse mod konterede bidrag, når der er  

 forløbet 5 år fra det tidspunkt, hvor et evt.  

 bidragsbeløb skulle have været indbetalt.
Der vil i  

 øvrigt på denne måde blive bedre overensstemmelse med  

 reglen i § 17, stk. 5, hvorefter ATP s krav på arbejdsgiveren  

 forældes på 5 år.
Det er vigtigt at sikre sig, at medlemmerne er  

 opmærksomme på vigtigheden af, at ATP underrettes om eventuelle  

 adresseændringer og konsekvenserne af denne  

 forældelsesbestemmelse.
Dette kan bl.a. gøres ved, at ATP  

 meddeler dette i deres sædvanlige generelle orienteringsskrivelser.
Til § 2 Til stk. 1 Det foreslås, at loven træder i kraft den 1.  

 januar 2002.
Til stk. 2 Det foreslås, at kravet til samlevende om 2  

 års bopæl skal »optjenes« efter den 1. januar 2002. Samlevere  

 skal altså have boet sammen i 2 år efter den 1. januar 2002,  

 før de kan betragtes som samlevende i relation til  

 dødsfaldsydelsen i § 14 b, stk. 1.
Til stk. 3 Det foreslås, at karenskravet på 2 års  

 indbetalte bidrag først kan opfyldes efter den 1. januar 2002. Kravet  

 om 2 års medlemskab kan også først opfyldes fra den 1.  

 januar 2002. Der kan derfor tidligst blive udbetalt dødsfaldsydelser  

 efter den nye ordning i forbindelse med dødsfald, der sker efter den  

 1. januar 2004.
Til stk. 4 De eksisterende dødsfaldsydelser efter §§ 11  

 og 11 a bygger på den pensionsret, som det afdøde medlem havde  

 optjent ved dødsfaldet.
Det fastslås, at der ikke efter den 1.  

 januar 2002 kan beregnes (yderligere) dødsfaldsdækning på  

 baggrund af de pensionsrettigheder, der er indbetalt bidrag til indtil den 1.  

 januar 2001.
Til stk. 5 Det foreslås, at medlemmer, der er fyldt 65 år  

 den 1. januar 2002, ikke omfattes af den nye dødsfaldsdækning i  

 lovforslagets nr. 12 og 13. Det vil ikke for disse medlemmer være  

 muligt at opfylde karensbetingelsen i § 14 d, stk. 3, om 2  

 års bidrag (efter den 1. januar 2002), og eventuelt efterladte vil  

 derfor ikke kunne få mulighed for at modtage ydelser fra ordningen.
Bilag A Pensionsgrundlag fra 1. januar 2002 For hver 100 kr. bidrag, jf. § 8 b,  

 optjenes følgende pensionsret fra alder 67 fyldt alder pensionsret v/67 fyldt alder pensionsret v/67 16 år 18,46 kr.
41 år 12,48 kr.
17 år 18,18 kr.
42 år 12,27 kr.
18 år 17,91 kr.
43 år 12,06 kr.
19 år 17,63 kr.
44 år 11,86 kr.
20 år 17,36 kr.
45 år 11,65 kr.
21 år 17,10 kr.
46 år 11,45 kr.
22 år 16,84 kr.
47 år 11,24 kr.
23 år 16,58 kr.
48 år 11,04 kr.
24 år 16,33 kr.
49 år 10,84 kr.
25 år 16,08 kr.
50 år 10,64 kr.
26 år 15,83 kr.
51 år 10,44 kr.
27 år 15,59 kr.
52 år 10,24 kr.
28 år 15,35 kr.
53 år 10,04 kr.
29 år 15,11 kr.
54 år 9,83 kr.
30 år 14,88 kr.
55 år 9,63 kr.
31 år 14,65 kr.
56 år 9,42 kr.
32 år 14,42 kr.
57 år 9,22 kr.
33 år 14,19 kr.
58 år 9,01 kr.
34 år 13,97 kr.
59 år 8,80 kr.
35 år 13,75 kr.
60 år 8,58 kr.
36 år 13,53 kr.
61 år 8,36 kr.
37 år 13,32 kr.
62 år 8,14 kr.
38 år 13,11 kr.
63 år 7,91 kr.
39 år 12,90 kr.
64 år 7,67 kr.
40 år 12,69 kr.
65 år 7,43 kr.
66 år 7,18 kr.
Bemærk: Tariffen er baseret på en fælles  

 dødelighed for mænd og kvinder i forholdet M:K = 50:50 Anvendt rentesats, jf. § 8 b, stk. 2, på: 2% Bilag Lovforslaget sammenholdt med gældende  

 formulering Gældende formulering Lovforslaget § 7. - - - § 7. - - - Stk. 2. Bidragsindbetalinger i det enkelte år ud over de  

 i stk. 1 nævnte godskrives medlemmet i andre bidragsår i det  

 omfang, det måtte være nødvendigt for at opnå  

 anciennitet som angivet i stk. 1, eller for at opnå pension som  

 angivet i § 8, stk. 2. Eventuelle overskydende bidrag anses som  

 indbetalt efter den 1. juli 1992.
Stk. 3. - - - Stk. 2. Bidragsindbetalinger i det enkelte år ud over de  

 i stk. 1 nævnte godskrives medlemmet i andre bidragsår i det  

 omfang, det måtte være nødvendigt for at opnå  

 anciennitet som angivet i stk. 1, eller for at opnå pension som  

 angivet i § 8, stk. 2. Eventuelle overskydende bidrag anses som  

 indbetalt i perioden fra den 1. juli 1992 indtil den 1. januar 2002.
Stk. 3. - - - § 8 a.
Af bidrag, der vedrører tiden fra den 1. juli  

 1992, ydes en årlig pension på 100,00 kr. for hvert indbetalt  

 bidragsbeløb på 396,00 kr.
§ 8 a.
Af bidrag, der vedrører tiden fra den 1. juli  

 1992 indtil den 1. januar 2002, ydes en årlig pension på 100,00  

 kr. for hvert indbetalt bidragsbeløb på 396,00 kr.
§ 8 b.
Af bidrag, der vedrører tiden fra den 1. januar  

 2002, med fradrag af beløb efter § 16, ydes pension som angivet i  

 bilag A i overensstemmelse med Arbejdsmarkedets Tillægspensions  

 pensionsgrundlag, jf. § 18. Bestyrelsen for Arbejdsmarkedets  

 tillægspension kan ændre pensionsbeløbene for så  

 vidt angår fremtidige bidrag.
Stk. 2. Pensionen som nævnt i stk. 1, fastsættes  

 på grundlag af en rentesats på 2 pct. p.a.
Efter indstilling af  

 bestyrelsen for Arbejdsmarkedets Tillægspension kan arbejdsministeren  

 efter forhandling med Finanstilsynet ændre satsen.
§ 9. Tillægspension i form af egenpension ydes efter  

 anmodning fra den 1. i måneden efter det fyldte 67. år, jf. dog  

 stk. 4 og 5, og udbetales månedsvis forud.
Bestyrelsen for  

 Arbejdsmarkedets Tillægspension kan dog bestemme, at mindre  

 pensionsbeløb med tillæg af bonuspension, jf. § 19,  

 stk. 2, udbetales enten for længere perioder ad gangen eller som  

 kapitaliserede engangsbeløb.
Regler til bestemmelse af  

 kapitaliseringsværdier fastsættes af bestyrelsen for  

 Arbejdsmarkedets Tillægspension med Finanstilsynets godkendelse.
Ved  

 kapitaliseringen anvendes samme forventede restlevetid for mænd og  

 kvinder.
§ 9. Tillægspension i form af egenpension ydes efter  

 anmodning fra den 1. i måneden efter det fyldte 67. år, jf. dog  

 stk. 4 og 5, og udbetales månedsvis forud.
Bestyrelsen for  

 Arbejdsmarkedets Tillægspension kan dog bestemme, at mindre  

 pensionsbeløb med tillæg af bonuspension, jf. § 19,  

 stk. 2, udbetales enten for længere perioder ad gangen eller som  

 kapitaliserede engangsbeløb.
Regler til bestemmelse af  

 kapitaliseringsværdier fastsættes af bestyrelsen for  

 Arbejdsmarkedets Tillægspension, jf. § 18. Ved kapitaliseringen  

 anvendes samme forventede restlevetid for mænd og kvinder.
Stk. 2. - - - Stk. 2. - - - Stk. 3. - - - Stk. 3. - - - Stk. 4. Ønskes tillægspension udbetalt fra et  

 tidspunkt, der ligger efter det fyldte 67. år, forhøjes  

 pensionen med 10 pct. for hvert år regnet fra det 67. år, dog  

 ikke ud over det fyldte 70. år.
Forhøjelsen sker  

 månedsvis.
Stk. 4. Ønskes tillægspension udbetalt fra et  

 tidspunkt, der ligger efter det fyldte 67. år, forhøjes  

 pensionen med en forhøjelsesprocent for hver måned udbetalingen  

 udskydes, regnet fra det 67. år, dog ikke ud over det fyldte 70.  

 år.
Forhøjelsen beregnes i forhold til den pension medlemmet  

 ville have været berettiget til for den foregående måned.  

 For pension optjent før 1. januar 2002 er forhøjelsesprocenten  

 0,8 pct. pr. måned.
For pension optjent fra 1. januar 2002 er  

 forhøjelsesprocenten 0,6 pct. pr. måned.
 Stk. 5. Til personer, der fylder 60 år den 1. juli 1999  

 eller senere, kan tillægspension efter anmodning udbetales før  

 det fyldte 67. år, dog ikke før det fyldte 65. år.  

 Ønskes tillægspension udbetalt fra et tidligere tidspunkt end  

 det 67. år, nedsættes pensionen med 10 pct. for hvert år.  

 Nedsættelsen sker månedsvis.
Stk. 5. Til personer, der er fyldt 60 år den 1. juli  

 1999 eller senere, kan tillægspension efter anmodning udbetales  

 før det fyldte 67. år, dog ikke før det fyldte 65.  

 år. Ønskes tillægspension udbetalt fra et tidligere  

 tidspunkt end det 67. år, nedsættes pensionen med en  

 nedsættelsesprocent for hver måned pension ønskes udbetalt  

 før det 67. år.
Nedsættelsen beregnes i forhold til den  

 pension medlemmet ville have været berettiget til for den  

 efterfølgende måned.
For pension optjent før 1. januar  

 2002 er nedsættelsesprocenten 0,8 pct. pr. måned.
For pension  

 optjent fra 1. januar 2002 er nedsættelsesprocenten 0,6 pct. pr.  

 måned.
 Stk. 6. Hvis arbejdsministeren ændrer rentesatsen, jf.  

 § 8 b, stk. 2, kan bestyrelsen for Arbejdsmarkedets  

 Tillægspension ændre forhøjelses- henholdsvis  

 nedsættelsesprocenten i stk. 4 og 5 for så vidt angår  

 pension optjent efter ændringen af rentesatsen.
 § 12.
 § 12.
Stk. 1-3. - - - Stk. 1-3. - - - Stk. 4. Ved kapitaliseringen medregnes fra den efterlevende  

 ægtefælles 67. år, eller fra det tidspunkt, hvor  

 vedkommende har udnyttet retten efter § 9, stk. 5, kun den del af  

 pensionsydelsen efter stk. 3, der sammenlagt med pensionsydelsen efter  

 § 11, stk. 3, overstiger den efterlevendes eventuelle egenpension  

 (inklusive bonuspension), jf. kapitel 3. Er den efterlevende ved  

 dødsfaldet ikke fyldt 67 år, medregnes ved beregningen af  

 egenpensionen forventede bidrag indtil 67-året, beregnet på  

 grundlag af den forudgående bidragsbetaling.
 Stk. 4. Ved kapitaliseringen medregnes fra den efterlevende  

 ægtefælles 67. år, eller fra det tidspunkt, hvor  

 vedkommende har udnyttet retten efter § 9, stk. 5, kun den del af  

 pensionsydelsen efter stk. 3, der sammenlagt med pensionsydelsen efter  

 § 11, stk. 3, overstiger den efterlevendes eventuelle egenpension  

 (inklusive bonuspension), jf. kapitel 3. Er den efterlevende ved  

 dødsfaldet ikke fyldt 67 år, medregnes ved beregningen af  

 egenpensionen bidrag vedrørende tiden indtil 1. januar 2002.
Stk. 5. - - - Stk. 5. - - - § 13. - - - § 13. - - - Stk. 2. Til efterlevende ægtefæller, som er  

 født den 1. juli 1930 eller senere, efter medlemmer, der er  

 døde før den 1. juli 1992, udbetales der ved den efterlevendes  

 62. år et engangsbeløb, jf. stk. 3.
 Stk. 2. Til efterlevende ægtefæller, som er  

 født den 1. juli 1930 eller senere, efter medlemmer, der er  

 døde før den 1. juli 1992, udbetales der et  

 engangsbeløb, jf. stk. 3.
Stk. 3. - - - Stk. 3. - - - Stk. 4. - - - Stk. 4. - - - Stk. 5. Ved kapitaliseringen medregnes fra den efterlevende  

 ægtefælles 67. år eller fra det tidspunkt, hvor vedkommende  

 har udnyttet retten efter § 9, stk. 5, dog kun den del af  

 pensionsydelsen, jf. stk. 3, der overstiger ægtefællens  

 egenpension (inklusive bonuspension, jf. kapitel 3). Er den efterlevende  

 ægtefælle ved dødsfaldet ikke fyldt 67 år, medregnes  

 ved beregningen af egenpensionen forventede bidrag indtil 67-året,  

 beregnet på grundlag af den forudgående bidragsindbetaling.
 Stk. 5. Ved kapitaliseringen medregnes fra den efterlevende  

 ægtefælles 67. år eller fra det tidspunkt, hvor vedkommende  

 har udnyttet retten efter § 9, stk. 5, dog kun den del af  

 pensionsydelsen, jf. stk. 3, der overstiger ægtefællens  

 egenpension (inklusive bonuspension, jf. kapitel 3). Er den efterlevende  

 ægtefælle ved dødsfaldet ikke fyldt 67 år, medregnes  

 ved beregningen af egenpensionen bidrag vedrørende tiden indtil 1.  

 januar 2002.
Stk. 6. - - - Stk. 6. - - - Stk. 7. For engangsbeløb efter stk. 1, hvor  

 dødsfaldet sker efter den 1. januar 2002, gælder det samme som  

 nævnt i § 11, stk. 4.
 Stk. 8. Begæring om engangsbeløb efter  

 stk. 2, skal være indgivet senest ved den efterlevende  

 ægtefælles 67. år, men ikke tidligere end den 1. januar  

 2007.
§ 14 a. - - - § 14 a. - - - Stk. 2. Arbejdsministeren kan efter indstilling fra  

 bestyrelsen for Arbejdsmarkedets Tillægspension fastsætte regler  

 for beregning og udbetaling af engangsbeløb efter §§ 11, 11 a, 12  

 og 13 samt beregning af egenpension efter § 12, stk. 4, og  

 § 13, stk. 5. Bestyrelsen fastsætter med Finanstilsynets  

 godkendelse regler for bestemmelse af kapitaliseringsværdier.
 Stk. 2. Arbejdsministeren kan efter indstilling fra  

 bestyrelsen for Arbejdsmarkedets Tillægspension fastsætte regler  

 for beregning og udbetaling af engangsbeløb efter §§ 11, 11 a, 12  

 og 13 samt beregning af egenpension efter § 12, stk. 4, og  

 § 13, stk. 5. Bestyrelsen fastsætter regler for bestemmelse  

 af kapitaliseringsværdier, jf. § 18.
Kapitel 4 Kapitel 4 Ydelser ved dødsfald Ydelser ved dødsfald (ATP-bidrag  

 vedrørende tiden før den 1. januar 2002) Kapitel 4 a Ydelser ved dødsfald (ATP-bidrag  

 vedrørende tiden fra den 1. januar 2002) Ydelser til ægtefæller og samlevere § 14 b.
Til efterlevende ægtefæller eller  

 samlevere efter medlemmer af tillægspensionsordningen, udbetales der  

 ved medlemmets død et engangsbeløb på 40.000 kr.
Retten  

 til engangsbeløbet for ægtefæller berøres ikke af,  

 at separation mellem ægtefællerne har fundet sted.
Stk. 2. Som samlevende anses personer, der har fælles  

 bopæl og kan indgå ægteskab med hinanden.
For at opnå  

 ret til en ydelse efter stk. 1, skal de samlevende ved en skriftlig  

 notering hos Arbejdsmarkedets Tillægspension have indsat hinanden som  

 modtager af denne ydelse.
Samlivet, jf. 1. pkt., skal bestå på  

 tidspunktet for noteringen hos Arbejdsmarkedets Tillægspension.
Det er  

 endvidere en betingelse, at samlivet har bestået i mindst 2 år  

 forud for dødsfaldet.
I tilfælde af samleverens  

 institutionsophold skal kravet om fælles bopæl i 4. pkt., have  

 været opfyldt forud for opholdet.
 Stk. 3. Ydelse efter stk. 1, kan udbetales til en  

 efterlevende efter et medlem, der har været medlem af  

 tillægspensionsordningen i sammenlagt mindst 2 år og som  

 derudover har betalt bidrag svarende til 2 årsbidrag i henhold til  

 § 4 a eller § 15, stk. 1.
 Stk. 4. Beløbet i stk. 1, kan reguleres af  

 bestyrelsen for Arbejdsmarkedets Tillægspension.
 Stk. 5. Engangsbeløb efter denne bestemmelse, der ikke  

 er begæret udbetalt senest 5 år efter dødsfaldet,  

 tilfalder Arbejdsmarkedets Tillægspension.
§ 14 c.
Ydelsen efter § 14 b, stk. 1,  

 nedsættes med lige store beløb fra og med det år, hvor  

 medlemmet fylder 66 år til og med det år, hvor medlemmet fylder  

 69 år, således at retten til ydelsen helt bortfalder ved  

 medlemmets fyldte 70. år.
 § 14 d. Ægtefæller efter medlemmer af  

 tillægspensionsordningen, der har ret til et beløb efter  

 § 11 og § 12 og samtidig har ret til et beløb efter  

 § 14 b, har alene ret til at få udbetalt det højeste af  

 disse beløb.
Børneydelse § 14 e.
Til børn efter medlemmer af  

 tillægspensionsordningen, udbetales der ved dødsfald et  

 engangsbeløb.
Beløbet udgør for hvert barn under 21  

 år 40.000 kr.
 Stk. 2. For børn under 18 år, udbetales  

 beløbet til værgen for det eller de berettigede  

 børn.
 Stk. 3. Ydelse efter stk. 1, kan udbetales til  

 børn efter medlemmer, der har været medlemmer af  

 tillægspensionsordningen i sammenlagt mindst 2 år og som  

 derudover har betalt bidrag svarende til 2 årsbidrag i henhold til  

 § 4 a eller § 15, stk. 1.
 Stk. 4. Beløbet efter stk. 1, kan reguleres af  

 bestyrelsen for Arbejdsmarkedets Tillægspension.
 Stk. 5. Engangsbeløb efter denne bestemmelse, der ikke  

 er begæret udbetalt senest 5 år efter dødsfaldet,  

 tilfalder Arbejdsmarkedets Tillægspension.
§ 14 f.
Børn efter medlemmer af  

 tillægspensionsordningen, der har ret til et beløb efter  

 § 11 a og samtidig har ret til et beløb efter § 14 e, har  

 alene ret til at få udbetalt det højeste af disse  

 beløb.
§ 14 g.
Udbetaling af engangsbeløb efter §§ 14 b  

 og 14 e sker efter anmodning fra den berettigede.
 Stk. 2. Arbejdsministeren kan efter indstilling fra  

 bestyrelsen for Arbejdsmarkedets Tillægspension fastsætte regler  

 for beregning og udbetaling af engangsbeløb efter §§ 14 b og 14  

 e.
§ 16. (Ophævet) § 16. For alle bidragsbetalende medlemmer beregnes  

 årligt et beløb, der fradrages forlods i det enkelte medlems  

 indbetalte pensionsbidrag før beregning af pension efter § 8 b.  

 Det beregnede beløb er sammensat af a)	et beløb, der dækker dødsfaldsydelsen efter  

 § 14 b i det enkelte bidragsår, og b)	et beløb, der sikrer opretholdelse af dækningen efter  

 § 14 b i de perioder, hvor der ikke betales tilstrækkelige bidrag  

 til at dække det nævnte fradrag.
 § 17 g.
 § 17 g.
Stk.1-4. - - - Stk. 1-4. - - - Stk. 5. For ATP-bidrag indbetalt i henhold til § 2 a,  

 stk. 1 og 2 samt stk. 3, for så vidt angår  

 lønmodtagere, der modtager godtgørelse, medregnes ved  

 fordelingen halvdelen af de i medfør af disse bestemmelser indbetalte  

 bidrag.
ATP-bidrag indbetalt i henhold til § 4 a, stk. 4 og 5,  

 reguleres til brug for beregningen efter stk. 3 og 4 efter forholdet  

 mellem bidrag efter § 15 og bidrag efter § 4 a, stk. 4,  

 respektiv stk. 5.
 Stk. 5. For ATP-bidrag indbetalt i henhold til § 2 a,  

 stk. 1-2 og stk. 3, for så vidt angår  

 lønmodtagere, der modtager godtgørelse eller  

 jobrotationsydelse, samt stk. 5 og 6, medregnes ved fordelingen  

 halvdelen af de i medfør af disse bestemmelser indbetalte bidrag.  

 ATP-bidrag indbetalt i henhold til § 4 a, stk. 4 og 5, reguleres  

 til brug for beregningen efter stk. 3 og 4 efter forholdet mellem bidrag  

 efter § 15 og bidrag efter § 4 a, stk. 4, respektiv  

 stk. 5.
Stk. 6-8. - - - Stk. 6-8. - - - Kapitel 6 Kapitel 6 Forsikringsplan og reguleringsbestemmelser Pensions- og hensættelsesgrundlag § 18. Arbejdsmarkedets Tillægspension skal udarbejde en  

 forsikringsplan, som skal indeholde oplysninger om ordningens  

 forsikringstekniske beregningsgrundlag samt regler (bonusregulativ) for  

 anvendelse af overskud til forhøjelse af de aktuelle og fremtidige  

 pensioner.
 Stk. 2. Forsikringsplanen og ændringer heri skal  

 anmeldes til Finanstilsynet.
§ 18. Arbejdsmarkedets Tillægspension skal anmelde et  

 pensionsgrundlag til Finanstilsynet senest samtidig med, at grundlaget tages  

 i anvendelse.
Det samme gælder enhver efterfølgende  

 ændring i grundlaget.
Pensionsgrundlaget skal indeholde angivelse  

 af 1)	grundlaget for beregning af egenpensionsoptjening, jf. kapitel  

 3, 2)	grundlaget for beregning af ydelser ved dødsfald, jf. kapitel  

 4 og 4 a, og 3)	regler for fordeling af det realiserede resultat til medlemmerne og  

 andre berettigede.
 Stk. 2. Det anmeldte pensionsgrundlag skal baseres på  

 betryggende forudsætninger om beregningselementerne, og det skal  

 være rimeligt overfor medlemmerne og andre berettigede.
 Stk. 3. Der skal tilstræbes en langsigtet bonuspolitik,  

 der sikrer pensionernes realværdi.
 Stk. 4. Finanstilsynet kan fastsætte nærmere  

 bestemmelser om de i stk. 1-3 nævnte forhold.
 § 19. Hvert år foretages en aktuarmæssig  

 opgørelse over status for Arbejdsmarkedets Tillægspension i  

 overensstemmelse med den anmeldte forsikringsplan.
§ 19. Arbejdsmarkedets Tillægspension skal anmelde et  

 hensættelsesgrundlag til Finanstilsynet senest samtidig med, at  

 grundlaget tages i anvendelse.
Det samme gælder enhver  

 efterfølgende ændring i det nævnte grundlag.  

 Hensættelsesgrundlaget skal indeholde angivelse af beregningsgrundlaget  

 til opgørelse af pensionshensættelserne.
 Stk. 2. Såfremt status giver grundlag herfor, skal der  

 ske en forhøjelse af de aktuelle og de fremtidige pensioner.
 Stk. 2. Hensættelsesgrundlaget skal fastsættes  

 således, at hensættelserne må anses for  

 tilstrækkelige til, at Arbejdsmarkedets Tillægspension kan  

 opfylde sine pensionsforpligtelser.
 Stk. 3. Såfremt status giver grundlag for en  

 nedsættelse af pensionsbeløbene, skal bestyrelsen fremkomme med  

 en indstilling til arbejdsministeren om at nedsætte pensionerne for  

 fremtidige pensionister efter § 4 a.
 Stk. 3. Finanstilsynet kan fastsætte nærmere  

 bestemmelser om de i stk. 1-2 nævnte forhold.
§ 24 b.
Den ansvarshavende aktuar skal påse, at  

 Arbejdsmarkedets Tillægspension overholder sin forsikringsplan.
Den  

 ansvarshavende aktuar har ret til af direktøren at forlange alle  

 oplysninger, som er nødvendige for udøvelsen af hvervet.
§ 24 b.
Den ansvarshavende aktuar skal påse, at  

 Arbejdsmarkedets Tillægspension overholder det anmeldte pensions- og  

 hensættelsesgrundlag, herunder at pensions- og  

 hensættelsesgrundlaget til enhver tid er i overensstemmelse med de i  

 § 18, stk. 1-3 og § 19, stk. 1-2, nævnte krav.
Den  

 ansvarshavende aktuar skal i denne forbindelse gennemgå det  

 aktuarmæssige indhold i Arbejdsmarkedets Tillægspensions  

 aktiviteter og materiale i øvrigt.
Stk. 2. Finanstilsynet kan kræve de oplysninger af den  

 ansvarshavende aktuar, som er nødvendige til bedømmelse af  

 Arbejdsmarkedets Tillægspensions økonomiske stilling.
Den  

 ansvarshavende aktuar skal omgående indberette til Finanstilsynet om  

 enhver tilsidesættelse af Arbejdsmarkedets Tillægspensions  

 forsikringsplan.
Stk. 2. Den ansvarshavende aktuar skal omgående  

 indberette enhver tilsidesættelse af de i stk. 1, nævnte  

 forhold til Finanstilsynet.
Den ansvarshavende aktuar har ret til af  

 direktøren at forlange alle oplysninger, som er nødvendige for  

 udøvelsen af hvervet.
Finanstilsynet kan kræve de oplysninger af  

 den ansvarshavende aktuar, som er nødvendige til bedømmelse af  

 Arbejdsmarkedets Tillægspensions økonomiske stilling.
 Stk. 3. Den ansvarshavende aktuar skal årligt indsende  

 en beretning til Finanstilsynet, herunder den i § 19, stk. 1,  

 nævnte aktuarmæssige opgørelse.
Stk. 3. Den ansvarshavende aktuar skal årligt indsende  

 en beretning til Finanstilsynet.
Denne beretning skal indeholde en  

 aktuarmæssig opgørelse af status i Arbejdsmarkedets  

 Tillægspension i overensstemmelse med det anmeldte  

 hensættelsesgrundlag.
 Stk. 4. Finanstilsynet kan fastsætte nærmere  

 bestemmelser om de i stk. 1-3 nævnte forhold.
 Stk. 4. Finanstilsynet kan fastsætte nærmere  

 bestemmelser om de i stk. 1-3, nævnte forhold.
§ 26. Bestyrelsen for Arbejdsmarkedets Tillægspension  

 skal forvalte fondsmidlerne således, at de bliver til størst  

 mulig gavn for tillægspensionsordningen.
Ved midlernes placering skal  

 herved tilstræbes en betryggende sikkerhed, en opretholdelse af  

 midlernes realværdi samt højst mulig forrentning.
§ 26. Bestyrelsen og direktøren er forpligtet til at  

 anbringe Arbejdsmarkedets Tillægspensions kapital på en  

 hensigtsmæssig og for medlemmerne tjenlig måde, således at  

 der er betryggende sikkerhed for, at Arbejdsmarkedets Tillægspension  

 til enhver tid kan opfylde sine forpligtelser.
Ved midlernes anbringelse skal  

 der tilstræbes en opretholdelse af midlernes realværdi.
 Stk. 2. Arbejdsmarkedets Tillægspensions midler skal  

 være anbragt i følgende kategorier af aktiver:
 Stk. 2. Arbejdsmarkedets Tillægspensions midler skal  

 være anbragt i følgende kategorier af aktiver:
1)	obligationer eller gældsbreve udstedt af eller garanteret af  

 regeringer eller regionale myndigheder i zone A, jf. bilag A, 1)	obligationer eller gældsbreve udstedt af eller garanteret af  

 regeringer eller regionale myndigheder i zone A, jf. bilag B, - - - - - - Stk. 3-13. - - - Stk. 3-13. - - - § 27. Finder Finanstilsynet på baggrund af den i  

 § 19, stk. 1, omhandlede aktuarmæssige opgørelse ikke, at  

 Arbejdsmarkedets Tillægspension på det foreliggende grundlag  

 fuldt ud vil kunne fyldestgøre sine forpligtelser, afgiver  

 Finanstilsynet efter at have forhandlet med Arbejdsmarkedets  

 Tillægspension indberetning herom til arbejdsministeren.
 § 27. Finder Finanstilsynet, at kravene i kapitel 6 ikke er  

 overholdt, afgiver Finanstilsynet efter at have forhandlet med  

 Arbejdsmarkedets Tillægspension indberetning herom til  

 arbejdsministeren.
§ 27 c.
Finanstilsynet afgiver en årlig beretning om  

 tilsynet med Arbejdsmarkedets Tillægspension til arbejdsministeren.
Stk. 2. Finanstilsynet skal endvidere på baggrund af en  

 gennemgang af den i § 19, stk. 1, nævnte opgørelse afgive  

 en særskilt indberetning til arbejdsministeren.
Arbejdsmarkedets  

 Tillægspension underrettes om indberetningens indhold.
§ 27 c.
Finanstilsynet afgiver til arbejdsministeren en  

 årlig beretning om tilsynet med Arbejdsmarkedets Tillægspension  

 og en særskilt beretning baseret på en gennemgang af den  

 ansvarshavende aktuars beretning om den aktuarmæssige status i  

 Arbejdsmarkedets Tillægspension, jf. § 24 b, stk. 3.  

 Arbejdsmarkedets Tillægspension underrettes om beretningernes  

 indhold.
 § 36. Indsigelser mod størrelsen af de for et medlem  

 konterede bidrag kan ikke fremsættes, når der er forløbet  

 3 år efter modtagelsen af kontoudskrift fra Arbejdsmarkedets  

 Tillægspension vedrørende bidraget.
§ 36. Indsigelser mod størrelsen af de for et medlem  

 konterede bidrag kan ikke fremsættes, når der er forløbet  

 3 år efter modtagelsen af kontoudskrift fra Arbejdsmarkedets  

 Tillægspension vedrørende bidraget.
I andre tilfælde kan  

 indsigelse ikke fremsættes, når der er forløbet 5 år  

 fra det tidspunkt, hvor et evt. bidrag skulle have været indbetalt til  

 Arbejdsmarkedets Tillægspension.
