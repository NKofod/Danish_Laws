 Direktoratet for Kriminalforsorgen bestemmer herved, at der med virkning  

 fra julen 1994 vil kunne ydes den del af personalet, der har tjeneste den 24.  

 og 31. december, følgende forplejning:
A.
Personale, der forretter tjeneste jule- og nytårsaften ,  

 kan indtage samme aftensmåltid som de indsatte.
 Dette gælder også, såfremt det lokalt besluttes at indkøbe mad ude i byen  

 til samtlige, d.v.s. til såvel indsatte som ansatte.
 Ønsker personalet ikke at indtage samme aftensmåltid som de indsatte,  

 betaler personalet selv for eventuelle indkøb af mad.
 Ved de institutioner, hvor der er indført fuld selvforplejning, og  

 personalet som følge heraf ikke har mulighed for at indtage samme  

 aftensmåltid som de indsatte, kan der dog indkøbes mad til personalet udefra  

 efter lokal bestemmelse.
 Personale, der forretter tjeneste jule- og nytårsnat , kan indtage  

 forplejning i overensstemmelse med lokal bestemmelse.
B.
Spørgsmålet om indtagelse af øl/vin til maden afgøres lokalt i  

 overensstemmelse med institutionens alkoholpolitik.
 Der kan ikke indkøbes tobak til personalet.
C.
De med forplejningen forbundne udgifter afholdes af  

 institutionen.
 Der sker ikke fradrag for ovenstående måltider efter Finansministeriets  

 cirkulære af 8. maj 1987 om fradrag i tjenestemænds løn for naturalydelser.
D.
Direktoratets skrivelse af 9. december 1968 om forplejning i  

 julen ophæves herved.
 E.B.
