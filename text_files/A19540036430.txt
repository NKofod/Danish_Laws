 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 Stk. 1.  Alle danske skibe, jfr. sølovens § 1, skal  

 måles, påmærkes og forsynes med målebrev i overensstemmelse med de i denne  

 lov fastsatte bestemmelser.
Det samme gælder udenlandske skibe, som anløber  

 dansk havn eller på dansk søterritorium ind- eller udskiber passagerer eller  

 ladning.
 Stk. 2.  Undtagne herfra er:
 Stk. 3.  Når omstændighederne i det enkelte tilfælde  

 taler derfor, kan ministeren fritage også andre end de i stk. 2 nævnte skibe  

 for måling.
§ 2 Stk. 1.  Målingen udføres af statens skibstilsyn og  

 toldkamrene efter derom af ministeren for handel, industri og søfart i samråd  

 med finansministeren udfærdigede bestemmelser.
 Stk. 2.  Hvor særlige omstændigheder måtte gøre det  

 nødvendigt, kan ministeren for handel, industri og søfart i det enkelte  

 tilfælde bemyndige målingskyndige personer eller institutioner til at udføre  

 måling i udlandet.
§ 3 Stk. 1.  Ved målingen tilsigtes at udfinde rumindholdet  

 af samtlige rum i et skib.
 Stk. 2.  Ved optagelsen af mål anvendes den engelske fod  

 - og decimaler heraf - eller meteren som måleenhed.
 Stk. 3.  På grundlag af de i skibet optagne mål og de  

 heraf udfundne rumindhold beregnes skibets tonnage, der udtrykkes i  

 registertons a 100 engelske kubikfod og i kubikmeter.
§ 4 Målingen udføres, medens skibet er i ulastet tilstand, ved optagelse af  

 indvendige mål (den fuldstændige målingsmetode, »regel 1«). Hvor  

 forholdene midlertidigt forhindrer optagelse af indvendige mål, kan målingen  

 dog udføres efter anden anerkendt metode ved optagelse af udvendige mål (den  

 tillempede målingsmetode, »regel II«).
 § 5  Målingens hovedresultet udtrykkes som:
§ 6 Måling foretages som:
§ 7 Stk. 1.  Til bevidnelse af den foretagne måling og den  

 på grundlag heraf beregnede tonnage m.v. udfærdiges et målebrev  

 (tonnagecertifikat), dog at der efter en måling som omhandlet i § 6, b. og  

 c., efter omstændighederne kan ske berigtigelse af det tidligere udfærdigede  

 målebrev.
 Stk. 2.  I tilslutning hertil skal nettotonnagen med  

 uudslettelige tal påmærkes skibet på dæksbjælken på storlugens agterkant  

 eller på et andet hensigtsmæssigt sted, ligesom det kan foreskrives, at  

 påmærkningen af andre målingsdata skal finde sted.
Stk. 3.  Målebrevet skal findes ombord og på forlangende  

 forevises for vedkommende myndigheder.
Der må ikke af uvedkommende foretages  

 rettelser i målebrevet eller gives det tilføjelser af nogen art.
 Stk. 4.  I særlige tilfælde, hvor målebrev ikke har  

 kunnet udfærdiges, kan der for skibet udstedes en midlertidig attestation om  

 dets tonnageforhold m.v.
 Stk. 5  På begæring af skibets ejer kan der yderligere  

 udfærdiges sådanne særlige målebreve, som kræves for besejling af visse  

 vandveje, såsom Suez- og Panamakanalerne.
§ 8 Stk. 1.  Om ethvert dansk skib, der skal underkastes  

 måling, indsendes skriftlig anmeldelse til målingsmyndighederne efter  

 nedenstående regler:
 Stk. 2.  Anmeldelsespligten påhviler i alle tilfælde  

 skibets ejer samt, forsåvidt angår skibe, der bygges på eller forandres ved  

 dansk værft, tillige værftet.
§ 9 Det påhviler ejeren, skibets fører og efter omstændighederne det værft,  

 hvor målingen foretages, at tilstede målingsmyndighederne uhindret adgang til  

 skibet og i det hele at yde fornøden bistand under målingen, således navnlig  

 med hensyn til ryddeliggørelse af skibet.
§ 10 Stk. 1.  Omkostningerne ved målingsforretninger, der  

 foretages i udlandet, udredes af rekvirenten efter nærmere ved kgl. anordning  

 fastsatte regler.
 Stk. 2.  Udgifterne ved måling af et udenlandsk skib  

 udredes af ejeren eller hans herværende repræsentant.
§ 11 Stk. 1.  For udfærdigelse eller berigtigelse af  

 målebrev, jfr. § 7, betales af skibets ejer en afgift, beregnet i forhold til  

 skibets bruttotonnage.
Stk. 2.  Afgiften tilfalder statskassen og kan i mangel  

 af betaling inddrives ved udpantning.
For afgiftskravet haves søpanteret  

 efter sølovens § 267, nr. 1.
 Stk. 3.  Om stempelafgift af målebrev gælder, hvad derom  

 særskilt er fastsat.
§ 12 Stk. 1.  Nærmere forskrifter angående bestemmelse og  

 beregning af et skibs tonnage, jfr. § 5, angående målebreves og midlertidige  

 attestationers form, udfærdigelse, berigtigelse og inddragelse såvel som om  

 påmærkning, jfr. § 7, og de øvrige til gennemførelse af nærværende lov  

 fornødne forskrifter gives af ministeren for handel, industri og søfart.
Der  

 skal herved tages hensyn til internationalt anerkendte regler, således som  

 disse navnlig måtte være fastsat ved de til enhver tid gældende, af Danmark  

 tiltrådte internationale overenskomster angående regler for skibes måling.
De  

 nærmere regler for den i § 11, stk. 1, onhandlede afgifts størrelse,  

 beregning og berigtigelse fastsættes efter samråd med finansministeren.
 Stk. 2.  Under forudsætning af gensidighed kan kongen  

 bestemme, at målebreve, der er udfærdiget af udenlandsk målingsmyndighed,  

 anerkendes som gyldige med den i § 1, stk. 2, omhandlede virkning.
§ 13 Denne lov gælder ikke for Færøerne.
 Ved kongelig anordning kan loven med de ændringer , som efter de stedlige  

 forhold måtte anses fornødne, sættes i kraft for Grønlands vedkommende.
§ 14 Stk. 1.  Overtrædelse af forskrifterne i denne lovs §§  

 7, stk. 3, 8 og 9, samt undladelse af at efterkomme noget påbud, givet af  

 dertil berettiget målingsmyndighed, straffes med bøde.
 Stk. 2.  I København hører sagerne under sø- og  

 handelsretten, udenfor København under søretterne, Ministeren for handel,  

 industri og søfart bestemmer, om påtale skal finde sted.
§ 15 Stk. 1.  Denne lov træder i kraft den 30. december 1954.
 Stk. 2.  Samtidig bortfalder lov af 13. marts 1867  

 angående skibes måling samt lovene nr. 92 af 4. maj 1927 og nr. 119 af 28.  

 marts 1951 om ændringer i nævnte lov.
 Stk. 3.  Et målebrev, der er udstedt i henhold til den i  

 stk. 2 nævnte lovgivning, og som er i kraft på det i stk. 1 nævnte tidspunkt,  

 bevarer sin gyldighed, indtil vedkommende skib underkastes ommåling, jfr. §  

 6.
 Givet på Amalienborg, den 22. december  

 1954.
 Under Vor Kongelige Hånd og Segl.
 FREDERIK R.
 Lis Groes.
