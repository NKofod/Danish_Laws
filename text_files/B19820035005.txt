 I medfør af § 2, stk. 3, § 5, stk. 2, og § 6 i lov nr. 290 af 9. juni 1982  

 om foranstaltninger vedrørende lære- og praktikpladser og om ændring af lov  

 om lærlingeforhold, lov om erhvervsfaglige grunduddannelser og lov om  

 Arbejdsgivernes Elevrefusion samt med fornøden tilslutning og bemyndigelse  

 fra arbejdsministeren og efter fornøden forelæggelse for  

 erhvervsuddannelsesrådet fastsættes:
Bekendtgørelsens område § 1.  Bekendtgørelsen omfatter tilskud til indgåelse  

 af uddannelsesaftaler for lærlinge efter lov om lærlingeforhold, for  

 EFG-elever efter lov om erhvervsfaglige grunduddannelser samt efter  

 undervisningsministeriets nærmere bestemmelse for uddannelsessøgende i andre  

 erhvervskompetencegivende grunduddannelser med praktik.
Tilskudsbetingelser § 2.  Der ydes tilskud til virksomheder, som  

 opretholder eller forøger deres samlede antal lære- og praktikpladser  

 (uddannelsespladser), når de i dette kapitel anførte betingelser er opfyldt.
 Stk. 2.  Til virksomheder, der i løbet af et kalenderår  

 opretter een eller flere uddannelsespladser og herved får et antal pladser,  

 der svarer til det beregnede gennemsnit af det antal af pladser, virksomheden  

 har haft i de foregående 2 år, jfr. § 5, stk. 1, ydes der eet tilskud.
 Stk. 3.  Til virksomheder, der har besat et antal  

 uddannelsespladser, der er mindst lige så stort som det beregnede gennemsnit,  

 jfr. § 5, stk. 1, ydes der et tilskud for hver plads, der oprettes ud over  

 det antal pladser, der er besat.
§ 3.  Uddannelsesaftalen skal være indgået i  

 overensstemmelse med reglerne herom og må ikke være ophævet inden for  

 prøvetiden.
Hvor der ikke ved eller i henhold til lov er givet regler om  

 udformning af uddannelsesaftalen, fastsætter direktoratet for  

 erhvervsuddannelserne hvilke krav, der skal være opfyldt for at tilskud kan  

 ydes.
 § 4.  En virksomhed skal for at opnå tilskud være  

 eller ved at antage lærlingen eller eleven blive bidragspligtig til  

 Arbejdsgivernes Elevrefusion.
§ 5.  En virksomheds gennemsnit af uddannelsespladser  

 beregnes på grundlag af antallet af pladser i et tidsrum af 2 år regnet  

 tilbage fra den 1. i den måned, hvori det uddannelsesforhold, hvortil der  

 søges tilskud, begynder.
For dette tidsrum opgøres for hver uddannelsesaftale  

 antallet af måneder, hvori den har været gældende.
Antallet af måneder for  

 hver uddannelsesplads sammenlægges og divideres med 24. Eventuelle brøker på  

 1/2 eller derover forhøjes til nærmeste hele tal.
Andre brøker bortkastes.  

 Ved beregning af gennemsnittet medregnes alene uddannelser efter § 1.
 Stk. 2.  Har en virksomhed inden for et  

 arbejdsmarkedsnævns område flere afdelinger, filialer el.lign., der ikke  

 selvstændigt kan antage lærlinge eller elever, beregnes gennemsnittet på  

 grundlag af virksomhedens samlede antal uddannelsespladser i området.  

 Tvivlsspørgsmål om virksomhedsbegrebet i øvrigt afgøres efter reglerne herom  

 i arbejdsministeriets bekendtgørelse nr. 74 af 4. marts 1977 om  

 virksomhedsbegreb og om opgørelse af antal lønmodtagere i forbindelse med  

 foretagelse af afskedigelser af større omfang.
§ 6.  Tilskuddet udgør 30.000 kr. for en plads ved  

 uddannelser, hvor praktikopholdenes samlede varighed udgør mere end 11/2 år,  

 og 18.000 kr. for andre pladser.
Skoleophold medregnes ikke ved beregning af  

 praktikopholdenes samlede varighed.
 Stk. 2.  Opnår en virksomhed ret til tilskud efter § 2,  

 stk. 2 ved at oprette flere pladser, udgør tilskuddet 30.000 kr., hvis blot  

 een af uddannelsespladserne opfylder betingelserne for tilskud af denne  

 størrelse.
Stk. 3.  Opnår en virksomhed ret til tilskud både efter  

 § 2, stk. 2 og 3 ved på samme tid at oprette flere uddannelsespladser af  

 varighed over 11/2 år og på 11/2 år eller derunder, beregnes tilskud ved, at  

 een plads af varighed på mere end 11/2 år henføres til gruppen af pladser,  

 der medgår til opretholdelse af gennemsnittet.
Derefter henføres til denne  

 gruppe så mange pladser af kortere varighed, som gruppen kan rumme.
 § 7.  Er det aftalt i den uddannelsesaftale, som  

 danner grundlag for tildeling af tilskud, at elevens uddannelse skal foregå i  

 flere virksomheder, fordeles tilskuddet mellem virksomhederne efter  

 varigheden af praktikopholdene i de enkelte virksomheder.
 Stk. 2.  Hver virksomhed skal opfylde  

 tilskudsbetingelserne efter § 2 - § 6 for at få del i det samlede tilskud.  

 Såfremt en virksomhed ikke opfylder betingelserne, nedsættes det samlede  

 tilskud forholdsmæssigt.
§ 8.  Hvor et uddannelsesforhold afbrydes inden  

 uddannelsens afslutning, og den resterende del af uddannelsen fortsættes  

 efter ny aftale med en anden virksomhed, er denne virksomhed berettiget til  

 tilskud, såfremt betingelserne i § 2 - § 6 er opfyldt.
Størrelsen af  

 tilskuddet afgøres efter § 6 på grundlag af varigheden af den resterende del  

 af praktikopholdet.
Hvis varigheden af den resterende del af praktikopholdet  

 er under 3 måneder, udgør tilskuddet dog 9.000 kr.
Tidspunkt for udbetalingen § 9.  Tilskud på 30.000 kr. udbetales i rater:
 Tilskud på 18.000 kr. udbetales på een gang.
 Stk. 2.  Tilskuddet på 18.000 kr. og 1. rate af  

 tilskuddet på 30.000 kr. udbetales, når uddannelsesaftalen eller  

 lærekontrakten er godkendt eller registreret af arbejdsformidlingskontoret,  

 dog tidligst ved prøvetidens udløb.
 Stk. 3.  2. rate af tilskuddet på 30.000 kr. udbetales 9  

 måneder efter ansættelsesforholdets begyndelse. 3. rate udbetales, når den  

 uddannelse, der er omfattet af aftalen, er gennemført.
Stk. 4.  Er tilskud efter stk. 1 ydet til kombinerede  

 uddannelsesaftaler, jfr. § 7, udbetales tilskudsbeløb på 18.000 kr. eller derunder, når den uddannelsessøgende tiltræder pladsen, dog  

 tidligst når prøvetiden er udløbet.
Overstiger tilskudsbeløbet 18.000 kr.,  

 udbetales det overskydende beløb, når uddannelsesaftalen er opfyldt.
Nedsættelse og tilbagebetaling af  

 tilskuddet § 10.  Såfremt en uddannelsesaftale eller lærekontrakt  

 ophører, inden den er udløbet, og inden tilskuddet er helt udbetalt, vil den  

 resterende del af tilskuddet ikke blive udbetalt.
 § 11.  Såfremt virksomheden efter det tidspunkt, da et  

 tilskud er opnået, men inden tilskuddet helt eller delvis er udbetalt,  

 undlader at genbesætte uddannelsespladser, der udløber i det pågældende  

 tidsrum, og antallet af uddannelsespladser, hvortil der ikke ydes tilskud,  

 herved nedsættes til under gennemsnittet med fradrag af een plads, kan  

 direktoratet for erhvervsuddannelserne, efter indstilling af  

 arbejdsformidlingskontoret, træffe bestemmelse om, at ikke-udbetalte dele af  

 tilskuddet helt eller delvis bortfalder.
 § 12.  Har den, der oppebærer tilskud, givet urigtige  

 oplysninger om forhold, der har betydning for tilskud, eller undladt at  

 meddele oplysninger om ændringer heri, jfr. § 15, kan direktoratet for  

 erhvervsuddannelserne efter indstilling af arbejdsformidlingskontoret  

 bestemme, at tilskud bortfalder helt eller delvis, og at udbetalt tilskud  

 skal tilbagebetales.
 § 13.  Har virksomheden i perioden fra den 1. april  

 1982 til den 30. juni 1982 fået tilskud i medfør af lov om ekstraordinære  

 beskæftigelsesfremmende foranstaltninger i kommuner og amtskommuner for de  

 samme uddannelsespladser, nedsættes tilskuddet efter nærværende  

 bekendtgørelse med et beløb svarende hertil.
Tilskudsordningens administration § 14.  Tilskudsordningen administreres af  

 arbejdsformidlingen.
§ 15.  Ansøgning om tilskud indsendes til det  

 arbejdsformidlingskontor, i hvis område uddannelsesstedet er beliggende.  

 Ansøgning indgives på en blanket, der fås hos arbejdsformidlingen.
Er de på  

 blanketten meddelte oplysninger utilstrækkelige, skal virksomheden på  

 begæring give de yderligere oplysninger, der er nødvendige for afgørelsen af,  

 om virksomheden er berettiget til tilskud.
Sker der ændringer i virksomhedens  

 forhold, der har betydning for retten til tilskud, har virksomheden pligt til  

 straks at underrette arbejdsformidlingskontoret herom.
 § 16.  På grundlag af ansøgningen og eventuelle  

 yderligere oplysninger afgør arbejdsformidlingskontoret, om virksomheden er  

 berettiget til tilskud samt tilskuddets størrelse, og underretter  

 virksomheden om afgørelsen.
§ 17.  Er virksomheden berettiget til tilskud, giver  

 arbejdsformidlingskontoret meddelelse herom til den amtskommune, henholdsvis  

 Københavns og Frederiksberg kommune, hvori lærlingen eller eleven har bopæl.  

 I meddelelsen oplyses tilskuddets størrelse, om udbetaling af tilskuddet  

 finder sted på een gang eller i rater og udbetalingstidspunktet eller  

 udbetalingstidspunkterne.
Sker der, inden tilskud er helt udbetalt, ændringer  

 af betydning for tilskudsudbetalingen, underretter arbejdsformidlingskontoret  

 amtskommunen herom.
 § 18.  Amtskommunen, henholdsvis Københavns og  

 Frederiksberg kommune, anviser tilskudsbeløbet til virksomheden.
§ 19.  Arbejdsdirektøren kan fastsætte nærmere regler  

 for tilskudsordningens administration Klageregler § 20.  Afgørelser efter denne bekendtgørelse, bortset  

 fra afgørelser efter § 5, stk. 2, og § 11 og § 12 træffes af vedkommende  

 arbejdsformidlingskontor, hvis afgørelse kan påklages til direktoratet for  

 erhvervsuddannelserne.
 Stk. 2.  Afgørelser efter § 5, stk. 2, træffes af  

 arbejdsmarkedsnævnet, hvis afgørelse kan påklages til landsarbejdsnævnet.  

 Landsarbejdsnævnets afgørelse kan ikke indbringes for anden administrativ  

 myndighed.
Ikrafttrædelse § 21.  Bekendtgørelsen træder i kraft den 1. juli 1982  

 og har virkning for lærekontrakter og uddannelsesaftaler, der indgås efter  

 den 31. marts 1982.
