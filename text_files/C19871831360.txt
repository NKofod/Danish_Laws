Moms - udførsel af lystfartøjer Denne vejledning indeholder de vigtigste regler om moms ved salg mv af  

 lystfartøjer til udlandet.
Færøerne og Grønland sidestilles i denne  

 forbindelse med udlandet.
 Vejledningen erstatter den meddelelse, som blev udsendt i januar 1976.
Salg til udlandet Der skal ikke beregnes moms af lystfartøjer, som en momsregistreret  

 virksomhed udfører til udlandet, når virksomheden kan fremlægge følgende  

 udførselsdokumentation:
1. Fakturakopi over de udførte fartøjer, 2. skriftlig ordre, korrespondance med køberen,  

 bankafregning o lign samt 3. udførselsangivelsens eksportørblanket forsynet med  

 attest fra den udførselskontrollerende myndighed.
Der skal heller ikke beregnes moms af arbejdsydelser på lystfartøjer, når  

 ydelserne præsteres for udenlandsk regning, og virksomheden efter  

 behandlingen udfører lystfartøjet til udlandet.
Virksomheden skal kunne  

 fremlægge den under 1-3 nævnte dokumentation for udførslen.
Udførsel på egen køl Salg af lystfartøjer, der udføres til udlandet på egen køl, kan ske uden  

 momsberegning, hvis følgende betingelser er opfyldt:
a.
Køberen skal ved forevisning af pas, identitetskort eller anden  

 tilsvarende legitimation over for virksomheden (sælgeren) dokumentere at have  

 bopæl i udlandet.
b.
Sælgeren skal på fakturaen angive køberens navn og adresse i udlandet.  

 Fakturaen skal i øvrigt indeholde de sædvanlige oplysninger om bl a  

 udstedelsesdato, fartøjets art og pris samt størrelsen af den moms, som skal  

 betales, såfremt den under punkt c og d nævnte dokumentation ikke  

 fremskaffes.
c.
Der skal i forbindelse med fartøjets afsejling fra dansk toldområde  

 afgives sædvanlig udførselsangivelse til toldvæsenet.
Angivelsen skal  

 udfyldes i den momsregistrerede sælgers navn og skal, efter at være forsynet  

 med toldvæsenets attestation for udførslen, vedlægges sælgerens momsregnskab  

 som dokumentation for udførslen.
d.
Ved salg til personer med bopæl i et andet EF-land, i Finland, Norge  

 eller Sverige skal sælgeren senest 6 måneder efter leveringsdagen desuden  

 kunne fremlægge dokumentation for, at lystfartøjet er anmeldt til  

 toldmyndighederne i køberens hjemland.
 Dokumentationen kan gives ved, at den udenlandske toldmyndighed på en kopi  

 af salgsfakturaen giver påtegning om anmeldelsen, eller ved en bekræftet kopi  

 af en toldkvittering, som den udenlandske toldmyndighed har udstedt for  

 fartøjet.
 Hvis den momsregistrerede sælger ikke kan fremlægge dokumentation for  

 lystfartøjets udførsel eller eventuelle anmeldelse til den udenlandske  

 toldmyndighed, skal det momsbeløb, der er beregnet for fartøjet ved  

 leveringen, medregnes til sælgerens udgående moms (salgsmoms) for den  

 periode, hvori leveringen er sket (for de i punkt d nævnte tilfælde dog den  

 periode, hvori dokumentationsfristen udløber).
Reparationsarbejde mv Reparationsarbejde mv på udenlandske lystfartøjer kan ske uden  

 momsberegning, når reparationsarbejdet mv sker for udenlandsk regning, og  

 fartøjet efter endt reparation udføres til udlandet.
 Værfter og reparatører mv, der foretager reparationsarbejde mv på de  

 omhandlede fartøjer, skal før indførslen søge det lokale distriktstoldkammer  

 om en bevilling til midlertidig told- og momsfrihed for lystfartøjet.
 Bevillingen indeholder bl a regler om afgivelse af fortoldningsbegæring  

 ved indførslen og om afgivelse af udførselsangivelse ved genudførslen.
Yderligere oplysninger Yderligere oplysninger vil kunne fås ved det lokale distriktstoldkammer.
