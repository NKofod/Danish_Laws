 1. Dette cirkulære gælder for danske  

 livsforsikringsselskaber, generalagenturer for udenlandske  

 forsikringsselskaber der driver livsforsikringsvirksomhed her i landet og  

 pensionskasser omfattet af lov om forsikringsvirksomhed.
2. I henhold til § 30, jfr. § 33 i lov om  

 forsikringsvirksomhed (LFV) skal en ansøgning om godkendelse af almindelige  

 forsikringsbetingelser og teknisk grundlag m.v. for et livsforsikringsselskab  

 samt ændringer heri indsendes til forsikringstilsynet og være ledsaget af de  

 i LFV § 30 nævnte bilag.
I det omfang hvori det er relevant, anvendes denne  

 vejledning også for de af loven omfattede pensionskasser.
 3. Da det påhviler selskabet at belyse indholdet og  

 konsekvenserne af en ansøgning, må selskabet i forbindelse med ansøgningen  

 fremsende analyser, beregninger og redegørelser med fornøden dokumentation.
 Dette skyldes, at alle sider ved ansøgningen, herunder også særligt  

 problematiske, skal belyses.
 4. Forsikringstilsynet skal derfor anmode om, at  

 fremtidige ansøgninger vedlægges følgende materiale, i den udstrækning dette  

 kan danne grundlag for forsikringstilsynets stillingtagen til ansøgningen:
 5. Ansøgningen skal fremsendes til forsikringstilsynet  

 så tidligt som muligt og under alle omstændigheder i så god tid inden den  

 påtænkte ikrafttrædelsesdato og dato for offentliggørelse af informations-,  

 markedsførings- og salgsmateriale, at forsikringstilsynet kan  

 realitetsbehandle ansøgningen inden ikrafttrædelse og offentliggørelse.
 Fremsendes en ansøgning om ændring af bonussatser eller lignende  

 undtagelsesvis så sent, at det må anses for tvivlsomt, om ansøgningen kan  

 blive realitetsbehandlet i rette tid, vil der efter omstændighederne kunne  

 søges om foreløbig godkendelse af nogle, eventuelt summariske  

 overgangsregler.
 6. Sætter den af selskabet anvendte procedure ved den  

 årlige godkendelse af bonussatser en kort tidsfrist for forsikringstilsynets  

 arbejde med selskabets ansøgning, må selskabet indføre regler for  

 fastsættelse af bonussatser i perioden indtil de nye endelige satser er  

 godkendt.
 Der kan eventuelt indføres regler, der kun gælder for forsikringer, på  

 hvilke der indtræffer en forsikringsbegivenhed.
