U.S.A.
Dræning af skinker m.m. i dåse.
 Efter nogle vellykkede forsøg på en dansk kødkonservesvirksomhed for nogle  

 år siden har spørgsmålet om amerikansk accept af »dåsedræning«  

 været genstand for drøftelse mellem Slagteri- og Konserveslaboratoriet og  

 veterinærdirektoratet, og der har på dette grundlag været ført en del  

 korrespondance gennem de sidste halvandet år med de amerikanske  

 veterinærmyndigheder.
Dette har nu ført til, at man i U.S.A. har tilladt »dåsedræning«  

 efter forud indhentet tilladelse, hvis betingelser bl.a. indeholder kravet  

 om, at dræning i dåse ikke må overskride 48 timer.
Fra dansk side var man  

 ikke tilfreds med, at hver enkelt virksomhed skulle ansøge Consumer og  

 Marketing Service og fandt desuden, at de 48 timer ville betyde et afbræk i  

 produktionen op til week-enden og søgte derfor om bemyndigelse til, at  

 veterinærdirektoratet generelt tillod metoden anvendt med en dræningstid på  

 maksimalt 72 timer.
 Man har nu modtaget meddelelse om, at den danske anmodning er imødekommet  

 under forbehold af opfyldelsen af visse betingelser.
 Det skal herefter meddeles, at det indtil videre vil være tilladt, at  

 foretage dræning af skinker og forender i lukket dåse på følgende  

 betingelser:
 1. Varens temperatur efter lagesprøjtning må ikke overskride 10 grader C.
 2. De lukkede dåser anbringes i autoklavekurve og hver kurv forsynes med  

 en mærkeseddel, der angiver det tidligste tidspunkt for lukning af den første  

 dåse, der anbringes i kurven.
 3. emperaturen i dræningsrummet skal holdes på 4 grader C. (maksimal  

 afvigelse + - 1 grad C).
 4. Ved dræningens afslutning åbnes mindst 1 eller efter behov flere dåser  

 for undersøgelse af varens friskhedsgrad.
 5. For at undgå forveksling af kogte og ukogte dåser skal alle dåser være  

 forsynet med koge-check.
Denne imødekommenhed fra de amerikanske myndigheders side kan kun opfattes  

 som et udtryk for tillid til danske virksomheder og det danske kontrolsystem,  

 og det er derfor af største betydning, at denne tillid ikke svigtes.
Man skal  

 således anmode såvel virksomheder som kontrolpersonale om at drage omsorg  

 for, at de stillede betingelser nøje overholdes.
 Det bemærkes, at de amerikanske inspektører direkte fra Animal Plant  

 Health and Inspection Service, Washington, D.C. er underrettet om tilladelsen  

 og de stillede betingelser for denne.
 P.V.V.
