Nr LSF 173 Forslag til Lov om ændring af fondsbeskatningsloven (Lempelse af  

 selvangivelsespligt) Fremsat af skatteministeren (Fogh Rasmussen) den 3. februar 1989 Vedtaget ved tredjebehandling den 3. februar 1989 Lov nr. 106 af 15/02/1989 § 1 I lov om beskatning af fonde, visse foreninger og institutioner m.v.  

 (fondsbeskatningsloven), jf. lovbekendtgørelse nr. 514 af 26. august 1988,  

 affattes § 15, stk. 3, således:
»Stk. 3. Fonde, som nævnt i § 1, nr. 1, 1) der ikke har indkomst ved erhvervsmæssig virksomhed, og hvis indkomst  

 inkl. skattefri udbytteindkomst efter fradrag af renteudgifter og  

 administrationsomkostninger ikke overstiger 25.000 kr., kan i stedet for  

 selvangivelse indgive erklæring herom, 2) der driver offentligt tilgængelige museer, og som har opnået tilladelse  

 efter § 4, stk. 7, til uden begrænsninger at foretage hensættelser til  

 almenvelgørende eller på anden måde almennyttige kulturelle formål, kan i  

 stedet for selvangivelse indgive erklæring om, at overskuddet udelukkende  

 anvendes til museets formål, 3) der har til formål at opføre og drive haller og anlæg til brug for  

 idrætten, at etablere og drive kollegier for unge under uddannelse eller at  

 etablere og drive lette kollektivboliger eller ældreboliger, og som er  

 fritaget for registrering efter § 1, stk.3, i lov om fonde og visse  

 foreninger eller § 1, stk. 5, i lov om erhvervsdrivende fonde, kan i stedet  

 for selvangivelse indgive erklæring om, at overskuddet udelukkende anvendes  

 til formålet, 4) der efter tilladelse fra direktøren for Arbejdstilsynet, jf.  

 ferielovens § 22, anvender uhævet feriegodtgørelse til ferieformål, og som er  

 fritaget for registrering efter § 1, stk. 3, i lov om fonde og visse  

 foreninger, kan i stedet for selvangivelse indgive erklæring om, at  

 tilskuddet udelukkende anvendes til formålet, 5) der udelukkende anvender overskuddet til formålet, og hvor forholdene i  

 øvrigt taler herfor, kan af skatteministeren eller den, han bemyndiger  

 dertil, få tilladelse til at indgive erklæring i stedet for  

 selvangivelse.« § 2 Loven har virkning fra og med indkomståret 1988.
Oprindeligt fremsat forslag § 1 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 514 af 26. august 1988,  

 affattes § 15, stk. 3, således:
»Stk. 3. Fonde, som nævnt i § 1, nr. 1, 1) der ikke har indkomst ved erhvervsmæssig virksomhed, og hvis indkomst  

 incl. skattefri udbytteindkomst efter fradrag af renteudgifter og  

 administrationsomkostninger ikke overstiger 25.000 kr., kan i stedet for  

 selvangivelse indgive erklæring herom, 2) der driver offentligt tilgængelige museer, og som har opnået tilladelse  

 efter § 4, stk. 7, til uden begrænsninger at foretage hensættelser til  

 almenvelgørende eller på anden måde almennyttige kulturelle formål, kan i  

 stedet for selvangivelse indgive erklæring om, at overskuddet udelukkende  

 anvendes til museets formål, 3) der har til formål at opføre og drive haller og anlæg til brug for  

 idrætten, at etablere og drive kollegier for unge under uddannelse eller at  

 etablere og drive lette kollektivboliger eller ældreboliger, og som er  

 fritaget for registrering efter § 1, stk.3, i lov om fonde og visse  

 foreninger eller § 1, stk. 5, i lov om erhvervsdrivende fonde, kan i stedet  

 for selvangivelse indgive erklæring om, at overskuddet udelukkende anvendes  

 til formålet, 4) der udelukkende anvender overskuddet til formålet, og hvor forholdene i  

 øvrigt taler herfor, kan af skatteministeren eller den han bemyndiger dertil  

 få tilladelse til at indgive erklæring i stedet for selvangivelse.« § 2 Loven har virkning fra og med indkomståret 1988.
Bemærkninger til lovforslaget Almindelige bemærkninger Lovforslaget har til formål at fritage en række fonde for at indgive  

 selvangivelse.
Før indkomståret 1987 var fonde og foreninger m.v. stort set fritaget for  

 beskatning.
Kun fonde og foreninger, der havde indkomst ved erhvervsmæssig  

 virksomhed, havde pligt til at indsende selvangivelse.
Dette forhold er  

 ændret med gennemførelsen af fondsbeskatningsloven.
 Fondsbeskatningsloven gælder for registreringspligtige fonde og  

 foreninger, dvs. fonde og foreninger, der er registreringspligtige efter lov  

 om fonde og visse foreninger eller efter lov om erhvervsdrivende fonde.
 Ved fondsbeskatningsloven fik man inddraget omkring 10.000 nye  

 skattesubjekter under et nyt regelsæt, der kan virke administrativt tyngende  

 for navnlig de mindre fonde.
Fondsbeskatningsloven indeholder en regel om, at fonde i den  

 ikke-erhvervsmæssige indkomst kan foretage et fradrag på 25.000 kr. efter  

 fradrag af administrationsomkostninger og renteudgifter m.v.
Dette  

 bundfradrag bevirker, at en del ikke-erhvervsdrivende fonde med beskeden  

 indkomst ikke vil komme til at betale skat.
Det foreslås, at disse fonde i  

 stedet for at udarbejde en selvangivelse indsender en erklæring om, at der  

 ikke er erhvervsmæssig indkomst, og at den samlede indkomst, herunder  

 skattefrit udbytte, efter fradrag af renteudgifter og  

 administrationsomkostninger er under 25.000 kr.
 Endvidere foreslås, at sportshaller og andre idrætsanlæg organiseret som  

 fonde, ungdomskollegier, lette kollektivboliger og ældreboliger, som konkret  

 er fritaget for registrering efter lov om fonde og visse foreninger § 1, stk.  

 3, eller lov om erhvervsdrivende fonde § 1, stk. 5, også får mulighed for at  

 indgive en erklæring i stedet for selvangivelse.
 Endelig foreslås indsat en bemyndigelsesbestemmelse, hvorefter visse  

 fonde, når særlige grunde taler for det, konkret kan få tilladelse til at  

 indsende erklæring i stedet for selvangivelse.
Lovforslagets indhold Ifølge fondsbeskatningslovens § 15, stk. 3, kan fonde, der driver  

 offentligt tilgængelige museer, og som har opnået tilladelse efter § 4, stk.  

 7, til stort set uden begrænsning at foretage hensættelser til almennyttige  

 kulturelle formål, i stedet for selvangivelse indgive erklæring om, at  

 overskuddet udelukkende anvendes til museets formål.
 Denne bestemmelse foreslås udvidet således, at en række andre fonde også  

 kan få mulighed for at indgive erklæring i stedet for selvangivelse.
Ad 1) Det foreslås, at fonde med en indkomst på 25.000 kr. efter fradrag af  

 renteudgifter og administrationsudgifter kan indgive erklæring i stedet for  

 selvangivelse.
Til denne indkomst skal medregnes et eventuelt skattefrit  

 datterselskabsudbytte.
Det er en betingelse, at fonden ikke har indkomst ved  

 erhvervsmæssig virksomhed.
Fonde, der har erhvervsmæssig indkomst, kan altså  

 ikke anvende erklæringsordningen, uanset den samlede indkomst er under 25.000  

 kr.
 Vurderingen af, om en fond har erhvervsmæssig indkomst, skal foretages i  

 overensstemmelse med skattelovgivningens almindelige regler herom, jf.  

 selskabsskattelovens § 1, stk. 3. Den omstændighed, at en fond er registreret  

 som ikke-erhvervsdrivende, er derfor ikke nødvendigvis ensbetydende med, at  

 den ud fra en skattemæssig vurdering er uden erhvervsmæssig indkomst.
Er det konstateret, at fonden ikke har erhvervsmæssig indkomst, er det  

 afgørende dernæst, om indkomsten er over eller under 25.000 kr.
Ved  

 opgørelsen af denne indkomst skal som nævnt også skattefrit  

 datterselskabsudbytte medregnes.
Det samme gælder skattepligtige gaver.  

 Derimod skal gaver, som efter § 3, stk. 3, er fritaget for beskatning, ikke  

 medregnes.
Efter fondsbeskatningslovens § 3, stk. 2, kan fonde i den  

 ikke-erhvervsmæssige indkomst foretage et fradrag på 25.000 kr.
Fradraget  

 foretages, inden der sker fremførsel af evt. underskud, og inden der  

 foretages fradrag for uddelinger, hensættelser og konsolidering.
Fonde uden indkomst ved erhvervsmæssig virksomhed vil på grund af  

 bundfradraget ikke komme til at betale skat, hvis indkomsten efter fradrag af  

 renteudgifter, administrationsudgifter m.v. ikke overstiger 25.000 kr.
Disse  

 fonde vil efter forslaget kunne indgive erklæring i stedet for selvangivelse.  

 Såfremt fonden modtager skattefrit udbytte, som bevirker, at indkomsten  

 overstiger 25.000 kr. skal der dog indgives selvangivelse.
 Forslaget gælder også familiefonde uden erhvervsmæssig indkomst, hvis den  

 opgjorte indkomst ikke overstiger 25.000 kr.
Ad 2) Den foreslåede nr. 2 er en gentagelse af den gældende § 15, stk. 3, i  

 fondsbeskatningsloven.
Det er dog en forudsætning, at fonden har fået  

 tilladelse til at foretage hensættelser til almennyttige kulturelle formål  

 efter fondsbeskatningslovens § 4, stk. 7.
Ad 3) Der findes en række idrætsanlæg drevet som fonde, som primært er oprettet  

 med det formål at erhverve, administrere, vedligeholde og udleje anlæg eller  

 dele deraf til mødevirksomhed samt idræts- og samværsaktiviteter.
Udlejning  

 finder hovedsagelig sted til den/de foreninger, der har oprettet fonden, og  

 indtægterne anvendes typisk udelukkende til vedligeholdelse eller forbedring  

 af faciliteterne.
Baggrunden for fondenes oprettelse er som oftest et ønske  

 om selvstændig finansiering gennem låneoptagelse samt eksempelvis samvirke  

 mellem flere lokale foreninger, som har gjort det muligt at få etableret  

 idrætsanlæg i områder, hvor den stedlige kommune ikke har kunnet påtage sig  

 opgaven.
 De væsentligste indtægter for de fleste idrætsanlæg hidrører indirekte  

 eller direkte fra kommunale tilskud.
 Under henvisning til det kommunale tilsyn og den økonomiske kontrol, der  

 udøves i forbindelse med ydelsen af et kommunalt tilskud, er en lang række af  

 disse idrætsanlæg konkret blevet fritaget for registrering efter lov om fonde  

 og visse foreninger § 1, stk. 3, eller lov om erhvervsdrivende fonde § 1,  

 stk. 5, men de er fortsat omfattet af fondsbeskatningsloven.
 Da idrætsanlæg på mange områder ligner de idrætsforeninger, der er  

 fritaget for selvangivelsespligt efter selskabsskattelovens § 27, stk. 2, er  

 det naturligt også at gennemføre en lempelse af selvangivelsespligten for  

 disse.
 Det foreslås derfor, at de idrætsanlæg, der har opnået en konkret  

 fritagelse for registrering, i stedet for selvangivelse kan indsende en  

 erklæring, såfremt overskuddet udelukkende anvendes til formålet.
 Selvejende kollegier betragtes i almindelighed som erhvervsdrivende fonde.  

 Langt de fleste kollegier modtager statslige eller kommunale tilskud og  

 bliver derfor ofte ligesom idrætsanlæggene efter ansøgning fritaget for  

 registrering.
 Som følge af fondsbeskatningslovens fradragsregler vil disse kollegier  

 stort set aldrig komme til at betale skat.
 Det foreslås derfor, at fonde, der har til formål at drive et kollegium  

 for unge under uddannelse, og som er fritaget for registrering, kan indgive  

 erklæring i stedet for selvangivelse.
 Udtrykket »lette kollektivboliger« kom ind i lov om boligbyggeri  

 i 1976. I medfør af loven blev regler om det kommunale tilsyn fastsat ved  

 Boligministeriets cirkulære nr. 182 af 1. september 1976. Lette  

 kollektivboliger erstattes nu af ældreboliger i forbindelse med  

 gennemførelsen af ældreboligloven, der trådte i kraft 1. juli 1987. De  

 hidtidige bestemmelser har dog bevaret deres gyldighed for de hidtil  

 etablerede, lette kollektivboliger.
 Også de nye ældreboliger er underkastet kommunalt tilsyn, jf. § 22 i lov  

 nr. 378 af 10. juni 1987 om boliger for ældre personer og personer med  

 handicap.
Almennyttige boligselskaber er generelt fritaget fra lov om  

 erhvervsdrivende fonde i medfør af lovens § 1, stk. 4, nr. 3, og dermed fra  

 fondsbeskatningsloven.
Almennyttige boligselskaber og almennyttige selvejende  

 institutioner, der driver lette kollektivboliger eller ældreboliger under  

 kommunalt tilsyn, kan i deres faktiske virke sidestilles.
Det foreslås  

 derfor, at lette kollektivboliger og ældreboliger, der er fritaget for  

 registrering, kan indgive erklæring i stedet for selvangivelse.
 For såvel idrætsanlæg, kollegier, lette kollektivboliger og ældreboliger  

 vil det være tilstrækkeligt, at afgørelsen om fritagelse for registrering er  

 truffet inden udgangen af det indkomstår, der skal indgives erklæring for.
Ad 4) Ud over de i nr. 1-3 nævnte tilfælde vil der være nogle fonde uden  

 nævneværdig indkomst til beskatning (el-værker, teaterfonde,  

 landsdelsorkestre, spejderhytter m.v.), hvor det også vil være en  

 administrativ lettelse, hvis der i stedet for selvangivelse indgives  

 erklæring.
Kredsen er imidlertid ikke klart afgrænset.
 Det foreslås derfor, at der indsættes en bestemmelse, som giver  

 skatteministeren, eller den han bemyndiger dertil, mulighed for at tillade,  

 at visse fonde i stedet for selvangivelse kan indgive erklæring.
Det er ikke som under nr. 1 en betingelse, at fonden kun må have indkomst  

 af ikke-erhvervsmæssig karakter.
Det er heller ikke en betingelse som under  

 nr. 3, at fonden skal være fritaget for registrering efter lov om fonde og  

 visse foreninger § 1, stk. 3, eller lov om erhvervsdrivende fonde § 1, stk.  

 5. Ofte vil det dog være tilfældet.
 Familiefonde bør ikke kunne få tilladelse til at indgive erklæring efter  

 nr. 4. Det bemærkes dog, at hvis familiefonden giver et så beskedent afkast,  

 at indkomsten er under 25.000 kr. efter fradrag af renteudgifter og  

 administrationsudgifter, kan den selvfølgelig indgive erklæring efter den  

 foreslåede nr. 1.
 Herudover er det hensigten, at det kun er i særlige tilfælde, at  

 ikke-almennyttige fonde kan opnå tilladelse til at afgive erklæring.
Administrative og provenumæssige konsekvenser Lovforslaget vil betyde en meget væsentlig administrativ lettelse.  

 Lempelsen af selvangivelsespligten vil få virkning for lidt under halvdelen  

 af de fonde, der er omfattet af fondsbeskatningsloven.
Disse fonde behøver  

 således ikke at udarbejde en egentlig selvangivelse, men kan nøjes med at  

 indsende en erklæring samt et eksemplar af årsregnskabet.
 Tilsvarende vil lovforslaget bevirke en væsentlig lettelse for de  

 kommunale skattemyndigheder.
Provenumæssigt vil lovforslaget stort set være neutralt, idet der alene er  

 tale om et kontrolspørgsmål.
For så vidt angår fonde, der driver museer,  

 idrætsanlæg, kollegier, lette kollektivboliger og ældreboliger vil der i  

 øvrigt sjældent være tale om overskudsgivende virksomhed.
Ikrafttræden Den foreslåede lempelse af selvangivelsespligten skal have virkning fra og  

 med indkomståret 1988. Selvangivelse eller erklæring for 1988 skal indgives  

 senest den 30. juni 1989.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 514 af 26. august 1988,  

 affattes § 15, stk. 3, således:
»Stk. 3. Fonde, som nævnt i § 1, nr. 1, 1) der ikke har indkomst ved erhvervsmæssig virksomhed, og hvis indkomst  

 incl. skattefri udbytteindkomst efter fradrag af renteudgifter og  

 administrationsomkostninger ikke overstiger 25.000 kr., kan i stedet for  

 selvangivelse indgive erklæring herom, 2) der driver offentligt tilgængelige museer, og som har opnået tilladelse  

 efter § 4, stk. 7, til uden begrænsninger at foretage hensættelser til  

 almenvelgørende eller på anden måde almennyttige kulturelle formål, kan i  

 stedet for selvangivelse indgive erklæring om, at overskuddet udelukkende  

 anvendes til museets formål, 3) der har til formål at opføre og drive haller og anlæg til brug for  

 idrætten, at etablere og drive kollegier for unge under uddannelse eller at  

 etablere og drive lette kollektivboliger eller ældreboliger, og som er  

 fritaget for registrering efter § 1, stk.3, i lov om fonde og visse  

 foreninger eller § 1, stk. 5, i lov om erhvervsdrivende fonde, kan i stedet  

 for selvangivelse indgive erklæring om, at overskuddet udelukkende anvendes  

 til formålet, 4) der udelukkende anvender overskuddet til formålet, og hvor forholdene i  

 øvrigt taler herfor, kan af skatteministeren eller den han bemyndiger dertil  

 få tilladelse til at indgive erklæring i stedet for selvangivelse.« § 15. Selskabsskattelovens regler om ligning, selvangivelse og opkrævning  

 finder i øvrigt tilsvarende anvendelse på de af denne lov omfattede fonde,  

 foreninger og institutter m.v.
Stk. 2. Foreninger som nævnt i § 1, nr. 2 og 3, der ikke oppebærer rente-  

 og udbytteindkomst ud over 200.000 kr., kan i stedet for selvangivelse  

 indgive erklæring herom.
Oppebærer foreningen indkomst fra erhvervsmæssig  

 virksomhed, skal der dog indgives selvangivelse om denne indkomst.
Har  

 foreningen oppebåret væsentlige ekstraordinære skattepligtige indtægter i  

 form af avancer m.v., skal der uanset reglen i 1. pkt. indgives  

 selvangivelse.
 Stk. 3. Fonde, som nævnt i § 1, nr. 1, der driver offentligt tilgængelige  

 museer, og som har opnået tilladelse efter § 4, stk. 7, til uden  

 begrænsninger at foretage hensættelser til almenvelgørende eller på anden  

 måde almennyttige kulturelle formål, kan i stedet for selvangivelse indgive  

 erklæring om, at overskuddet udelukkende anvendes til museets formål.
 Stk. 4. Skatteministeren fastsætter nærmere regler om opkrævning og  

 inddrivelse af skatter fra fonde, foreninger og institutter.
Efter 2. behandling den 31. januar 1989 § 1 I lov om beskatning af fonde, visse foreninger og institutioner m.v.  

 (fondsbeskatningsloven), jf. lovbekendtgørelse nr. 514 af 26. august 1988,  

 affattes § 15, stk. 3, således:
»Stk. 3. Fonde, som nævnt i § 1, nr. 1, 1) der ikke har indkomst ved erhvervsmæssig virksomhed, og hvis indkomst  

 inkl. skattefri udbytteindkomst efter fradrag af renteudgifter og  

 administrationsomkostninger ikke overstiger 25.000 kr., kan i stedet for  

 selvangivelse indgive erklæring herom, 2) der driver offentligt tilgængelige museer, og som har opnået tilladelse  

 efter § 4, stk. 7, til uden begrænsninger at foretage hensættelser til  

 almenvelgørende eller på anden måde almennyttige kulturelle formål, kan i  

 stedet for selvangivelse indgive erklæring om, at overskuddet udelukkende  

 anvendes til museets formål, 3) der har til formål at opføre og drive haller og anlæg til brug for  

 idrætten, at etablere og drive kollegier for unge under uddannelse eller at  

 etablere og drive lette kollektivboliger eller ældreboliger, og som er  

 fritaget for registrering efter § 1, stk.3, i lov om fonde og visse  

 foreninger eller § 1, stk. 5, i lov om erhvervsdrivende fonde, kan i stedet  

 for selvangivelse indgive erklæring om, at overskuddet udelukkende anvendes  

 til formålet, 4) der efter tilladelse fra direktøren for Arbejdstilsynet, jf.  

 ferielovens § 22, anvender uhævet feriegodtgørelse til ferieformål, og som er  

 fritaget for registrering efter § 1, stk. 3, i lov om fonde og visse  

 foreninger, kan i stedet for selvangivelse indgive erklæring om, at  

 tilskuddet udelukkende anvendes til formålet, 5) der udelukkende anvender overskuddet til formålet, og hvor forholdene i  

 øvrigt taler herfor, kan af skatteministeren eller den, han bemyndiger  

 dertil, få tilladelse til at indgive erklæring i stedet for  

 selvangivelse.« § 2 Loven har virkning fra og med indkomståret 1988.
