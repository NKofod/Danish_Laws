 § 1.  Følgende garantier for tinglyste pantebreve i  

 dansk fast ejendom kan anses for godkendt af tilsynet i henhold til lov om  

 investeringsforeninger § 20, stk. 1, nr. 2:
 1. Garantier udstedt af den danske stat eller en dansk  

 kommune.
2. Garantier udstedt af danske pengeinstitutter eller  

 her i landet registrerede filialer af udenlandske pengeinstitutter.
Det  

 samlede garantibeløb fra et enkelt pengeinstitut må dog ikke overstige 20 %  

 af pengeinstituttets egenkapital i henhold til seneste årsregnskab.
3. Garantier udstedt af forsikringsselskaber, der har  

 koncession til at drive kredit- og kautionsforsikring her i landet.
Det  

 samlede garantibeløb fra et enkelt forsikringsselskab må dog ikke overstige  

 20 % af selskabets egenkapital i henhold til seneste årsregnskab.
 § 2.  Uanset at investeringsforeningen er opdelt i  

 afdelinger gælder § 1, nr. 2, 2. punktum og nr. 3, 2. punktum for hele  

 foreningen.
 § 3.  Garantien skal i det mindste kunne gøres  

 gældende:
1. såfremt pantebrevet mislligholdes ved at rente  

 og/eller afdrag, herunder ejerskifteafdrag og andre ekstraordinære afdrag,  

 ikke betales til forfaldstid, således at kreditor kan forlange hele kapitalen  

 indfriet, eller 2. såfremt panteretten bortfalder helt eller delvis i  

 forbindelse med en tvangsauktion uden at pantebrevet forud har været  

 misligholdt.
 § 4.  Dækningen i henhold til garantien skal i det  

 mindste omfatte:
1. enten ret til hver termin at få udbetalt de i pantebrevet fastsatte  

 renter og afdrag samt en eventuel gæld til den i pantebrevet fastsatte  

 forfaldstid, eller 2. få udbetalt pantebrevets restgæld opgjort efter en  

 kurs udregnet på basis af samme effektive forrentning som  

 investeringsforeningen har erhvervet pantebrevet til.
