 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om byfornyelse og boligforbedring, jf. lovbekendtgørelse nr. 501 af  

 21. juli 1987, som ændret senest ved § 3 i lov nr. 843 af 20. december 1989,  

 foretages følgende ændringer:
 1. I § 3, stk. 2, indsættes som 2. pkt.:
»Undtaget herfra er beslutninger om tilvejebringelse af nødvendige  

 fællesarealer for flere ejendomme, jf. § 7.« 2. § 7 b affattes således:
 » § 7 b.  I forbindelse med boligministerens  

 tildeling til kommunalbestyrelsen af rammer for offentlig støtte i medfør af  

 § 67, stk. 2, kan boligministeren fastsætte en andel, inden for hvilken  

 kommunalbestyrelsen i områder som angivet i § 2 kan beslutte at søge  

 gennemført boligforbedringer efter kapitel III.
Stk. 2.  Kommunalbestyrelsen kan kun træffe beslutning  

 efter stk. 1, hvis den skønner, at beslutningen ikke vil stride imod en  

 kommende byfornyelsesbeslutning.« 3. I § 8, stk. 1, indsættes som 2. pkt.:
»Kommunalbestyrelsen kan dog beslutte, at den efter § 7 b fastsatte  

 andel af kommunens ramme for offentlig støtte helt eller delvis kan anvendes  

 til boligforbedringer efter kapitel III.« 4. I § 14, stk. 5, ændres »afdragsbidrag« til:  

 »ydelsesstøtte«.
 5. § 25, stk. 6, ophæves.
 6. § 26, stk. 2, ophæves.
 Stk. 3  bliver herefter stk. 2.
 7. § 31 a, nr. 2, affattes således:
 8. Efter § 31 a indsættes i kapitel II:
 »§ 31 b.  Kommunalbestyrelsen kan beslutte, at en  

 byfornyelsesbeslutning om fællesarealer for flere ejendomme kan undtages fra  

 reglerne i § 5, stk. 3, § 9, stk. 1 og 2, § 56, stk. 2, nr. 1, og § 56, stk.  

 4. Det er en betingelse herfor, at byfornyelsesbeslutningen alene omfatter  

 omlægning af gårdspladser, fjernelse eller flytning af hegn og plankeværker  

 og nedrivning af bebyggelse, hvis værdi er ringe i forhold til værdien af den  

 samlede bebyggelse på de ejendomme, der omfattes af beslutningen, samt anlæg  

 af nye fællesarealer.
 Stk. 2.  Kommunalbestyrelsens beslutning efter stk. 1  

 kan yderligere undtages fra reglerne i § 9, stk. 3-10, § 11, stk. 2, § 40,  

 stk. 2, og § 47, stk. 3, når ejerne og i udlejningsejendomme mindst halvdelen  

 af lejerne eller, i ejendomme efter § 19 b, mindst halvdelen af beboerne  

 skriftligt har tilkendegivet deres accept af forslaget til  

 byfornyelsesbeslutning.
 Stk. 3.  Kommunalbestyrelsens beslutning efter stk. 1,  

 jf. stk. 2, kan yderligere undtages fra reglerne i §§ 25-27 bortset fra § 25,  

 stk. 3 og stk. 4, nr. 1-3, såfremt:
 9. § 42, stk. 11, affattes således:
»Stk. 11.  Ejerens pligt i henhold til stk. 1 og 2  

 anses for opfyldt i det omfang, ejeren med kommunalbestyrelsen, et godkendt  

 byfornyelsesselskab eller en anden af kommunen antaget rådgiver indgår aftale  

 om, at kommunalbestyrelsen, byfornyelsesselskabet eller rådgiveren inden for  

 en vis periode kan disponere over lejligheder som erstatningsboliger i et  

 antal, der mindst svarer til det i stk. 1 og 2 anførte.
Aftalen mellem ejeren  

 og byfornyelsesselskabet eller rådgiveren anmeldes af ejeren til  

 kommunalbestyrelsen.« 10. I § 50 indsættes efter »et godkendt  

 byfornyelsesselskab«: »eller en af kommunen antaget rådgiver«.
11. I § 57, stk. 1, indsættes efter »de i  

 henhold til kap.
V godkendte byfornyelsesselskabers«: »eller de af  

 kommunen antagne rådgiveres«.
 12. I § 63 b, stk. 4, indsættes efter  

 »ydelsesstøtte«: »til den del af ydelsen på lånet, som ikke  

 vedrører betaling af afdrag,».
 13. § 65, stk. 2, ophæves.
 14. I § 66, stk. 3, 1. pkt., indsættes efter  

 »ved byfornyelse«: », bidrag til byggeskadefond, jf. § 69  

 d,».
 15. I § 67, stk. 1, udgår »med  

 ydelsesstøtte, jf. § 59 a, stk. 1,».
 16. Efter § 69 indsættes som nyt kapitel:
»Kapitel VII a Byggeskadefonden vedrørende byfornyelsesforanstaltninger § 69 a.  Byggeskadefonden er en selvejende  

 institution, der yder støtte til udbedring af skader, der har årsag i forhold  

 ved ombygningen.
 Stk. 2.  Fondens dækningsområde omfatter:
 Stk. 3.  Fondens dækningsområde omfatter ikke mindre  

 ombygninger.
Stk. 4.  Fonden yder støtte til dækning af indtil 95  

 pct. af ejerens udgifter til udbedring af byggeskader.
I fondens støtte  

 fragår eventuelle beløb, som ejeren har krav på at få dækket hos et  

 forsikringsselskab eller en ansvarlig skadevolder.
 Stk. 5.  Støtte fra fonden kan opnås til udbedring af  

 skader, der anmeldes til fonden inden 20 år fra ombygningsarbejdernes  

 aflevering.
 Stk. 6.  Boligministeren fastsætter nærmere regler om de  

 i stk. 2-5 nævnte forhold.
 § 69 b.  Bygherren skal foranledige, at der foretages  

 en registrering af bygningens tilstand, inden ombygningen påbegyndes.
 Stk. 2.  Fonden skal med henblik på at vurdere  

 ejendommens tilstand og registrere eventuelle skader inden udløbet af en  

 periode på 5 år efter ombygningsarbejdets aflevering forestå og afholde  

 udgiften ved gennemførelse af et eftersyn (5-års-eftersyn).
 Stk. 3.  Boligministeren fastsætter nærmere regler om  

 registrering og 5-års-eftersyn, jf. stk. 1 og 2.
 Stk. 4.  Ejeren og bygherren er forpligtet til at  

 meddele fonden enhver oplysning, der er nødvendig for fondens administration  

 af reglerne i dette kapitel.
 § 69 c.  Fonden ledes af en bestyrelse på 5 medlemmer.  

 Bestyrelsen udpeges af boligministeren på grundlag af indstillinger fra de i  

 stk. 2 nævnte organisationer og myndigheder.
 Stk. 2.  Kommunernes Landsforening, Grundejernes  

 Landsorganisation, Lejernes Landsorganisation og Andelsboligforeningernes  

 Fællesrepræsentation indstiller hver eet medlem til fondens bestyrelse.  

 Københavns og Frederiksberg Kommuner indstiller i fællesskab eet medlem.
Stk. 3.  Der udpeges og indstilles stedfortrædere efter  

 reglerne i stk. 1 og 2. Udpegning af bestyrelsen og stedfortrædere sker for 4  

 år ad gangen.
Finder udpegning sted i løbet af en periode, gælder den kun til  

 periodens udløb.
 Stk. 4.  Boligministeren godkender fondens vedtægter og  

 fastsætter nærmere regler om fondens administration, regnskaber og revision  

 heraf.
 Stk. 5.  Fonden skal på forlangende give boligministeren  

 enhver oplysning om sin virksomhed.
§ 69 d.  Bidrag til fonden udgør 1 pct. af de  

 ombygningsudgifter, hvortil der er meddelt tilsagn om offentlig støtte i  

 medfør af denne lov.
Bidraget indbetales af kommunen til fonden, når  

 ombygningsregnskabet er godkendt.
 Stk. 2.  Der betales ikke bidrag for arbejder udført med  

 støtte fra fonden, jf. § 69 a, stk. 2, nr. 2.
 Stk. 3.  Fonden kan, såfremt det er nødvendigt til  

 dækning af fondens udgifter og efter boligministerens nærmere bestemmelse  

 herom, opkræve et ekstraordinært bidrag fra samtlige ejendomme omfattet af  

 fondens dækningsområde.
 Stk. 4.  Såfremt indbetaling af bidrag efter stk. 3 ikke  

 sker rettidigt, påløber der fra forfaldsdagen renter, der udgør den rente,  

 der fastsættes efter § 5, stk. 1 og 2, i lov om renter ved forsinket betaling  

 m.v.
Stk. 5.  Inddrivelse af bidrag og renter foretages af  

 kommunalbestyrelsen i den kommune, hvor ejendommen er beliggende.
Der  

 tillægges kommunalbestyrelsen udpantningsret for bidrag og renter.
§ 69 e.  Fondens andel af udgiften til udbedring af  

 byggeskader kan efter fondens bestemmelse herom helt eller delvis finansieres  

 gennem optagelse af indeksregulerede realkreditlån med pant i den pågældende  

 ejendom.
I de i § 59, stk. 4, nævnte ejendomme kan låneoptagelse efter  

 ejerens valg i stedet ske med nominallån.
Fonden afholder samtlige ydelser på  

 eventuelt optagne realkreditlån, jf. 1. og 2. pkt.
 Stk. 2.  Kommunalbestyrelsen yder garanti for  

 låneoptagelsen efter stk. 1.
 Stk. 3.  Fonden godtgør kommunen eventuelle tab som  

 følge af garantistillelsen.
 Stk. 4.  Boligministeren kan fastsætte nærmere regler  

 for fondens regresret ved senere overdragelse af byfornyede ejendomme.
§ 69 f.  Grundejernes Investeringsfond kan af sine  

 renteindtægter Stk. 2.  Grundejernes Investeringsfond kan kun påtage  

 sig forpligtelser efter stk. 1 inden for den i lov om midlertidig regulering  

 af boligforholdene § 61 fastsatte beløbsgrænse på 2 pct. af de beløb, der er  

 indbetalt til fonden.« 17. I § 84, stk. 1, 2. pkt., indsættes efter  

 »stk. 1 og 2,»: »samt afgørelser efter bestemmelser fastsat i  

 medfør af §§ 31 og 35«.
 18. I § 86, stk. 1, ændres »på begæring af  

 kommunalbestyrelsen, boligkommissionen eller et byfornyelsesselskab«  

 til: »på begæring af kommunalbestyrelsen eller boligkommissionen«.
 19. I § 86 indsættes efter stk. 3 som nyt  

 stykke:
»Stk. 4.  Kommunalbestyrelsen kan bemyndige et  

 byfornyelsesselskab eller en af kommunen antaget rådgiver til på  

 kommunalbestyrelsens vegne at fordre de i stk. 1 nævnte oplysninger afgivet  

 eller at forlange den i stk. 2 nævnte adgang til fast ejendom.« Stk. 4  bliver herefter stk. 5.
§ 2 I realkreditloven, jf. lov nr. 841 af 20. december 1989, foretages  

 følgende ændringer:
 1. I § 39, stk. 5, indsættes som 2. pkt.:
»Panteretten rykker dog ikke for lån efter stk. 6.« 2. I § 39 indsættes efter stk. 5 som nyt stykke:
»Stk. 6.  Lån efter § 69 e i lov om byfornyelse og  

 boligforbedring til udbedring af byggeskader i ombyggede ejendomme kan mod  

 offentlig garanti ydes ud over lånegrænsen for lån til om- og tilbygning.
Den  

 maksimale løbetid er 30 år for både nominallån og indekslån, type I.  

 Panteretten rykker uden særskilt påtegning for enhver panterettighed, der  

 tinglyses på ejendommen.« § 3 Stk. 1.  Loven træder i kraft den 1. juli 1990. Dog  

 træder § 1, nr. 2 og 3, i kraft dagen efter bekendtgørelsen i Lovtidende.
 Stk. 2.  § 1, nr. 16, finder anvendelse på  

 ombygningsarbejder, der udbydes den 1. juli 1990 eller senere, og til hvilke  

 der den 1. juli 1990 eller senere ydes tilsagn om offentlig støtte efter lov  

 om byfornyelse og boligforbedring.
 Stk. 3.  For de ombygningsarbejder, der er udbudt inden  

 den 1. juli 1990, og hvor tilsagn om offentlig støtte efter lov om  

 byfornyelse og boligforbedring er ydet den 1. juli 1990 eller senere, kan §  

 1, nr. 16, finde anvendelse, såfremt arbejderne er gennemført under  

 iagttagelse af de i Byggestyrelsens cirkulære af 12. november 1986 om  

 kvalitetssikring af byggearbejder fastsatte bestemmelser, og såfremt der er  

 foretaget en registrering, der efter Byggeskadefondens vurdering opfylder  

 kravene i § 69 b som affattet ved denne lovs § 1, nr. 16.
Givet på Christiansborg Slot, den 2. maj  

 1990 Under Vor Kongelige Hånd og Segl I Dronningens Navn:
