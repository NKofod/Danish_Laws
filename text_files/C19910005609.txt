Indledning Hermed udsendes vejregler for afmærkning med servicevejvisning.  

 Vejreglerne er udarbejdet i medfør af § 6 i lov om offentlige veje  

 (lovbekendtgørelse nr. 261 af 25. april 1990) og § 24, stk. 3, i lov om  

 private fællesveje (lovbekendtgørelse nr. 262 af 25. april 1990) og i  

 samarbejde med Justitsministeriet i medfør af færdselslovens § 95, stk. 4  

 (lovbekendtgørelse nr. 765 af 16. november 1990).
 De nye regler, der er udarbejdet af vejregeludvalget, ændrer de hidtidige  

 bestemmelser om servicevejvisning (Trafikministeriets cirkulære om vejregler  

 for afmærkning med vejvisningstavler af 6. maj 1986, kapitel 4.2), således at  

 vejbestyrelserne i højere grad end tidligere får tillagt ansvaret for  

 servicevejvisningen inden for visse rammer.
 Vejreglerne indeholder regler for, hvilke servicemål der kan vejvises til,  

 hvordan der skal vejvises, og hvor på vejnettet der kan vejvises.
Reglerne uddyber Justitsministeriets bekendtgørelse om vejafmærkning af  

 22. april 1977 og udfylder Justitsministeriets cirkulære af 14. oktober 1977  

 om vejafmærkning, der ikke medtager bestemmelser om vejvisning.
For  

 overskuelighedens skyld medtager vejreglernes teksthæfte afsnit fra nævnte  

 bekendtgørelse.
Der er ved reglernes udarbejdelse lagt vægt på, at reglerne skal danne  

 grundlag for ensartet, letfattelig og logisk vejvisning motiveret i såvel  

 færdselsmæssige som servicemæssige hensyn.
Vejreglerne indeholder derfor  

 bestemmelser, der er bindende for vejbestyrelserne.
De bindende regler kan  

 kun fraviges efter forud indhentet tilladelse fra Trafikministeriet.  

 Ansøgning herom bør ledsages af en udtalelse fra politiet, hvis fravigelsen  

 kan have færdselsmæssig betydning.
Vejreglerne indeholder endvidere retningslinier og vejledninger.
Disse  

 bestemmelser kan fraviges af vejbestyrelsen.
 Yderligere eksemplarer af vejreglerne med tegningsbilag kan fås ved  

 henvendelse til Vejdirektoratet, Havnegade 27, Postboks 1569, 1020 København  

 K, Telefon 31 18 62 66.
 Følgende regler er bindende for vejbestyrelserne:
Generelle bestemmelser § 1.  Servicevejvisning skal være trafikalt begrundet.
 Stk. 2.  Der må ikke anvendes andre piktogrammer til  

 servicetavler end dem, der er godkendt af Justitsministeriet.
§ 2.  Servicetavlerne (M 11, M 12, M 13, M 14, M 15, M  

 21, M 22, M 23, M 24, M 31, M 32, M 33, M 34, M 35.1, M 35.2, M 41, M 42, M  

 43, M 45, M 46, M 51, M 52, M 57, M 61.1 og M 61.2) er rektangulære med blå  

 rand og hvidt midterfelt med sort symbol.
Tavle M 21, førstehjælp, har dog  

 rødt symbol.
 Stk. 2.  Servicetavler kan anvendes selvstændigt.  

 Symbolerne kan i visse tilfælde anvendes på vejvisere og orienteringstavler,  

 eventuelt med flere symboler på samme tavle.
 Stk. 3.  Vejvisningen skal fra begyndelsespunktet  

 fortsætte efter de for vejvisning gældende generelle retningslinier om  

 kontinuitet og entydighed frem til vejvisningsmålet.
 § 3.  På motorvej må der kun vejvises til serviceanlæg  

 (moteller, restauranter, tankanlæg, parkerings- og rastepladser,  

 campingpladser og lignende), der er beliggende i direkte tilknytning til  

 motorvejen, eller af vejbestyrelsen er godkendt som særligt for  

 motorvejstrafikanter beregnet anlæg.
 § 4.  Servicevejvisning med tekst på pilvejvisere  

 eller tabelvejvisere må kun ske til nedenstående mål:
 § 5.  I vejviseren angives vejvisningsmålets  

 betegnelse, og i vejviserens rod angives eventuelt servicesymbol (M11, M 12,  

 M 13, M 14, M 35, M 51, M 52 og M 57) for vejvisningsmålet.
På pilvejvisere anføres en eventuel servicetavle altid i roden af  

 vejviseren.
Er der på vejviseren også et rutenummer, placeres dette dog  

 nærmest roden.
På tabelvejvisere og frakørselsvejvisere anføres en  

 servicetavle, der har tilknytning til et navn, foran navnet, men efter et  

 eventuelt rutenummer, der har tilknytning til navnet.
§ 6.  Til nedennævnte mål må kun vejvises med  

 servicetavler eller med en række servicesymboler samlet i en hvid/blå  

 rutevejviser/tabelvejviser: 1) Posthus 2) Hoteller, kroer, moteller 3)  

 Restauranter 4) Cafeterier 5) Campingpladser 6) Hytter 7) Vandrerhjem 8)  

 Tankanlæg 9) Værksted Servicetavlernes størrelse og udformning § 7.  Servicetavler anvendt som selvstændige tavler  

 har det i vejregler for afmærkning med vejvisningstavler, tegningsbilag,  

 afsnit 2.2, side 194-199, fig. 1, viste udseende og de i fig. 3, side 201,  

 viste størrelser.
 Stk. 2.  På tavler med blå eller grøn bund udføres  

 servicetavlerne uden blå rand, og det hvide midterfeldt, inklusive symbol,  

 udføres i størrelse svarende til normalstørrelsen, inklusive den blå rand.  

 Dette gælder dog ikke for pilvejvisere F 12, hvor den blå rand erstattes med  

 grøn bund.
Specielle regler for servicevejvisning til  

 enkelte mål Terminaler § 8.  Ved vejvisning til færger og lufthavne anvendes  

 symbolerne M 11 og M 12. Symbolerne orienteres så vidt muligt i  

 vejvisningsretningen.
Ved ligeudvejvisning venstrestilles færgen.
 Stk. 2.  Til færgehavne og lufthavne kan vejvises fra  

 nærmeste rutenummererede vej eller som anført i fjern- og nærmålskataloget.
Seværdigheder § 9.  Symbol M 52, seværdighed, må kun anvendes til  

 betydningsfulde seværdigheder optaget på Turismens Fællesråds fortegnelse.
Campingplads, hytter § 10.  Tavle M 31, M 32 og M 33 kan kun anvendes i  

 forbindelse med campingplads eller hytter, som er godkendt i henhold til  

 Miljøministeriets bestemmelser.
Vandrerhjem § 11.  Tavle M 41 anvendes kun i forbindelse med  

 vandrerhjem optaget i Landsforeningen Danmarks Vandrerhjems fortegnelse.
Hotel, kro, motel § 12.  Tavle M 42 må kun anvendes i forbindelse med  

 hotel, motel eller kro, der har næringsbrev, og som opfylder bestemmelserne i  

 Industriministeriets bekendtgørelse om restaurations- og hotellokaler m.v.
Spisesteder § 13.  Der kan kun vejvises til restaurant og  

 cafeteria.
 Stk. 2.  Tavle M 43 anvendes kun ved restaurant, hvor  

 der er servering af mindst 2 daglige hovedmåltider.
Stk. 3.  Tavle M 45 anvendes til at angive, at der er  

 servering af enklere måltider, f.eks. morgenmad, kaffe, te og smørrebrød.
Der  

 skal være mulighed for at nyde måltidet indendørs og for at sidde ned og  

 frasætte tallerken, glas eller lignende f.eks. på et bord.
Tavlen anvendes  

 ikke, hvis stedet i forvejen er afmærket med tavle M 43.
Badesteder § 14.  Vejvisning til udendørs badesteder sker med  

 tavle M 35.1, mens vejvisning til indendørs badesteder sker med tavle M 35.2.
Værksted § 15.  Tavle M 23, Værksted, anvendes kun i områder,  

 hvor værksteder er sjældne, og kun til værksteder der er vanskelige at  

 observere fra den vej, tavlen opsættes ved.
Tankanlæg § 16.  Tavle M 24, Tankanlæg, anvendes kun, når  

 følgende tre betingelser er opfyldt:
 Stk. 2.  Betingelsen i stk. 1, nr. 3, kan dog fraviges,  

 hvor tankanlægget er placeret således, at trafikanterne for sent får øje på  

 tankanlægget og derfor kan forventes at reagere til fare for de øvrige  

 trafikanter.
Rastepladser § 17.  Vejvisning til rasteplads forsynet med borde og  

 siddepladser sker med tavle M 34. Øvrige vige- og parkeringspladser afmærkes  

 kun med tavle E 63, Parkering.
Førstehjælp § 18.  Der vejvises til døgnåbne skadestuer med tavle  

 M 21, Førstehjælp.
Vejvisning skal i overensstemmelse med international  

 konvention ske i samråd med »Dansk Røde Kors«.
Information § 19.  Tavle M 61.1 opsættes ved indkørsel til  

 anlægget, hvor der er opsat informationstavler.
 Stk. 2.  Tavle M 61.2, Indendørs Information, anvendes  

 kun i samråd med Turistorganisationernes Autorisationsudvalg.
Informationstavler § 20.  Informationstavlerne skal opstilles således på  

 pladserne, at de ikke opfordrer trafikanterne til at holde på kørebanen,  

 medens de studerer dem.
 Ikrafttræden m.v.
 § 21.  Cirkulæret træder i kraft den 15. april 1991.
 Stk. 2.  Samtidig ophæves afsnit 4.2 om  

 servicevejvisning i cirkulære nr. 49 af 6. maj 1986 om vejregler for  

 afmærkning med vejvisningstavler.
