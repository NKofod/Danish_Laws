Vejledning til bekendtgørelse om  

 ændring af bekendtgørelse om seniorydelse Direktoratet har i bekendtgørelse nr. 1162 af 15. december 2000  

 foretaget ændringer i bekendtgørelse nr. 437 af 9. juni 1999 om  

 seniorydelse.
Samtidig har direktoratet ved denne vejledning ændret  

 vejledning nr. 80 af 9. juni 1999.
 Vejledningen til § 22 affattes således:
» Feriegodtgørelse Ifølge lov om ferie optjenes ferie i et  

 kalenderår.
Det vil sige, at optjeningsåret løber fra 1.  

 januar til 31. december.
Ferien holdes i det følgende ferieår,  

 som løber fra 1. maj til 30. april.
Indtil 1. maj 2002 løber  

 ferieåret fra 2. maj til 1. maj.
Til § 22, stk. 1 Det følger af § 30, stk. 1, i ferieloven,  

 at en person, der forlader arbejdsmarkedet på grund af alder, herunder  

 går på seniorydelse, kan få feriegodtgørelse  

 udbetalt for tidligere og løbende optjeningsår ved overgangen  

 til seniorydelse.
Udbetalingen kan ske, når der foreligger en  

 afgørelse fra en a-kasse om overgang til seniorydelse.
Der skal ske  

 fradrag i seniorydelsen, uanset om udbetalingen af feriegodtgørelsen  

 sker i perioden med seniorydelse, før overgangen til seniorydelse,  

 eller medlemmet ikke hæver feriegodtgørelsen.
 Udbetalinger af små beløb i  

 feriegodtgørelse efter ferielovens § 30, stk. 2 og 3,  

 medfører ikke fradrag i efterlønnen (500 kr. eller 1.000  

 kr.).
 Feriegodtgørelse optjent i en delpensionsperiode er  

 også omfattet af denne bestemmelse.
 Eksempel:
Et medlem, der forlader arbejdsmarkedet og går på  

 seniorydelse den 1. juli 2001, får feriegodtgørelse, der ikke  

 allerede er brugt, udbetalt i forbindelse med overgangen til seniorydelse,  

 jf. § 30, stk. 1, nr. 1, i ferieloven.
Udbetalingen er for  

 optjeningsåret 2000 og 2001 frem til udgangen af juni måned.  

 Udbetalingen dækker således tidligere og løbende  

 optjeningsår.
Feriegodtgørelse skal medføre fradrag i  

 seniorydelsen.
Det gælder uanset, om ferien holdes, eller den udbetales  

 som beskrevet i stk. 1, eller medlemmet vælger ikke at have  

 feriegodtgørelsen.
Da medlemmet kan få udbetalt  

 feriegodtgørelse både for det tidligere og løbende  

 optjeningsår, kan antallet af dage, hvorpå der skal ske fradrag  

 på grund af ferie overstige de feriedage, der optjenes på et  

 år.
 Til brug for a-kassens sagsbehandling skal a-kassen i  

 brevet til medlemmet om overgang til seniorydelse bede medlemmet om at  

 dokumentere antallet af feriedage, som medlemmet har til gode for tidligere  

 og løbende optjeningsår og størrelsen på  

 feriegodtgørelsen.
Til § 22, stk. 2 Ifølge ferieloven optjenes ferie fra 1. januar 2001  

 med 2,08 dage pr. måned.
Som følge heraf afvikles ferie fra 1.  

 maj 2002 i en 5 dages uge.
Fradraget beregnes i forhold til antallet af  

 optjente feriedage.
Er der f.eks. optjent 12 ½ feriedag, skal der ske fradrag  

 i efterlønnen for 12 ½ dag.
Frem til 1. maj 2002 afholdes ferie i en 6  

 dages uge ifølge ferieloven.
Det betyder, at feriedagene ganges med  

 5/6. Afrunding sker efter de almindelige afrundingsregler.
Med virkning fra 1. maj 2002 holdes ferie efter ferieloven  

 som udgangspunkt i en 5 dages uge.
Ferie vil ved aftale fortsat kunne  

 optjenes og afholdes i en 6 dages uge.
For disse medlemmer vil der fortsat  

 skulle omregnes med 5/6. Ferie, der er optjent i timer ifølge aftale,  

 omregnes til hele og halve dage.
Til § 22, stk. 3 Hvis feriegodtgørelsens bruttobeløb er  

 mindre end seniorydelsen, kan der suppleres med seniorydelse, således  

 at der sammenlagt udbetales et beløb svarende til medlemmets  

 sædvanlige seniorydelse.
Til § 22, stk. 4 Efter hovedreglen i stk. 2 skal der ske fradrag for  

 ferie med feriegodtgørelse dag for dag.
Med § 22, stk. 4, er  

 det muligt for medlemmer, der har været ansat på nedsat tid inden  

 overgangen til seniorydelse at få feriegodtgørelse omregnet til  

 timer.
Det vil derfor være en fordel for medlemmer, der har haft  

 arbejde på nedsat tid at vælge at få  

 feriegodtgørelsen udbetalt.
A-kassen skal omregne feriegodtgørelsen pr. dag med  

 medlemmets normale timeløn fra det ansættelsesforhold, der  

 ligger tættest på overgangen til seniorydelse.
Det er medlemmet,  

 der skal dokumentere timelønnens størrelse.
Det timetal, der  

 kommer frem ved omregningen, svarer dermed ikke til den  

 beskæftigelsesgrad, som ferien er optjent på grundlag af.
 Eksempel:
 Et medlem har forud for overgangen til seniorydelse været  

 beskæftiget i 20 timer om ugen med en timeløn på 100 kr.  

 Lønnen pr. uge er således 2.000 kr. (20 timer x 100 kr.). Dette  

 svarer til en årsløn på 104.000 kr. (2.000 kr. x 52 uger).  

 Feriegodtgørelsen for 5 ugers ferie er i alt 13.000 kr. (104.000 kr. :  

 12½ pct.) og udgør pr. uge 2.600 kr. (13.000 kr. : 5 uger).
 Medlemmet skal have fradrag i seniorydelsen svarende til 130 timer = 5  

 ugers ferie (den samlede feriegodtgørelse på 13.000 kr. :  

 timelønnen på 100 kr.) eller 26 timer for en uges ferie (1 uges  

 feriegodtgørelse på 2.600 kr. : timelønnen på 100  

 kr.).
 Mindsteudbetalingsreglen finder ikke anvendelse.
