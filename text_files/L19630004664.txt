 Ved kgl. resolution af 12. maj 1962, og efter at folketinget den 24.  

 januar 1962 dertil har meddelt sit samtykke, har Danmark ratificeret den af  

 Den internationale Arbejdskonference i Geneve den 26. juni 1961 vedtagne  

 konvention nr. 116 om delvis ændring af de af Den internationale  

 Arbejdsorganisations generalkonference på dens første 32 møder vedtagne  

 konventioner.
 Konventionens ordlyd er som følger:
KONVENTION om delvis ændring af de af Den internationale Arbejdsorganisations  

 generalkonference på dens første 32 møder vedtagne konventioner med henblik  

 på at tilvejebringe ensartethed i bestemmelserne vedrørende Det  

 internationale Arbejdsbureaus styrelsesråds udarbejdelse af rapporter om  

 konventionernes gennemførelse.
Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd, og  

 som den 7. juni 1961 er trådt sammen til sin 45. samling, der har besluttet at vedtage visse forslag med hensyn til en delvis  

 ændring af de af Den internationale Arbejdsorganisations generalkonference på  

 dens første 32 møder vedtagne konventioner med henblik på at tilvejebringe  

 ensartethed i bestemmelserne vedrørende Det internationale Arbejdsbureaus  

 styrelsesråds udarbejdelse af rapporter om konventionernes gennemførelse, og som er af den opfattelse, at disse forslag skal tage form af en  

 international konvention, vedtager i dag den 26. juni 1961 følgende konvention, der betegnes  

 konventionen af 1961 om ændring af de afsluttende artikler:
Artikel 1 I de af den internationale arbejdskonference på dens første 32 møder  

 vedtagne konventioner udgår den afsluttende artikel om Det internationale  

 Arbejdsbureaus styrelsesråds forelæggelse for generalkonferencen af en  

 rapport om konventionens gennemførelse, og i stedet indsættes følgende  

 artikel:
»Når Det internationale Arbejdsbureaus styrelsesråd måtte anse det  

 for nødvendigt, skal det forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis ændring af den på konferencens  

 dagsorden.« Artikel 2 Enhver medlemsstat, som efter nærværende konventions ikrafttræden til det  

 internationale Arbejdsbureaus generaldirektør fremsender sin officielle  

 ratifikation af en af konferencen på dens første 32 møder vedtagen  

 konvention, anses for at have ratificeret den omhandlede konvention, således  

 som den er ændret ved nærværende konvention.
Artikel 3 2 eksemplarer af nærværende konvention skal undertegnes af konferencens  

 præsident og af Det internationale Arbejdsbureaus generaldirektør.
Det ene af  

 disse eksemplarer skal deponeres i Det internationale Arbejdsbureaus arkiv,  

 medens det andet i medfør af artikel 102 i De forenede nationers pagt skal  

 fremsendes til De forenede Nationers generalsekretær til indregistrering.  

 Generaldirektøren skal fremsende et bekræftet eksemplar af nærværende  

 konvention til hver af Den internationale Arbejdsorganisations medlemsstater.
Artikel 4 1. De officielle ratifikationer af nærværende  

 konvention skal fremsendes til Det internationale Arbejdsbureaus  

 generaldirektør.
 2. Nærværende konvention træder i kraft på det  

 tidspunkt, da generaldirektøren har modtaget 2 medlemsstaters ratifikation.
 3. Det internationale Arbejdsbureaus generaldirektør  

 skal underrette samtlige medlemsstater samt De forenede Nationers  

 generalsekretær om nærværende konventions ikrafttræden og om modtagelse af  

 yderligere ratifikationer af konventionen.
 4. Enhver medlemsstat, som ratificerer nærværende  

 konvention, anerkender derved, at de i nærværende konventions artikel 1  

 fastsatte ændrede bestemmelser fra nærværende konventions første ikrafttræden  

 at regne erstatter den forpligtelse, der i medfør af de af konferencen på  

 dens første 32 møder vedtagne konventioner påhviler styrelsesrådet til med de  

 i de omhandlede konventioner fastsatte mellemrum at forelægge konferencen en  

 rapport om gennemførelsen af hver konvention og til samtidig at overveje  

 ønskeligheden af at sætte spørgsmålet om en hel eller delvis ændring af  

 konventionen på konferencens dagsorden.
Artikel 5 Uanset bestemmelserne i nogen af de af konferencen på dens første 32 møder  

 vedtagne konventioner medfører en medlemsstats ratifikations af nærværende  

 konvention ikke ipso jure opsigelse af en sådan konvention, og  

 adgangen til at ratificere en sådan konvention bortfalder heller ikke ved  

 nærværende konventions ikrafttræden.
Artikel 6 1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention forbliver under alle  

 omstændigheder i kraft i den foreliggende form og det foreliggende indhold  

 for de medlemsstater, som har ratificeret den, men som ikke har ratificeret  

 den ændrede konvention.
Artikel 7 De engelske og franske gengivelser af nærværende konventions tekst er lige  

 autentiske.
 Danmarks ratifikationsinstrument deponeredes den 10. juli 1962, hvorefter  

 konventionen i medfør af artikel 4, stk. 2 og 4 for Danmarks vedkommende er  

 trådt i kraft, fra datoen for konventionens første ikrafttræden, den 5.  

 februar 1962. Konventionen er foruden af Danmark ratificeret eller tiltrådt  

 af Canada, Elfenbenskysten, Den forenede Arabiske Republik, Indien, Irak,  

 Kina, Marokko, Niger, Nigeria, Norge, Schweiz, Spanien, Storbritannien,  

 Tchad, Thailand, Tunesien og Øvre Volta.
 Udenrigsministeriet, den 11. december  

 1963.
 Per Hækkerup.
