 Nedfirbare redningsflåder i containere er almindeligvis anbragt som andre  

 redningsflåder på skråtstillede ramper eller i stativer.
 Sådanne flåder er pakket således, at ringen eller sjæklen, hvori man  

 hugger krogen an, når flåden skal udsættes, er anbragt under en gummiklap på  

 den midterste del af øverste containerskal.
 Dette forhold bevirker, at surringer på nedfirbare flåder i containere  

 ikke kan anbringes som på almindelige »kast-overbord-flåder«, men  

 skal anbringes på følgende måde:
 1. Det skal være muligt ubesværet at hugge flåden an,  

 uden at surringen opgås.
 2. Surringen skal være fastgjort på en sådan måde, at  

 flåden efter at være anhugget og surring opgået kan løftes fri og uhindret  

 svinges ud til udsætningspositionen, uden at dette vanskeliggøres af den  

 opgåede surring.
Opmærksomheden henledes på, at alle typer flåder til enhver tid skal være  

 forsvarligt surret.
I særdeleshed skal man herudover med jævne mellemrum  

 efterse, at surringsarrangementet er i god stand samt sidder stramt om  

 containeren.
