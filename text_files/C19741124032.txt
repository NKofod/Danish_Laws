En 15-årig sigtet var før sit fyldet 15. år inddraget under børne- og  

 ungdomsforsorgen som følge af en lang række kriminelle forhold.
Kort efter at  

 sigtede var fyldt 15 år, havde statsadvokaten i Viborg meddelt tiltalefrafald  

 mod børne- og ungdomsforsorg.
Før dette var tilkendegivet, havde sigtede  

 gjort sig skyldig i ny kriminalitet.
Ved resolution af 27. oktober 1973  

 meddelte statsadvokaten i Sønderborg tiltalefrafald for samtlige forhold, der  

 bestod i tyveri og brugstyveri (ialt ca. 65 forhold), mod forbliven under  

 børne- og ungdomsforsorg.
Han var den 24. november 1973 blevet fængslet  

 sigtet for ca. 20 forhold.
Den lokale børne- og ungdomsværn foreslog kort efter, at sigtede var  

 varetægtsfængslet under den nye sag, at sigtede blev indlagt til  

 mentalobservation, og dette tilsluttede Retslægerådet sig.
Under hensyn til,  

 at den nu foreliggende kriminalitet ikke kunne karakteriseres som grov, var  

 statsadvokaten af proportionalitetshensyn betænkelig ved en fortsat  

 tilbageholdelse til mentalundersøgelse og anmodede Socialstyrelsen om et  

 forslag til et egnet ungdomshjem, hvor sigtede kunne anbringes som vilkår for  

 et nyt tiltalefrafald.
Socialstyrelsen fandt det ikke hensigtsmæssigt at  

 anbringe sigtede i institution uden forudgående mentalundersøgelse, og  

 anbefalede tiltalefrafald mod forbliven under børne- og ungdomsforsorg,  

 således at sigtede ved dettes foranstaltning blev indlagt til  

 mentalundersøgelse straks efter løsladelsen fra arresten.
Ved resolution af  

 19. januar 1974 traf statsadvokaten herefter bestemmelse om tiltalefrafald  

 mod børne- og ungdomsforsorg.
Under forundersøgelsen blev det oplyse i retten, at sigtede ikke kunne  

 blive modtaget til mentalobservation.
Herefter forlængede retten varetægten  

 med henblik på løsning af indlæggelsesspørgsmålet.
Under et efterfølgende  

 retsmøde 29. januar 1974 erklærede børne- og ungdomsværnet, at det ikke havde  

 kunnet få tilsagn om modtagelse til mentalobservation, men at statshospitalet  

 i Risskov havde erklæret sig indforstået med at modtage sigtede i henhold til  

 retskendelse om mentalobservation.
Med tilslutning af forsvarereren traf  

 retten herefter i medfør af retsplejelovens § 800 b bestemmelse om  

 mentalundersøgelse.
Denne kendelse kæredes af anklagemyndigheden til Vestre  

 Landsret med påstand om ophævelse og godkendelse af vilkårene, idet der  

 henvistes til, at betingelserne for at træffe bestemmelse om  

 mentalobservation ikke var til stede, efter at sagen var afsluttet ved  

 statsadvokatens resolution af 19. januar 1974.
 Ved Vestre Landsrets kendelse af 2. februar 1974 (284/74) godkendte  

 landsretten vilkårene og ophævede kendelsen om mentalundersøgelse.
 Per Lindegaard.
