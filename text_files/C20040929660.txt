Finanstilsynets vejledende  

 retningslinier for accept ved ændring af forbrugerforsikring af januar 1990 1. Indledning 1.1. Disse retningslinier anvendes ved ændring af  

 forbrugeres  

  

 skadesforsikringer  

 , der kan forlænges for  

 en ny periode.
 1.2. Retningslinierne tager ikke stilling til tilfælde, hvor  

 en forsikringstager gør en individuel forudsætning gældende mod ændring af  

 forsikringsaftalen.
 1.3. Retningslinierne omhandler:
1.  

 	  

    

 væsentlige ændringer  

 i dækningsomfanget - pkt. 2 2.  

 	  

    

 ikke væsentlige  

 ændringer i dækningsomfanget - pkt. 3 og 3.  

 	  

    

 præmieændringer -  

 pkt. 4.
2. Væsentlige ændringer i dækningsomfanget 2.1 Væsentlige ændringer i dækningsomfanget kan  

 forsikringsselskabet kun foretage ved at fremsende brev med tilbud på ny  

 aftale  

 til forsikringstageren.
Forsikringstageren accepterer den nye aftale ved at  

 sende sin accept til selskabet.
 2.2. Forsikringsselskabet skal i brevet til  

 forsikringstageren varsle ændringerne med mindst den frist, der gælder for  

 opsigelse, og i brevet skal klart og tydeligt fremhæves:
1)  

 	  

    

 at den hidtidige  

 forsikring ophører pr. forsikringens ophørsdag (ophørsdagen skal angives) 2)  

 	  

    

 at forsikringstageren  

 herefter står uden dækning, med mindre der indgås en ny aftale 3)  

 	  

    

 den hidtil gældende  

 præmie og præmien for den nye ændrede forsikring.
 2.3. Der skal i brevet gives en relevant og loyal  

 beskrivelse af de ændringer i dækningsomfanget, der sker i forhold til de  

 hidtidige vilkår, herunder eventuelt en henvisning til vedlagte nye  

 forsikringsbetingelser.
 2.4. I brevet fra selskabet må der ikke vedlægges girokort.
 2.5. Hvis forsikringstageren ikke 1 uge før forsikringens  

 ophør har tegnet ny forsikring i selskabet, skal selskabet rette fornyet  

 henvendelse til forsikringstageren.
 2.6. Hvis forsikringstageren har accepteret den nye aftale,  

 sendes opkrævning - girokort - med sædvanlig varsel til forfaldsdag.
3. Ikke væsentlige ændringer i dækningsomfanget 3.1 Ved ændringer i dækningsomfanget, der ikke er væsentlige  

 efter punkt 3.5., kan forsikringsselskabet anvende passiv accept.
 3.2. Forsikringsselskabet kan kun ændre i dækningsomfanget  

 ved passiv accept én gang årligt.
 3.3. Anvendelse af betalingsperiode som ændringstidspunkt  

 forudsætter, at det er  

  

 hjemlet  

 i forsikringsaftalen.
 3.4. Ved passiv accept forstås, at forsikringsaftalen  

 fortsætter på ændrede vilkår ved forsikringstagerens betaling af præmien for  

 en  

 ny betalingsperiode, og at forsikringen ophører, hvis præmien ikke betales.
 3.5. Ved  

  

 ikke-væsentlige  

 ændringer  

 i dækningsomfanget forstås, at indskrænkninger i dækningsomfanget efter  

 selskabets beregninger skønnes ikke at overstige 10 % opgjort på grundlag af  

  

 skadesudgifterne  

 i det seneste offentliggjorte regnskab.  

 Udvidelser af dækningsomfanget anses ikke for en væsentlig ændring.
 3.6. Hvis en forsikringstager bliver opmærksom på, at et  

 forsikringsselskab fejlagtigt ved passiv accept har foretaget indskrænkninger  

 af dækningsomfanget, kan forsikringstageren ophæve forsikringen uden varsel  

 med  

 virkning fra opsigelsestidspunktet.
 3.7. Hvis forsikringsselskabet fejlagtigt ved passiv accept  

 har foretaget en indskrænkning i dækningsomfanget, som omfatter en  

 forsikringstageren overgået skade, skal forsikringsselskabet yde fuld  

 forsikringsdækning, som om indskrænkningen ikke var foretaget.
 3.8.  

  

 Ikke-væsentlige  

 ændringer i  

 dækningsomfanget kan forsikringsselskabet kun foretage ved at fremsende brev  

 herom til forsikringstageren.
 3.9. Forsikringsselskabet skal i brevet til  

 forsikringstageren varsle ændringerne med mindst den frist, der gælder for  

 opsigelse, og i brevet skal klart og tydeligt fremhæves:
 1)  

 	  

    

 at forsikringen  

 fortsætter med de ændrede vilkår, hvis forsikringstageren betaler præmien, og  

 at den hidtidige forsikring ophører, hvis præmien ikke betales.
 2)  

 	  

    

 den hidtil gældende  

 præmie og præmien for den nye ændrede forsikring.
 3.10. Der skal i brevet gives en relevant og loyal  

 beskrivelse af de indskrænkninger/udvidelser i dækningsomfanget, der sker i  

 forhold til hidtidige vilkår, herunder så vidt muligt en henvisning til  

 vedlagte nye forsikringsbetingelser.
3.11. Ved fremsendelse af præmieopkrævning skal selskabet  

 ved en klar og tydelig meddelelse til forsikringstageren henvise til  

 selskabets  

 tidligere brev.
Selskabet skal oplyse, at der ved betaling af præmien træder  

 ny  

 forsikring med indskrænkninger/udvidelser i dækningsomfanget i kraft.
3.12. Hvis selskabet ikke modtager betaling, foretages  

 rykning efter sædvanlig procedure.
Selskabet skal oplyse konsekvenserne af,  

 at  

 der ikke sker betaling.
Selskabet skal endvidere oplyse, at der ved betaling  

 af  

 præmien træder ny forsikring med indskrænkninger / udvidelser i  

 dækningsomfanget i kraft.
4. Ændring af præmier 4.1. Ændringer i præmien kan forsikringsselskabet kun  

 foretage ved at fremsende brev til forsikringstageren.
 4.2. Forsikringsselskabet skal i brevet til  

 forsikringstageren varsle præmieændringen med mindst den frist, der gælder  

 for  

 opsigelse, og i brevet skal klart og tydeligt fremhæves:
1)  

 	  

    

 at forsikringen  

 fortsætter med den ændrede præmie, hvis forsikringstageren betaler præmien,  

 og  

 at den hidtidige forsikring ophører, hvis præmien ikke betales og 2)  

 	  

    

 den hidtil gældende  

 præmie og den ny præmie.
 4.3. Ved fremsendelse af præmieopkrævning og ved rykning,  

 hvis selskabet ikke modtager betaling, finder punkterne 3.11., 1. pkt. og  

 3.12.  

 anvendelse.
 4.4. Præmien kan dog indeksreguleres uden iagttagelse af  

 punkterne 4.1., 4.2., og 4.3., såfremt følgende betingelser alle er opfyldt:
1)  

 	  

    

 Indeksreguleringen  

 har klar hjemmel i forsikringsaftalen, 2)  

 	  

    

 forsikringsaftalen  

 henviser til et bestemt og loyalt dansk  

  

 indekssystem  

 , 3)  

 	  

    

 indeksreguleringen  

 foretages ved betalingsperiodens udløb 4)  

 	  

    

 meddelelsen fra  

 forsikringsselskabet til forbrugeren angiver klart, hvilket indekstal  

 reguleringen bygger på, samt enten den procentvise stigning eller den hidtil  

 gældende præmie og den nye præmie samt 5)  

 	  

    

 indeksreguleringen  

 kun foretages én gang årligt.
5. Tidspunkt for ændringer 5.1. Ændring af forsikringsforhold ved anvendelse af punkt  

 2-4 får tidligst virkning fra en ny betalingsperiodes begyndelse.
6. Ændring af bygningsbrandforsikring og  

 lovpligtig  

  

 motor-ansvarsforsikring 6.1 Ved ændring af betingelser og/eller præmier for  

 bygningsbrandforsikring skal forsikringsselskabet udtrykkeligt anføre  

 konsekvenserne, jf. lov om forsikringsvirksomhed § 207-210, ved  

 manglende  

 præmiebetaling og undladelse af at tegne en ny forsikring.
 6.2. Ved ændringer af betingelser og/eller præmier for  

 lovpligtig ansvarsforsikring for motorkøretøjer skal forsikringsselskabet  

 udtrykkeligt anføre konsekvenserne, jf. færdselslovens §§ 105-107, ved  

 manglende præmiebetaling og undladelse af at tegne en ny forsikring.
7. Klageadgang 7.1. Klager over overtrædelse og fortolkning af disse  

 retningslinier  

  

 henhører  

 ikke under Finanstilsynet,  

 men under domstolene og Ankenævnet for Forsikring.
 Med domstolenes eller ankenævnets tilladelse kan parterne  

 forelægge spørgsmål om anvendelse af pkt. 3.5. for Finanstilsynet.  

 Finanstilsynet vil på denne baggrund indhente de relevante regnskabsmæssige  

 oplysninger hos forsikringsselskabet og på dette grundlag besvare  

 spørgsmålene.
8. Ikrafttræden Retningslinierne træder i kraft den 1. januar 1991.
