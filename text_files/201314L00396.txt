Betænkning afgivet af Erhvervs-, Vækst- og Eksportudvalget den 16. januar 2014 Betænkning over Forslag til lov om ændring af lov om erhvervsfremme og forskellige andre love (Ny regional vækst- og udviklingsstrategi, udvidelse af Danmarks Vækstråds opgaver m.v.) [af erhvervs- og vækstministeren (Henrik Sass Larsen)]:
1. Ændringsforslag Erhvervs- og vækstministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 27. november 2013 og var til 1. behandling den 6. december 2013. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 26. september 2013 dette udkast til udvalget, jf.
ERU alm. del  bilag 374 (folketingsåret 2012-13). Den 27. november 2013 sendte erhvervs- og vækstministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en skriftlig henvendelse fra Danmarks Naturfredningsforening og Friluftsrådet.
 Erhvervs- og vækstministeren har over for udvalget kommenteret den skriftlige henvendelse til udvalget.
Spørgsmål Udvalget har stillet 3 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af DF) indstiller lovforslaget til vedtagelse med de stillede ændringsforslag.
 Venstres medlemmer af udvalget påskønner, at lovforslaget styrker den regionale erhvervsudvikling ved at samle den regionale udviklingsplan og den regionale erhvervsudviklingsstrategi i en regional vækst- og udviklingsstrategi.
Flere høringsbidrag har kritiseret, at vækstfora alene skal udarbejde et udkast til de erhvervsrettede dele af den nye vækst- og udviklingsstrategi.
Ministeren har imidlertid imødekommet kritikken og ændret lovforslaget før fremsættelsen, hvilket Venstre påskønner.
Dermed skal vækstfora i stedet for udarbejde et reelt bidrag til de erhvervs- og vækstrettede dele af vækst- og udviklingsstrategien. .
Venstre vil gerne kvittere for, at ministeren har imødekommet ændringsforslagene og høringskritikken og forhindret en udvanding af vækstforas rolle.
Venstre er som sagt en del af den overordnede aftale, og Venstre kan således tilslutte sig lovforslaget med de stillede ændringsforslag.
Et mindretal i udvalget (DF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af erhvervs- og vækstministeren, tiltrådt af udvalget:
 1) Efter nr. 18 indsættes som nyt nummer:
»01. I § 21 udgår »§ 6, nr. 3, eller bevilget af et af økonomi- og erhvervsministeren i medfør af § 5, stk. 2, nedsat bevillingsudvalg,«.« [Lovteknisk justering] Til § 2 2) I nr. 17 ændres »stk. 2, 2. pkt.« til: »stk. 2, 3. pkt.«, og »stk. 2, 3. pkt.« ændres til: »stk. 2, 4. pkt.« [Lovteknisk justering] 3) Efter nr. 21 indsættes som nyt nummer:
»01. I § 58, stk. 1, nr. 3 og 5, ændres »stk. 3« til: »stk. 2«.« [Lovteknisk justering] 4) I den under nr. 22 foreslåede ændring af § 58, stk. 1, nr. 4, indsættes efter »Kommunalbestyrelsens«: », og »stk. 2 og 3« ændres til: »stk. 2«.« [Lovteknisk justering] Bemærkninger Til nr. 1 Der er tale om en lovteknisk justering, som følge af at § 6, nr. 3, er foreslået nyaffattet og at Danmarks Vækstråd dermed ikke længere har mulighed for at medfinansiere erhvervsudviklingsaktiviteter efter indstilling fra regionale vækstfora.
Endvidere er § 5, stk. 2, der giver hjemmel til, at økonomi- og erhvervsministeren kan nedsætte et bevillingsudvalg under Danmarks Vækstråd til behandling af ansøgninger om medfinansiering, foreslået ophævet, og § 21 skal derfor tilrettes i overensstemmelse hermed.
Til nr. 2 Der er tale om en lovteknisk justering for at sikre, at lovændringerne i § 27, stk. 2, sker i de korrekte punktummer i bestemmelsen.
Til nr. 3 og 4 Der er tale om en lovteknisk justering, som følge af at § 58, stk. 2, ophæves, hvorfor bestemmelsens stk. 3 herefter bliver til stk. 2. De bestemmelser, der henviser til § 58, stk. 3, konsekvensændres, således at de henviser til stk. 2 i stedet for stk. 3.
Benny Engelbrecht (S) Poul Andersen (S) Annette Lind (S) Mette Reissmann (S) Karin Gaardsted (S) fmd.
Thomas Jensen (S) Simon Kollerup (S) Andreas Steenberg (RV) Nadeem Farooq (RV) Jeppe Mikkelsen (RV) Pernille Vigsø Bagge (SF) Lisbeth Bech Poulsen (SF) Frank Aaen (EL) Stine Brix (EL) Uffe Elbæk (UFG) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 82 Bilagsnr.
