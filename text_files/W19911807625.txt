En deltidsansat lærer havde ved siden heraf væsentlige indtægter ved  

 konsulent- og forfattervirksomhed.
Han blev anset for omfattet af  

 Statsskattedirektoratets cirkulære 1988-32, og fik godkendt fradrag for  

 revisorudgifter, dog ekskl. en mindre privat andel heraf for udfyldelse af  

 selvangivelse.
 A klagede for indkomståret 1987 over, at de stedlige skattemyndigheder  

 havde anset ham for uberettiget til i den personlige indkomst at fradrage en  

 udgift på 11.322 kr. i honorar til revisor.
Det fremgik af sagens oplysninger, at klageren, der var tjenestemandsansat  

 lærer med ca. halv tjenestetid, i 1987 herudover havde haft indtægter på i  

 alt 253.004 kr. ved konsulentvirksomhed.
Denne bestod i tegnearbejde,  

 fotoarbejde samt udarbejdelse af tekniske artikler til aviser, blade m.v.,  

 hvortil kom forfattervirksomhed, idet klageren skrev bøger om tekniske emner.
 Som begrundelse for ikke at godkende det selvangivne fradrag for  

 revisorassistance på 11.322 kr. havde de stedlige skattemyndigheder anført,  

 at klageren ikke var regnskabs- eller bogføringspligtig, samt at han ikke  

 kunne anses for omfattet af Statsskattedirektoratets cirkulære 1988-32. Der  

 var endvidere henset til, at klageren ikke havde ladet sig beskatte efter  

 virksomhedsskatteordningen.
Klagerens revisor påstod over for Landsskatteretten det selvangivne  

 fradrag godkendt, idet han henviste til, at klagerens selvstændige virksomhed  

 gjorde det nødvendigt for ham at udarbejde et selvstændigt regnskab for  

 virksomheden for at have valgmuligheden for at anvende  

 virksomhedsskatteordningen.
Revisoren mente således, at klageren var omfattet  

 af Statsskattedirektoratets cirkulære 1988-32.
 Subsidiært påstod revisoren, at en andel på 1.220 kr. henførtes til  

 privat.
Told- og Skattestyrelsen udtalte under sagens behandling for  

 Landsskatteretten, at Statsskattedirektoratets cirkulære 1988-32 omfatter  

 alle personligt ejede virksomheder, og at cirkulæret også gælder for ikke  

 regnskabs- og ikke bogføringspligtige personlige virksomheder, når der  

 udarbejdes virksomhedsregnskab, driftsregnskab m.v.
Da bistanden i nærværende  

 sag efter Told- og Skattestyrelsens opfattelse også vedrørte egentlig  

 udfyldelse af selvangivelsen, mente styrelsen, at der i henhold til  

 cirkulæret ville være at henføre et fast beløb på mindst 1.000 kr. som en  

 ikke fradragsberettiget bistandsudgift.
Landsskatteretten kunne tilslutte sig Told- og Skattestyrelsens udtalelse,  

 hvorefter klagerens udgifter til bistand ved regnskabsudarbejdelsen var  

 fradragsberettigede i henhold til statsskattelovens § 6 a.
Under henvisning  

 til princippet i Statsskattedirektoratets cirkulære 1988-32 fandt retten  

 imidlertid, at den private andel i overensstemmelse med den subsidiære  

 påstand ville være at ansætte til 1.220 kr.
Fradraget for revisorhonorar blev  

 herefter godkendt med 10.102 kr.
 LV 1989, F 4.
