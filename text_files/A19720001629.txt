 § 1.  Til personer, der har oprettet de i denne lov  

 omhandlede indekskontrakter, yder staten indekstillæg til de årlige  

 udbetalinger i henhold til kontrakten, når de nedenfor angivne betingelser er  

 opfyldt.
 § 2.  Loven omfatter indekskontrakter, der i perioden  

 fra 1. april 1957 til og med 24. november 1971 er oprettet af personer, der  

 på oprettelsestidspunktet er fyldt 18 år, men endnu ikke 57 år.
 Stk. 2.  Som betingelse for opnåelse af indekstillæg  

 kræves, at den pågældende på udbetalingstidspunktet er berettiget til at  

 oppebære dansk folkepension.
 § 3.  Indekskontrakter kan oprettes i danske livs- og  

 pensionsforsikringsselskaber, banker og sparekasser. Økonomi- og  

 budgetministeren kan endvidere efter forhandling med handelsministeren  

 bestemme, at indekskontrakter kan oprettes i andre lignende under offentligt  

 tilsyn stående virksomheder samt give regler for, i hvilke tilfælde en  

 indekskontrakt kan tillades overflyttet fra en virksomhed til en anden.
§ 4.  En indekskontrakt skal omfatte udbetaling til  

 interessenten af et konstant årligt grundbeløb af den i stk. 2 nævnte  

 størrelse fra det fyldte 67. år. kontrakten kan enten give ret til en  

 livrente med løbetid på mindst 10 år eller en årlig ydelse med udbetaling  

 over en aftalt periode af mindst 10 års varighed.
Såfremt den aftalte periode  

 er længere end 15 år, skal herefter faldende udbetalinger være livsbetingede.
 Stk. 2.  Grundbeløbets størrelse er lig 500 kr. gange  

 forholdet mellem pristallet pr. juli i kalenderåret forud for kontraktens  

 oprettelse og pristallet pr. juli 1956.
 § 5.  For hver indekskontrakt beregnes en fra  

 kontraktens oprettelse til interessentens 67. år konstant årlig  

 grundindbetaling, der på det ved kontraktens oprettelse gældende  

 beregningsgrundlag, jfr. stk. 2, vil kunne sikre udbetaling af det i § 4  

 nævnte grundbeløb i den aftalte periode.
Stk. 2.  For indekskontrakter tegnet på forsikringsbasis  

 er beregningsgrundlaget de til enhver tid gældende tariffer.
For  

 indekskontrakter på opsparingsbasis er beregningsgrundlaget den rente, som  

 statsanstalten for livsforsikring på tidspunktet for kontraktens oprettelse  

 anvender i sin tarif for opsat, livsvarig livrente med pristalsreguleret  

 præmie.
 Stk. 3.  Den årlige indbetaling erlægges med et beløb  

 svarende til grundindbetalingen gange forholdet mellem den for  

 indbetalingsåret gældende pristalsregulerede ydelse, jfr. § 6, stk. 1, og det  

 for vedkommende indekskontrakt fastsatte grundbeløb.
 § 6.  Fra interessentens 67. år og indtil udløbet af  

 udbetalingsperioden - således som denne i henhold til lovens bestemmelser  

 måtte være forlænget eller forkortet i forhold til den aftalte periode - dog  

 ikke efter interessentens død, udbetales af vedkommende forsikringsselskab  

 eller pengeinstitut en for hvert kalenderår beregnet pristals reguleret  

 ydelse, som er lig med 500 kr. gange forholdet mellem pristallet pr. juli i  

 det foregående kalenderår og pristallet pr. juli 1956. Der udbetales dog  

 mindst den ydelse, som interessentens egne indbetalinger berettiger ham til.
 Stk. 2.  Til delvis dækning af den pristalsregulerede  

 ydelse refunderer staten et indekstillæg, der udgør forskellen mellem de,  

 pristalsregulerede ydelse og den årlige udbetaling eksklusive bonus, som  

 interessenten ville have opnået, hvis han i statsanstalten for livsforsikring  

 på tidspunktet for kontraktens oprettelse havde tegnet en til det 67. år  

 opsat, livsvarig livrente på enkelt liv med et grundbeløb som angivet i § 4,  

 stk. 2, jfr. § 12, stk. 3, og med pristalsreguleret præmie, idet det herved  

 forudsættes, at beregningsgrundlaget har været uændret siden kontraktens  

 oprettelse.
 Såfremt interessenten er afskåret fra at oppebære dansk folkepension,  

 nedsættes den årlige udbetaling i henhold til § 6, stk. 1, til den ydelse,  

 som interessentens egne indbetalinger berettiger ham til.
Stk. 3.  Bortset fra det i § 7, stk. 2, nævnte tilfælde  

 anvendes den bonus eller tillægsrente, der vedrører tiden indtil det 67. år,  

 til forøgelse af den årlige udbetaling.
Såfremt det i kontrakten er aftalt,  

 at bonus eller tillægsrente helt eller delvis skal tilfalde interessentens  

 arbejdsgiver, kan udbetaling herafdog ske til denne.
 Den bonus eller tillægsrente, der vedrører tiden efter det 67. år, kan  

 anvendes til forøgelse af den årlige udbetaling eller til forlængelse af  

 udbetalingsperioden.
§ 7.  Ændres beregningsgrundlaget for indekskontrakter  

 tegnet på forsikringsbasis inden interessentens 67. år, således at interessentens egne indbetalinger  

 berettiger til en mindre eller større ydelse end forudsat ved kontraktens  

 oprettelse, nedsættes respektive forhøjes, den årlige udbetaling med et  

 dertil svarende beløb.
Stk. 2.  Såfremt den rente, der godskrives interessenten  

 på en indekskontrakt, der er oprettet i bank eller sparekasse, er mindre end  

 den i henhold til beregningsgrundlaget gældende rente, jfr. § 5, stk. 2,  

 udlignes differencen - i det omfang det er muligt -ved anvendelse af den i  

 pengeinstituttet opsamlede tillægsrente.
Om fornødent kan udbetalingsperioden  

 afkortes.
 § 8.  (Ophævet).
 § 9.  En person kan være interessent i henhold til i  

 alt 6 indekskontrakter.
 § 10.  Udeblivelse med betaling af præmie elier  

 indskud ud over 1 år efter forfaldstidspunktet medfører bortfald af retten  

 til indekstillæg på den kontrakt, restancen vedrører.
§ 11.  Interessenten kan ikke overdrage, pantsætte  

 eller på anden måde råde over den ham i henhold til en indekskontrakt  

 tilkommende ret.
Denne ret kan ikke gøres til genstand for retsforfølgning  

 fra hans kreditorers side.
Kommer interessenten under konkurs, finder dog  

 reglen i forsikringsaftalelovens § 117 tilsvarende anvendelse.
 § 12.  Det af Danmarks Statistik offentliggjorte  

 reguleringspristal med basis januar 1971 anvendes ved pristalsreguleringer  

 efter 1. januar 1972 i henhold til denne lov.
 Stk. 2.  Det pristal pr. juli 1956, som, henhold til §  

 4, stk. 2, og § 6, stk. 1, danner grundlag for beregning af grundbeløb og  

 pristalsreguleret ydelse, fastsættes til 56,6.
 Stk. 3.  Ved beregning af grundbeløb og  

 pristalsreguleret ydelse foretages afrunding til hele kroner, idet ørebeløb  

 under 50 bortkastes, medens ørebeløb på 50 og derover forhøjes til nærmeste  

 hele kronebeløb.
 Stk. 4.  Økonomi- og budgetministeren bemyndiges til  

 efter forhandling med handelsministeren at fastsætte de nærmere regler for  

 gennemførelsen af bestemmelserne i nærværende lov.
 § 13.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsigter.
 § 14.  Denne lov træder i kraft den 1. april 1957.
 De ændringer som er en følge af lov nr. 224 af 22. juni 1962, er trådt i  

 kraft den 7. juli 1962, og de ændringer, som er en følge af lov nr. 369 af 6.  

 november 1963 er trådt i kraft den 1. januar 1964.
