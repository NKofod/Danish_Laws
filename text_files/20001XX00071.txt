Skriftlig fremsættelse (2. november  

 2000) Miljø- og energiministeren (Svend Auken):
 Herved tillader jeg mig for Folketinget at  

 fremsætte:
Forslag til lov om pligtige lagre af mineralolie og  

 mineralolieprodukter (Lovforslag nr.
L 72).
Lovforslagets formål er at sikre opretholdelsen af pligtige lagre af  

 mineralolie og mineralolieprodukter.
Danmark har forpligtelse til at  

 opretholde pligtige olielagre over for EU og det Internationale Energi  

 Agentur.
Lovforslaget omfatter både de såkaldte mindstelagre og de  

 såkaldte beredskabslagre.
Med hensyn til mindstelagrene skal  

 lovforslaget erstatte den hidtidige lov om mindstebeholdninger af  

 mine-ralolie og mineralolieprodukter.
Med hensyn til beredskabslagrene, der  

 er oprettet med henblik på krig eller truende udsigt til krig, har  

 disse haft hjemmel i beredskabsloven, der dog ikke indeholder hjemmel til at  

 fastsætte nærmere regler om lagrene.
På denne måde  

 samler og tydeliggør lovforslaget hjemmelsbestemmelserne i én  

 lov.
 Lovforslaget indeholder regler om hvilke virksomheder, der er  

 lagringspligtige, og om ministerens hjemmel til at fastsætte regler  

 herom, herunder om virksomheders undtagelse fra lagringspligten.  

 Ifølge lovforslaget fører ministeren tilsyn med de  

 lagringspligtige virksomheders opfyldelse af deres forpligtelser efter loven,  

 og der er hjemmel til at fastsætte regler om indhentning af oplysninger  

 til varetagelse af opgaver efter loven og regler udstedt i henhold til loven,  

 samt til statistikformål.
 Lovforslaget tilsigter ikke at ændre indholdet af gældende  

 regler og af det pligtige lagerniveau.
 Lovforslaget forventes at træde i kraft den 1. juli 2001.
 Idet der i øvrigt henvises til lovforslaget med bemærkninger,  

 anbefales forslaget til Folketingets velvillige behandling.
