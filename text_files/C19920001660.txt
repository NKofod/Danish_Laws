Efterløn er som en særlig arbejdsmarkedsydelse ikke omfattet af anvendelsesområdet for EF-forordning nr. 1408/71 om anvendelse af sociale sikringsordninger på arbejdstagere, selvstændige erhvervsdrivende og deres familier, der flytter inden for Fællesskabet, eller Nordisk overenskomst af 12. november 1985 om ydelser ved arbejdsløshed.
Det betyder, at forsikrings- og beskæftigelsesperioder i andre EF-lande eller andre nordiske lande ikke uden særlig hjemmel kan medregnes i de perioder, som i medfør af arbejdsløshedsforsikringslovens § 75 b, stk. 1, nr. 2 og 3, jf.
 stk. 2,  er betingelser for ret til efterløn.
 Arbejdsløshedsforsikringslovens § 95 bemyndiger direktøren for  

 arbejdsløshedsforsikringen til efter forhandling med Landsarbejdsnævnet at  

 fastsætte særlige regler om ret til efterløn for personer, der har haft  

 forsikrings- og beskæftigelsesperioder i udlandet, på Færøerne og i Grønland.
 Bekendtgørelsen indeholder regler om ret til efterløn for medlemmer, der  

 har haft arbejds- og forsikringsperioder i andre EF-lande eller andre  

 nordiske lande.
 Bekendtgørelsen indeholder endvidere regler om ret til efterløn for  

 medlemmer, der har bevaret deres medlemskab i en dansk arbejdsløshedskasse  

 under ophold i udlandet, herunder også EF-lande og nordiske lande.
 Til § 1.
 Bestemmelsen angiver hovedreglen om, at forsikringsperioder i andre lande  

 ikke kan medregnes ved opfyldelse af kravet om 20 års medlemskab inden for de  

 sidste 25 år, og at arbejde i udlandet ikke kan medregnes ved opfyldelse af  

 kravet om, at medlemmet skal være dagpengeberettiget på overgangstidspunktet.
Den særlige overgangsregel i lovens § 75 b, stk. 2, hvorefter medlemmer,  

 der er født før den 1. marts 1952, tillige kan opfylde det nævnte  

 anciennitetskrav ved uafbrudt medlemskab fra den 31. marts 1992 til  

 overgangen til efterløn, dog mindst 10 år inden for de sidste 15 år, finder  

 også anvendelse i forhold til de medlemmer, der er omfattet af nærværende  

 bekendtgørelse.
Det er dog en betingelse, at medlemmet har været medlem af en  

 dansk arbejdsløshedskasse i 1 år inden udrejsen fra Danmark.
 Til § 2.
 Bestemmelsen indebærer, at betingelserne i EF-forordning nr. 1408/71 og  

 Nordisk overenskomst af 12. november 1985 om ydelser ved arbejdsløshed for  

 ret til at medregne forsikringsperioder fra andre EF-lande og andre nordiske  

 lande skal være opfyldt.
 Der henvises herom til Direktoratet for Arbejdsløshedsforsikringens  

 vejledning om arbejdsløshedsforsikring i relation til EF og til Direktoratet  

 for Arbejdsløshedsforsikringens vejledning af 10. november 1987 til Nordisk  

 overenskomst af 12. november 1985 om ydelser ved arbejdsløshed.
 Bestemmelsen indebærer endvidere, at der skal være tale om medlemmer, der  

 inden for en vis tid vender tilbage til Danmark efter ophold i  

 udlandet.
 Medlemmet skal således være udrejst fra Danmark inden for de sidste 15 år  

 inden tidspunktet for overgang til efterløn og skal umiddelbart før udrejsen  

 have haft tilknytning til det danske arbejdsmarked gennem et års medlemskab  

 af en dansk arbejdsløshedskasse samtidig med bopæl i Danmark.
 Bestemmelsen omfatter også medlemmer, der bliver omfattet af et andet  

 EF-lands eller et andet nordisk lands forsikringssystem, samtidig med at de  

 bevarer deres bopæl i Danmark (grænsegængere).
 »Udrejsetidspunktet« svarer i disse tilfælde til det tidspunkt,  

 hvor medlemmet tager arbejde i det andet land.
 Bestemmelsen indebærer endelig, at medlemmet skal have haft såvel en  

længerevarende som en aktuel tilknytning til det danske  

 arbejdsmarked.
Medlemmet skal således have været medlem af en dansk arbejdsløshedskasse i  

 5 år inden for de sidste 10 år samtidig med, at pågældende har haft fast  

 bopæl i Danmark.
Hermed menes, at medlemmet skal være tilmeldt folkeregistret  

 i Danmark og reelt have bopæl her i landet.
En pro-forma adresse i Danmark er  

 således ikke tilstrækkelig.
 Medlemmet skal endvidere opfylde betingelserne for ret til dagpenge på  

 grundlag af arbejde i Danmark.
 Det vil sige, at medlemmet skal have haft arbejde i Danmark i en  

 tid, som sammenlagt svarer til arbejde i fagets fulde, sædvanlige arbejdstid  

 i 26 uger (deltidsforsikrede 17 uger) inden for de sidste 3 år.
 Det bemærkes, at der også er betingelser om arbejde i Danmark for at kunne  

 vende tilbage til den danske arbejdsløshedsforsikring og sammenlægge  

 forsikringsperioder, hvis medlemmet har haft arbejde i et andet EF-land.
 Til § 3.
 Medlemmer, der midlertidigt tager arbejde eller ophold i lande uden for  

 EF og Norden, kan bevare deres medlemskab i en dansk arbejdsløshedskasse.
 Det samme gælder medlemmer, der tager ophold i et andet EF-land eller et  

 andet nordisk land, og som ikke skal omfattes af et af disse landes  

 forsikringsordninger efter reglerne i bekendtgørelsens § 2.
 Bestemmelsen indebærer, at også denne medlemsgruppe inden for en vis tid  

 skal vende tilbage til Danmark og have haft såvel en  

længerevarende som en aktuel tilknytning til det danske  

 arbejdsmarked for at kunne overgå til efterløn.
 Et medlem skal således være udrejst fra Danmark inden for de sidste 15 år  

 og i et år umiddelbart før udrejsen have været medlem af en dansk  

 arbejdsløshedskasse samtidig med bopæl i Danmark.
 Endvidere skal medlemmet i 5 år inden for de sidste 10 år have været  

 tilknyttet det danske arbejdsmarked ved at have haft fast bopæl i Danmark.
 Medlemmet skal endelig opfylde betingelserne for ret til dagpenge på  

 grundlag af arbejde i Danmark.
 Til § 4.
 Efter bestemmelsen sidestilles arbejdsperioder på Færøerne eller i  

 Grønland med arbejde i Danmark, og medlemskab af en dansk arbejdsløshedskasse  

 under midlertidigt ophold på Færøerne eller i Grønland sidestilles med  

 medlemskab for medlemmer, der har fast bopæl i Danmark.
 Det forudsættes, at betingelserne for medlemskab af den danske kasse under  

 det midlertidige ophold på Færøerne eller i Grønland har været opfyldt.
 Til § 5.
EF-forordning nr. 1408/71 og Nordisk overenskomst af 12. november 1985 om  

 ydelser ved arbejdsløshed åbner mulighed for, at medlemmer, der arbejder ved  

 EF's institutioner, diplomatiske missioner og konsulater i andre EF-lande,  

 eller som er udsendt som arbejdstager i andre EF-lande eller andre nordiske  

 lande, efter reglerne herom kan bevare deres medlemskab af en dansk  

 arbejdsløshedskasse.
I disse tilfælde sidestilles arbejde i andre lande med  

 arbejde i Danmark.
 Der henvises til Direktoratet for Arbejdsløshedsforsikringens vejledning  

 om arbejdsløshedsforsikring i relation til EF og til Direktoratet for  

 Arbejdsløshedsforsikringens vejledning til Nordisk overenskomst om ydelser  

 ved arbejdsløshed, jf. ovenfor til § 1.
 Til § 6.
Bestemmelsen indebærer, at arbejde i udlandet sidestilles med arbejde i  

 Danmark, hvis arbejdet udføres Der henvises til Direktoratet for Arbejdsløshedsforsikringens vejledning  

 til bekendtgørelse nr. 499 af 19. august 1988 om optagelse i en  

 statsanerkendt arbejdsløshedskasse for lønmodtagere.
 Det er endvidere en forudsætning, at medlemmet har bevaret sit medlemskab  

 af en dansk arbejdsløshedskasse efter reglerne herom under arbejdet i  

 udlandet.
 Til § 7.
 Bekendtgørelsen træder i kraft den 1. marts 1992.
Direktoratet for  

 Arbejdsløshedsforsikringen, den 29. januar 1992 P.D.V.
