Efter § 5, stk. 3, § 6, stk. 3, § 50 og § 74 i lov nr. 390 af 20. maj 1992 om forsikring mod følger af arbejdsskade, som ændret ved lov nr.
 1125 af 22. december 1993, fastsættes:
 § 1.  De af Arbejdsskadestyrelsen efter § 5, stk. 3, §  

 6, stk. 3, § 48, stk. 4 og § 51, stk. 2, i lov om forsikring mod følger af  

 arbejdsskade forskudsvis udlagte beløb fordeles og forrentes efter reglerne i  

 denne bekendtgørelse.
 Stk. 2.  En arbejdsgiver, som efter lovens § 74, 2.  

 punktum, er fritaget for at afgive risikoen efter loven til et  

 forsikringsselskab, der er meddelt koncession til at drive  

 arbejdsskadeforsikringsvirksomhed, sidestilles i denne bekendtgørelse med et  

 sådant forsikringsselskab.
 § 2.  Forskudsvis udlagte beløb efter lovens § 5, stk.  

 3, § 48, stk. 4, og § 51, stk. 2, fordeles for hvert kalenderår efter  

 reglerne i § 3 på de forsikringsselskaber, der er meddelt koncession til at  

 drive arbejdsskadeforsikringsvirksomhed.
 Stk. 2.  Forskudsvis udlagte beløb efter lovens § 6,  

 stk. 3, fordeles for hvert kalenderår efter reglerne i § 4 på de  

 forsikringsselskaber, som dækker risici vedrørende erhvervssygdomme, staten  

 og de kommuner, der efter lovens § 45 har valgt ikke at afgive deres risiko  

 efter loven til et forsikringsselskab.
 § 3.  Forskudsudbetalinger efter § 2, stk. 1, opdeles  

 i udbetalinger vedrørende ulykkestilfælde samt skadelige påvirkninger af  

 højst 5 dages varighed og udbetalinger vedrørende erhvervssygdomme.
Stk. 2.  Udbetalingerne vedrørende ulykkestilfælde og  

 skadelige påvirkninger af højst 5 dages varighed fordeles på de  

 forsikringsselskaber, som dækker disse risici.
Det enkelte  

 forsikringsselskabs andel af udgifterne i et kalenderår opgøres som  

 forsikringsselskabets andel af de i det foregående kalenderår forsikrede  

 helårsarbejdere i samtlige forsikringsselskaber, som dækker nævnte risici.
Stk. 3.  Udbetalingerne vedrørende erhvervssygdomme  

 fordeles på de forsikringsselskaber, som dækker denne risiko.
Det enkelte  

 forsikringsselskabs andel af udgifterne i et kalenderår opgøres som  

 forsikringsselskabets andel i det foregående kalenderår af de for disse  

 forsikringsselskaber beregnede samlede risikopræmier, som disse er defineret  

 for den efter lov om forsikringsvirksomhed etablerede fællesordning (pool)  

 for overtagelse af erhvervssygdomsrisici.
 Stk. 4.  Ved beregningen efter stk. 2 og 3 ses der bort  

 fra den andel, der hidrører fra de efter lovens § 45 ikke  

 forsikringspligtige.
 § 4.  Statens andel af de efter § 2, stk. 2,  

 forskudsvis udlagte beløb beregnes efter princippet i lov om arbejdsmiljø §  

 68, stk. 4, svarende til den andel, de statsansatte udgør af det samlede  

 antal arbejdstagere.
 Stk. 2.  Forsikringsselskabernes andele opgøres som det  

 enkelte forsikringsselskabs andel i det foregående kalenderår af summen af de  

 for alle forsikringsselskaberne beregnede risikopræmier, jf. § 3, stk. 3.
 Stk. 3.  For kommuner m.fl., der har valgt ikke at  

 afgive risikoen efter loven til et forsikringsselskab, jf. lovens § 45,  

 fastsættes efter et skøn en risikopræmie på grundlag af de bidragspligtiges  

 helårsarbejdere fordelt på hovedbrancher og oplysninger fra  

 forsikringsselskaber om risikopræmien.
 § 5.  I januar måned beregner Arbejdsskadestyrelsen et  

 foreløbigt bidrag svarende til styrelsens samlede forskudsvis udlagte beløb i  

 det foregående kalenderår fradraget statens andel efter § 4, stk. 1. Det  

 foreløbige bidrag fordeles på de efter ovenstående regler øvrige  

 betalingspligtige på grundlag af de pågældendes andel i kalenderåret forud  

 for udlægsåret.
 Stk. 2.  Bidragene tillægges et rentebeløb, beregnet på  

 grundlag af den af Nationalbanken opgjorte dag-til-dag pengemarkedsrente.  

 Renten beregnes som halvdelen af den gennemsnitlige rente i det foregående  

 år.
Stk. 3.  Meddelelse om de forskudsvis udlagte beløb, det  

 samlede foreløbige bidrag og den enkeltes andel heraf samt det tillagte  

 rentebeløb udsendes inden udgangen af januar måned.
Bidraget skal indbetales  

 senest 14 dage efter meddelelsens dato.
§ 6.  I januar måned i det efterfølgende år foretager  

 Arbejdsskadestyrelsen beregning af de endelige bidrag på grundlag af de  

 bidragspligtiges andel i ulykkesåret.
Fordelingen foretages i øvrigt som  

 nævnt i § 5, stk. 1.
Stk. 2.  Differencen mellem de endelige og de foreløbige  

 bidrag tillægges et rentebeløb, som beregnes på grundlag af den af  

 Nationalbanken opgjorte dag-til-dag pengemarkedsrente.
Renten beregnes som  

 halvdelen af den gennemsnitlige rente i udlægsåret med tillæg af den  

 gennemsnitlige rente i det netop afsluttede kalenderår.
Stk. 3.  Meddelelse om den endelige bidragsfordeling og  

 det pålagte rentebeløb udsendes inden udgangen af januar måned.
Beløbet skal  

 afregnes senest 14 dage efter meddelelsens dato.
 § 7.  Denne bekendtgørelse træder i kraft dagen efter  

 bekendtgørelsen i Lovtidende og har virkning fra den 1. juli 1994. Beløbene  

 for 1994 opkræves dog under hensyntagen til ophævelsen af  

 ulykkesforsikringsforbundenes monopol, jf. lov nr. 1125 af 22. december 1993.
 Stk. 2.  Fra samme dato ophæves Arbejdsskadestyrelsens  

 bekendtgørelse nr. 982 af 10. december 1992 om fordeling og forrentning af  

 beløb, der forskudsvis er udlagt af Arbejdsskadestyrelsen efter lov om  

 forsikring mod følger af arbejdsskade.
