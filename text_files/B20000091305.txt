Bekendtgørelse om ungdomsskolens  

 virksomhed I medfør af § 3, stk. 5, i lov om ungdomsskoler, jf.  

 lovbekendtgørelse nr. 886 af 13. september 2000, fastsættes:
 § 1. Ungdomsskoletilbuddet skal omfatte:
 1)	Almen fritidsundervisning, som er i overensstemmelse med  

 ungdomsskolens formål.
 2)	Undervisning i enkelte fag som kan afsluttes med folkeskolens  

 afgangsprøve eller folkeskolens 10.- klasse- prøve.
 3)	Specialundervisning for unge med fysiske eller psykiske  

 handicap.
 4)	Særligt tilrettelagt undervisning for udlændinge i dansk  

 sprog, dansk kultur og danske samfundsforhold.
 § 2. Undervisning efter § 1, nr. 2, skal  

 være tilrettelagt så kravene i bekendtgørelse om  

 folkeskolens afsluttende prøver m.v. er opfyldt.
§ 3. Særligt tilrettelagt undervisning efter  

 § 1, nr. 4, tilbydes udlændinge, der har opfyldt  

 undervisningspligten, men ikke er fyldt 18 år.
Undervisningen skal  

 styrke deltagernes kompetence til at benytte samfundets almindelige  

 undervisningstilbud.
 Stk. 2. Hvis det ikke anses for muligt eller rimeligt at  

 tilbyde denne undervisning i ungdomsskolen, kan kommunalbestyrelsen lade de  

 pågældende deltage i den undervisning, der etableres i henhold  

 til lov om undervisning i dansk som andetsprog for voksne udlændinge  

 m.fl. og sprogcentre.
 § 4. Kommunalbestyrelsen kan beslutte, at  

 ungdomsskoletilbuddet ud over den i § 1 nævnte undervisning skal  

 omfatte:
 1)	Heltidsundervisning på folkeskolens 8. og 9. klassetrin, jf.  

 folkeskolelovens § 14, § 18, stk. 3 og § 33,  

 stk. 3.
 2)	Heltidsundervisning, der giver mulighed for at følge 10.  

 klasse, og aflægge de tilhørende prøver, jf.  

 folkeskolelovens § 8, stk. 1-4, § 14 og § 18, stk. 3.
 3)	Undervisning i færdselslære og knallertkørsel,  

 med henblik på erhvervelse af knallertbevis, efter de gældende  

 regler.
 4)	Aktiviteter der i overensstemmelse med ungdomsskolens formål  

 kan indgå i et samspil med f.eks. skole-, social-,  

 beskæftigelses- og fritidsområderne.
 Stk. 2. Heltidsundervisning efter stk. 1, nr. 1, skal  

 stå mål med, hvad der almindeligvis kræves i folkeskolen.  

 Undervisningen er ikke bundet af folkeskolens regler om deling på  

 klassetrin, fagrække, læseplaner, timeopdeling m.v., jf. dog  

 folkeskolelovens § 18, stk. 3.
 Stk. 3. Heltidsundervisning efter stk. 1, nr. 2,  

 skal opfylde kravene til den obligatoriske undervisning i folkeskolens 10.  

 klasse.
 § 5. Kommunalbestyrelsen kan udover de i § 1  

 og § 4 nævnte tilbud beslutte, at ungdomsskoletilbuddet også  

 skal omfatte klub- og anden fritidsvirksomhed.
 Stk. 2. Kommunalbestyrelsen fastsætter de  

 økonomiske vilkår for deltagelse i ungdoms-skolens klub- og  

 fritidsvirksomhed, så de er i overensstemmelse med den tilsvarende  

 virksomhed efter lov om støtte til folkeoplysning.
 § 6. Bekendtgørelsen træder i kraft  

 den 15. oktober 2000, og har virkning fra den 1. august 2000.
 Stk. 2. Bekendtgørelse nr. 73 af 13. februar 1996 om  

 ungdomsskoler ophæves.
