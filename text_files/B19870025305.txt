 I medfør af § 2, stk. 1, § 2 a og § 4, stk. 3, i lov om afgift for  

 ekspedition af udstykningssager, jf. lovbekendtgørelse nr. 122 af 25. marts  

 1977, fastsættes følgende:
 § 1.  Afgiften, jf. lovens § 1, stk. 1, forhøjes fra  

 2.700 kr. til 3.000 kr.
 Stk. 2 .  Afgiften for et matr.nr., der fraskilles en  

 landbrugsejendom og sammenlægges med en anden landbrugsejendom, jf. lovens §  

 1, stk. 2, forhøjes fra 800 kr. til 900 kr.
 Stk. 3 .  Værdigrænsen for afgiftsfritagelse, jf. lovens  

 § 2, stk. 1, forhøjes fra 17.000 kr. til 21.000 kr.
 § 2.  Når et matr.nr. fraskilles en ejendom, der ikke  

 er undergivet landbrugspligt, for at sammenlægges med en landbrugsejendom,  

 svares afgift efter reglerne i lovens § 1, stk. 2. Afgiftsbeløbets størrelse  

 fremgår af bestemmelserne foran i § 1, stk. 2.
§ 3.  Afgiften opkræves af Matrikeldirektoratet hos  

 vedkommende landinspektør.
I Sønderjylland, hvor matrikulært arbejde udføres  

 af de lokale statslige landinspektørkontorer, opkræves afgiften hos den, der  

 har ansøgt om udstykningen.
 Stk. 2 .  Afgiften opkræves i almindelighed på det  

 tidspunkt, hvor udstykningsapprobationen meddeles, og betalingen skal ske  

 senest 6 uger efter approbationsdatoen.
 Stk. 3 .  I de tilfælde, der er angivet i §§ 4 og 5,  

 kræves afgiften forudbetalt, jf. lovens § 4, stk. 1. Matrikeldirektoratet,  

 henholdsvis det pågældende statslige landinspektørkontor, kan i andre  

 tilfælde kræve afgiften forudbetalt.
§ 4.  I sager om udstykning, hvor der fraskilles 10  

 afgiftspligtige matr.nre. eller derover, skal afgiften enten  

 indbetales inden udstykningsapprobationen eller inden approbationen  

 deponeres i en bank eller sparekasse.
Bestemmelserne gælder ikke for  

 udstykningssager, hvor udstykningsafgiften skal betales af en offentlig  

 myndighed.
 Stk. 2 .  Landinspektøren skal i udstykningsansøgningen  

 oplyse, hvilken af fremgangsmåderne i stk. 1 der vil blive anvendt.
Stk. 3 .  Inden Matrikeldirektoratet registrerer  

 udstykningen i matriklen, sendes der opkrævning til landinspektøren på det  

 beløb, der skal indbetales i udstykningsafgift og gebyr for attestation af  

 parcelkort.
Hvis udstykningsafgiften ifølge landinspektørens oplysning, jf.  

 stk. 2, vil blive deponeret i en bank eller sparekasse, sendes i stedet  

 meddelelse til landinspektøren om størrelsen af det beløb, der skal deponeres  

 til betaling af afgift og gebyr.
Udstykningssagen færdigbehandles først, når  

 beløbet er indbetalt til Matrikeldirektoratet, eller der er indsendt  

 erklæring fra banken eller sparekassen om, at beløbet er deponeret.
 Stk. 4 .  I tilfælde, hvor afgift m.v. er deponeret, vil  

 beløbet blive opkrævet hos banken eller sparekassen efter bestemmelserne i §  

 3, stk. 2.
Stk. 5 .  Bestemmelserne i stk. 2 og 3 finder ikke  

 anvendelse for udstykningssager, der er rekvireret hos et af de statslige  

 landinspektørkontorer.
Landinspektørkontoret bestemmer tidspunktet for  

 indbetaling eller deponering af afgiftsbeløbet.
§ 5.  Når et matr.nr. tillades fraskilt en samlet fast  

 ejendom på betingelse af, at nærmere angivne vilkår sikres opfyldt, inden  

 udstykningsapprobationen meddeles, vil afgiften blive forlangt forudbetalt,  

 jf. lovens § 4, stk. 1. Opkrævning vil ske på det tidspunkt, hvor vilkårene  

 for udstykningen meddeles.
Betalingen skal ske senest 6 uger efter datoen for  

 denne meddelelse.
§ 6.  Ved værdien af et matr.nr., der fraskilles, jf.  

 lovens § 2, stk. 1, forstås den almindelige handelspris på egnen, regnet  

 under hensyn til den anvendelse, der ifølge oplysningerne i udstykningssagen  

 skal gøres af arealet efter udstykningen.
Hvis der søges om fritagelse for  

 afgift, skal der medfølge bekræftet genpart eller kopi af  

 overdragelsesdokument eller erklæring fra parterne om, at værdien af det  

 fraskilte matr.nr. ikke overstiger den i § 1, stk. 3, fastsatte grænse.
Hvis  

 der ikke er truffet aftale om salg, skal der medfølge erklæring fra ejeren af  

 den ejendom, der udstykkes, om værdien af det fraskilte matr.nr.
 Stk. 2 .  Hvis der fraskilles flere matr.nre. til samlet  

 anvendelse, kan der kun opnås afgiftsfritagelse, hvis værdien af det samlede  

 fraskilte areal ikke overstiger den i § 1, stk. 3, fastsatte grænse, jf.  

 lovens § 2, stk. 2. Denne bestemmelse gælder, uanset om de enkelte matr.nre.  

 fraskilles en eller flere samlede faste ejendomme.
 § 7.  Bekendtgørelsen træder i kraft den 1. juni 1987.
 Stk. 2 .  For udstykningssager, der indkommer til  

 Matrikeldirektoratet inden den 1. juli 1987, svares udstykningsafgiften dog  

 efter de hidtidige bestemmelser.
 Stk. 3 .  I områder, hvor matrikulært arbejde udføres af  

 et af de statslige landinspektørkontorer, svares udstykningsafgift efter de  

 hidtidige bestemmelser, hvis udstykningen er rekvireret hos  

 landinspektørkontoret før den 1. juni 1987.
 Stk. 4 .  Bekendtgørelse nr. 390 af 27. august 1985 om  

 afgift for ekspedition af udstykningssager ophæves.
