 Mediet burde i øvrigt selv have berigtiget den urigtige  

 oplysning.
Kendelse fra Pressenævnet i sag nr.  

 113/1995 En kvindelig kunstner, [A], har klaget til  

 Pressenævnet over, at TV Næstved har afvist at bringe et  

 genmæle i anledning af et indslag den 13. september 1995. Hun finder  

 endvidere, at god presseskik er overtrådt.
 I indslaget hed det bl.a.:
"Speak: .... Er udstillerne i Galleri Riga blevet snydt  

 for tusind af kroner.
Det mener de selv.
 ....
[A],  Gunhild  Hartvig og  Georg  Dafni er alle udstillere  

 i Galleri Riga.
Nu påstår de, at de er blevet snydt.
Gunhild  Hartvig: Ja, det handler om, at jeg og min  

 medudstiller  Georg  Dafni skulle have fernisering her i galleriet den 18.  

 august.
Vi henvendte os til Galleri Riga.  Bent  Jespersen er formand for  

 Galleri Riga.
Og vi skulle betale 1.000 kroner for at have denne her  

 udstilling, plus at de 1.000 kroner skulle dække de omkostninger, der  

 var i forbindelse med at have udstillingen.
 ....
G.H.: .... Alle aftaler, vi traf med  Bent  Jespersen  

 omkring ferniseringen, dem droppede han.
Altså vi måtte selv  

 klare det hele, og vi er helt nye inden for det her, har aldrig nogen siden  

 prøvet det før.
Det var enormt svært at finde ud af.  

 Pressemeddelelser og hvordan vi gjorde og sådan noget.
Vi arbejdede  

 næsten i døgndrift.
Speak: Var det noget, han havde lovet at gøre? G.H.: Han havde lovet det.
Og det skulle de 1.000 kroner,  

 vi hver især betalte, bl.a. gå til.
 ....
Speak: Er der noget, du kunne tænke dig at sige til  

  Bent  Jespersen? G.H.: Jeg vil sige til ham, at jeg synes, at han skulle  

 sørge for at komme med vores penge.
Give os en pæn undskyldning  

 og så give [A] hende alle hendes ting, hun har "lånt" ham plus et  

 klækkeligt beløb for alt det, han har nasset på hende, for  

 det har han.
Han har udnyttet hende så groft, og hun er altså  

 jordens dejligste menneske, det er så groft." Klageren har fremlagt skrivelse af 22. september 1995 til  

 TV Næstved.
 Klageren har anmodet om følgende genmæle:
 "Under indslaget den 13. september 1995, hvor de 2  

 kunstnere,  Gunhild  Hartvig og  Georg  Larsen med kunstnernavnet  Daphie,  

 kom med en række beskyldninger mod Galleri Rigas formand  Bent  

  Jespersen - påstod de samtidig, at den 3. udstiller, [A], også  

 var med i beskyldningerne.
Der er imidlertid ikke rigtigt, hvilket  Gunhild  Hartvig  

 også har indrømmet skriftligt. [A]s navn er derfor blevet  

 misbrugt under indslaget." Til støtte for klagen over, at TV Næstved har  

 afvist at bringe et genmæle, er det anført, at klageren ikke  

 stod bag det, der blev sagt i indslaget.
Der er tale om urigtige oplysninger.  

 Klageren er altid blevet behandlet godt af  Bent  A.  Jespersen og Galleri  

 Riga.
Til støtte for klagen over, at god presseskik er  

 overtrådt, er det anført, at klageren føler sig misbrugt  

 og hængt ud.
TV Næstved burde på eget initiativ have  

 berigtiget de forkerte oplysninger.
 Det er endvidere anført, at klageren ikke blev  

 hørt, inden indslaget blev bragt.
I en udtalelse om klagen vedrørende genmælet  

 har TV Næstved anført, at der er belæg for de oplysninger,  

 der er givet i indslaget.
Det fremgår yderligere af indslaget, at det  

 er de 2 interviewede personer, der har anmeldt  Bent  A.  Jespersen til  

 politiet.
 TV Næstved har endvidere anført, at klagen  

 savner hold i faktiske oplysninger og kun har til formål at  

 hævde, at der ikke er belæg for udtalelserne om  Bent  A.  

  Jespersen.
 TV Næstved har endelig anført, at klagen er  

 bagatelagtig og uden nogen økonomisk betydning for klageren.
For så vidt angår spørgsmålet, om  

 god presseskik er overtrådt, har TV Næstved anført, at  

 klageren ikke er blevet misbrugt eller hængt ud.
Tværtimod  

 fortæller de 2 interviewede personer om et venligt menneske, der efter  

 deres opfattelse er blevet misbrugt af  Bent  A.  Jespersen.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Kate Bluhme og Preben  

 Sørensen.
 Pressenævnet udtaler:
 Da klageren ikke kan tilslutte sig beskyldningerne mod  

  Bent  A.  Jespersen, og da disse beskyldninger kan påføre  

 klageren ideel skade af betydning, har hun krav på genmæle.
Pressenævnet finder endvidere, at TV Næstved  

 på egen hånd burde have berigtiget den urigtige oplysning.
Ved at  

 undlade dette har TV Næstved overtrådt god presseskik, og  

 nævnet udtaler sin kritik heraf.
 I medfør af medieansvarslovens §§ 39 og 49  

 pålægges det herefter den ansvarshavende redaktør af TV  

 Næstved at offentliggøre følgende:
 "Kendelse fra Pressenævnet.
TV Næstved bragte den 13. september 1995 et indslag  

 med 2 kunstnere, der fremkom med en række beskyldninger mod Galleri  

 Rigas formand  Bent  A.  Jespersen.
Kunstnerne påstod samtidig, at  

 kunstneren [A] også var med i beskyldningerne.
 [A] har klaget til Pressenævnet, der  

 pålægger TV Næstved at bringe følgende:
 "Genmæle.
 I et indslag i TV Næstved den 13. september 1995,  

 hvor 2 kunstnere kom med en række beskyldninger mod Galleri Rigas  

 formand  Bent  A.  Jespersen, påstod de samtidig, at kunstneren [A]  

 også var med i beskyldningerne.
 Dette er ikke rigtigt.
[A]." I anledning af klagen finder Pressenævnet endvidere,  

 at TV Næstved burde have berigtiget den urigtige oplysning på  

 egen hånd.
Ved at undlade dette har TV Næstved overtrådt  

 god presseskik, og nævnet udtaler sin kritik heraf.
 København, den 9. november 1995.
Axel Kierkegaard, Hans Dam, Kate Bluhme og Preben  

 Sørensen." Afsagt den 9. november 1995.
