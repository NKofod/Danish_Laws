Bekendtgørelse om andre landes  

 tiltrædelse m.v. af konventionen af 28. september 1954 om  

 statsløse personers retsstilling I tilslutning til Udenrigsministeriets bekendtgørelse nr. 54 af 7.  

 juli 1960 og efterfølgende bekendtgørelser, senest nr. 86 af  

 17. september 1992, Lovtidende C, meddeles, at yderligere følgende  

 lande med virkning fra de anførte datoer har ratificeret,  

 tiltrådt eller succederet i den i New York den 28. september 1954  

 undertegnede konvention om statsløse personers retsstillling:
Saint Vincent og  

 Grenadinerne	27. oktober 1979 Zimbabwe	18. april1980 Den tidligere jugoslaviske  

 Republik Makedonien	17. september 1991 Kroatien	8. oktober 1991 Bosnien-Hercegovina	6. marts 1992 Slovenien	25. juni 1992 Armenien	16. august 1994 Brasilien	11. november 1996 Azerbajdjan	14. november 1996 Spanien	10. august 1997 Tchad	10. november 1999 Erklæringer og forbehold:
Saint Vincent og Grenadinerne har meddelt, at  

 successionen sker med forbehold for, at bestemmelserne i artiklerne 23, 24,  

 25 og 31 kun vil blive bragt i anvendelse i St.
Vincent og Grenadinerne i det  

 omfang loven tillader dette.
 Spanien har taget forbehold for, at det kun anser  

 sig for forpligtet efter bestemmelsen i artikel 29, stk. 1 for så  

 vidt angår statsløse personer, der opholder sig på et af  

 de kontraherende staters territorier.
Folkerepublikken Kina og Det Forenede Kongerige  

 Storbritannien og Nordirland har ved samtidige notifikationer til De  

 Forenede Nationers generalsekretær den 10. juni 1997 meddelt, at  

 suveræniteten over Hongkong er overgået til Folkerepublikken Kina  

 den 1. juli 1997. I henhold til bestemmelserne i den kinesisk-britiske  

 fælleserklæring af 19. november 1984 vil internationale  

 overenskomster, som Folkerepublikken Kina ikke deltager i, men som er  

 gennemført i Hongkong, fortsat kunne finde anvendelse i Hongkong  

 Special Administrative Region.
Under henvisning hertil har  

 Folkerepublikken Kina meddelt, at konventionen vil finde anvendelse på  

 Hongkong Special Administrative Region med virkning fra 1. juli 1997, med  

 forbehold for, at bestemmelserne i artikel 25, stk. 1 og 2 ikke vil  

 blive bragt til anvendelse, samt med forbehold for, at stk. 3 i den  

 nævnte artikel kun vil blive bragt i anvendelse i Hongkong Special  

 Administrative Region i det omfang loven tillader dette.
Folkerepublikken  

 Kina påtager sig ansvaret for Hongkongs internationale rettigheder og  

 forpligtelser i henhold til konventionen.
