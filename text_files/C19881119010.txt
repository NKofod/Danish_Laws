 Til politiet .
 Ved pkt. 5 i Justitsministeriets cirkulæreskrivelse af 22. januar 1988 om  

 visse ændringer af våbenlovgivningen er det fastsat, at der ikke skal betales  

 gebyr for forlængelse af våbentilladelse for medlemmer af skytteforeninger  

 under De Danske Skytte-, Gymnastik og Idrætsforeningers Skyttegruppe og under  

 Dansk Skytte Union.
 Det er en betingelse, at tilladelsen vedrører våben, der er omfattet af  

 skydeprogrammet for den organisation, som ansøgeren er medlem af.
 Efter cirkulæreskrivelsen af 22. januar 1988 er det endvidere en  

 betingelse, at våbentilladelsen er udløbet den 1. februar 1988 eller senere,  

 og at den forlængede våbentilladelse udløber den 1. juni 1988.
 Justitsministeriet forlænger herved den særlige ordning indtil den 1.  

 august 1988.
 Dette indebærer, at en forlænget våbentilladelse, der omfattes af  

 ordningen, udløber den 1. august 1988. Man skal anmode politimestrene  

 (politidirektøren) om inden den 1. juni 1988 at gøre de personer, hvis  

 våbentilladelser i henhold til den særlige ordning er forlænget til den 1.  

 juni 1988, bekendt med, at forlængelsen nu har gyldighed til den 1. august  

 1988.
 P.M.V.
 E.B.
