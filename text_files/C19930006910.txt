Direktoratet for Udlændinge ønsker at opføre en flygtningelandsby i  

 henhold til et af Forsvarets Bygningstjeneste udarbejdet standardprojekt på  

 en del af ovennævnte ejendom.
Bebyggelsen omfatter fire centerbygninger og ti  

 bygninger til indkvartering af ialt 350 personer.
Det samlede etageareal  

 udgør ca. 3000 (m2).
 Arealet ligger dels i byzone dels i landzone i områder, der i  

 kommuneplanen er udlagt til offentlige formål.
 Indenrigsministeriet har oplyst, at der har været afholdt et borgermøde om  

 projektet den 16. april 1993.
 Da det er en landsplanmæssig interesse, at indkvarteringen af asylansøgere  

 fremmes mest muligt, fastsætter miljøministeren, efter anmodning fra  

 indenrigsministeren, herved i henhold til § 3, stk. 1, i lov om planlægning  

 (lov nr. 388 af 6. juni 1991, som ændret ved lov nr. 9 af 3. januar 1992 og  

 lov nr. 920 af 25. november 1992), at det omhandlede areal af ejendommen  

 matr.nr. 10 az og 10 q Jelling by, Jelling kan anvendes til asylcenter.
 I henhold til § 3, stk. 2, i lov om planlægning fastsættes, at  

 etableringen af et asylcenter for indtil 350 asylansøgere samt personale kan  

 iværksættes uden kommune- og lokalplan og uden tilladelse efter lovens § 35,  

 stk. 1.
 Der er i denne skrivelse alene taget stilling til bebyggelsen og  

 anvendelsen af ejendommen i relation til lov om planlægning og ikke til krav,  

 der er gældende i henhold til anden lovgivning.
 En ligelydende skrivelse er sendt til Jelling Byråd.
