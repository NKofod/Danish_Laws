Medarbejderaktier  beregning af årsløn Spørgsmål Svar Beskrivelse af  

 de faktiske forhold A A/S producerer  

 audiologisk måleudstyr, som sælges world wide.
Selskabet har 175 ansatte.  

 Selskabet  

 udbyder hvert år en medarbejderobligationsordning i henhold til reglerne i  

 ligningslovens § 7A, stk. 1, nr. 3.
 Selskabet ønsker  

 en afklaring af, om medarbejderens egne indbetalinger henholdsvis selskabets  

 (arbejdsgivers) indbetalinger til en arbejdsgiveradministreret  

 pensionsordning  

 kan medregnes ved opgørelse af årslønnen i relation til ligningslovens §  

 7 A.
SKATs  

 indstilling og begrundelse Spørgsmål 1 Det fremgår af  

 ligningslovens §  

 7 A, at der kan  

 udloddes obligationer til en værdi, der ikke overstiger 10 pct. af den  

 ansattes  

 årsløn.
Det angives ikke i bestemmelsen, hvorledes årslønnen skal opgøres.
Efter praksis  

 skal beregningen af årslønnen foretages ud fra objektive kriterier, der  

 sikrer  

 en realistisk opgørelse af lønnen for det år, hvori  

 medarbejderaktie-/obligationsordningen tilbydes.
I SKM2001.3LR har  

 Ligningsrådet godkendt en medarbejderaktieordning, hvor årslønnen blev  

 opgjort  

 af medarbejderens bruttoløn før fradrag af A-skat, ATP, AM-bidrag og  

 eventuelt  

 lønmodtagerbidrag til pensionsordning.
 Der er således  

 valgfrihed med hensyn til om årslønnen opgøres med eller uden medarbejderens  

 indbetaling  

 til pension, og SKAT indstiller, at spørgsmålet besvares med ja.
Spørgsmål 2 Som anført under  

 spørgsmål 1 er der i Ligningslovens §  

 7 A, ingen angivelse af, hvorledes årslønnen skal  

 opgøres.
 Reglerne om den  

 lempelige beskatning af medarbejderaktieordninger blev skrevet ind i  

 ligningsloven  

 i 1971, og af forarbejderne hertil fremgår, at man ved beregningen af  

 årslønnen  

 for eksempel kunne tage udgangspunkt i medarbejderens samlede aflønning i  

 selskabet det foregående år.
Ved en  

 objektivering af reglerne indsatte man i 1999 reglen om, at medarbejderen må  

 modtage værdier, der ikke overstiger 10 pct. af årslønnen.
Forarbejderne til  

 denne lovændring giver ikke yderligere bidrag til fortolkning af, hvorledes  

 årslønnen skal opgøres.
 Det er SKATs  

 opfattelse, at arbejdsgiverens bidrag til en pensionsordning er en del af  

 medarbejderens løn og som følge deraf kan tillægges ved opgørelse af  

 årslønnen  

 i relation til ligningslovens §  

 7 A.
 Det indstilles  

 derfor, at spørgsmålet besvares med ja.
Skatterådets  

 afgørelse og begrundelse Skatterådet  

  

 tiltræder SKATs  

 indstilling.
