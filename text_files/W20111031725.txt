Erstatningsansvarslovens § 12  erstatning for begravelsesudgifter, nævnets j.nr. 11-520-19622 Skadevolder blev efter straffelovens § 237 idømt 16 års fængsel for manddrab.
Ansøgerne var den dræbtes forældre.
Ansøgerne havde søgt om ca. 50.000 kr. i erstatning for begravelsesudgifter.
Nævnet tilkendte skønsmæssigt 45.000 kr.
Fra dette beløb blev fratrukket 9.450 kr. som forældrene havde modtaget i begravelseshjælp fra kommunen.
Nævnet lagde ved afgørelsen vægt på, at 35.000 kr. efter praksis anses for rimelige begravelsesudgifter.
På baggrund af de særlige omstændigheder omkring drabet, som var meget omtalt i medierne, var der tale om en begravelse med mange deltagere og deraf følgende væsentlige udgifter i tilknytning til begravelsen.
Nævnet besluttede derfor at tilkende 45.000 kr.
