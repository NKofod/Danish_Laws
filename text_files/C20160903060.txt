Vejledning om regulering pr. 1. januar 2016 af satser på boligområdet 1. I bilag 1 til denne vejledning oplyses satser på boligområdet pr. 1. januar 2016 efter følgende love:
 1) Lov om almene boliger m.v., jf. lovbekendtgørelse nr. 1278 af 18. november 2015, jf. fortsat anvendte bestemmelser i de to tidligere love om boligbyggeri, jf. lovbekendtgørelse nr. 903 af 18. august 2011, som senest ændret ved lov nr. 402 af 28. april 2014, og lovbekendtgørelse nr. 432 af 13. juli 1982.
 2) Lov om byfornyelse og udvikling af byer, jf. lovbekendtgørelse nr. 1041 af 31. august 2015.
 3) Lov om byfornyelse, jf. lovbekendtgørelse nr. 260 af 7. april 2003.
I bilagets tabeller henvises til lovhjemmel og en eventuel bekendtgørelseshjemmel.
Hvis der ikke henvises til lovens nummer og dato, er der tale om den nævnte lov, som pågældende tabel angår.
 2. Satserne i vejledningen gælder for perioden 1. januar - 31. december 2016.
 Vejledningen afløser vejledning nr. 9835 af 30. oktober 2014 om regulering pr. 1. januar 2015 af satser på boligområdet.
