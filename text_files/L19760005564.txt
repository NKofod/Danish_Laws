Ved kongelig resolution af 21. januar 1976 har Danmark ratificeret den på  

 den XVII. verdenspostkongres i Lausanne den 5. juli 1974 undertegnede 2.  

 tillægsprotokol til Verdenspostforeningens statut.
Danmarks  

 ratifikationsinstrument deponeredes hos den schweiziske regering den 12.  

 februar 1976.
 Endvidere har Danmarks repræsentanter på den XVII. verdenspostkongres med  

 bindende virkning undertegnet følgende internationale postoverenskomst:
 1. Verdenspostforeningens almindelige reglement.
 2. Verdenspostkonventionen.
 3. Overenskomsten angående breve med angiven værdi.
 4. Overenskomsten angående postpakker.
 5. Overenskomsten angående postanvisninger og  

 postrejsechecks.
 6. Overenskomsten angående postgiro.
 7. Overenskomsten angående  

 postopkrævningsforsendelser.
 8. Overenskomsten angående abonnement på aviser og  

 tidsskrifter.
 De pågældende akter, som ændrer eller træder i stedet for  

 Verdenspostforeningens akter af 14. november 1969, jfr. udenrigsministeriets  

 bekendtgørelse nr. 45 af 11. maj 1971, Lovtidende C, er for så vidt angår 2.  

 tillægsprotokol trådt i kraft for Danmarks vedkommende den 12. februar 1976,  

 for så vidt angår de øvrige akter den 1. januar 1976.
 Oplysninger om indholdet af Verdenspostforeningens akter af 5. juli 1974  

 kan fås ved henvendelse til generaldirektoratet for post- og telegrafvæsenet.
 Udenrigsministeriet, den 22. juli 1976.
 Ivar Nørgaard.
