 De hidtil gældende retskrivningsregler for de under  

 undervisningsministeriet hørende offentlige skoler (kursus), private  

 eksamensberettigede skoler (kursus), statsseminarier og private seminarier -  

 se herom den af undervisningsministeriet autoriserede retskrivningsordbog 3.  

 udgave (1929-1946) med den dertil knyttede retskrivningsvejledning - ændres  

 på nedennævnte punkter:
§ 1 Med hensyn til benyttelsen af små og store bogstaver forholdes som følger:
I.
Som hovedregel gælder, at alle ord - også navneord  

 (substantiver) - skrives med lille begyndelsesbogstav, således også  

 månedernes, ugedagenes og de kirkelige højtiders navne.
II.
Med stort begyndelsesbogstav skrives det ord, hvormed en tekst eller  

 et nyt tekstafsnit begynder.
Stort begyndelsesbogstav bruges endvidere altid  

 efter punktum og tillige efter spørgsmålstegn og udråbstegn i tilfælde, hvor  

 disse tegn fungerer som punktum, i modsætning til tilfælde af anført tale,  

 hvor disse tegn fungerer som komma.
Efter kolon kan bruges stort  

 begyndelsesbogstav, når kolon kræver samme ophold som punktum.
III.
Med stort begyndelsesbogstav skrives alle egennavne (proprier) samt  

 fællesnavne (appellativer), der bruges som egennavne.
 Det drejer sig her om:
 1. Enkeltord.
a.
Egentlige egennavne: Else, Jens, Hansen, København, Århus,
Nørrebro, Øresund, Himmelbjerget, Sønderjylland, Mellemeuropa, England  

 (men:  englænder, på engelsk).
b.
Fællesnavne, der bruges som egennavne: Gud, Herren, Faderen, Sønnen,  

 Helligånden, Sydhavnen, Strøget, Hovedbanegården, Grenen, Sukkertoppen.
 Det må i mange tilfælde bero på et skøn, hvorvidt et fællesnavn er anvendt  

 som egennavn.
 Eksempler: Vi mener, at Norden bør stå enig i dette spørgsmål. -  

 Mammutter har levet her i norden under istiden.
 2. To- eller flerleddede egennavne.
a.
Toleddede egennavne: Begge led skrives med stort begyndelsesbogstav,  

 hvad enten de i sig selv er egennavne eller fællesnavne: Jomfru Marie,  

 Sankt Peter, Nørre Alslev, Fruens Bøge, Frederiksberg Allee, Lille  

 Kongensgade, Nordre Strandvej, Kongens Have, Århus Teater, Videnskabernes  

 Selskab, Ordrup Gymnasium, Danmarks Lærerforening, Dansk Arbejde, Fyns  

 Stiftstidende.
Faste tilnavne skrives med stort begyndelsesbogstav:  

Harald Hen, Peder Låle, Valdemar Atterdag, Hakon Jarl, Ambrosius  

 Bogbinder.
 Hvor sidste led er et fællesnavn, kan det dog være overladt til et valg,  

 om man for at fremhæve anvendelsen som egennavn vil bruge stort  

 begyndelsesbogstav: Nørreport Station eller Nørreport station,  

 Århus Stift eller Århus stift, Hjallerup Marked eller  

Hjallerup marked.
b.
Flerleddede egennavne: Som hovedregel skrives første og sidste led med  

 stort begyndelsesbogstav: Det kongelige Teater, Danmarks tekniske  

 Højskole.
På samme måde også: Gorm den Gamle, Valdemar den Store,  

 Christian den Fjerde.
Af de øvrige led kan efter skøn alle mere  

 betydningsfulde ord - uden hensyn til ordklasse - skrives med stort  

 begyndelsesbogstav: Selskabet til Håndarbejdets Fremme, Kristelig Forening  

 for Unge Mænd, Forenede Danske Motorejere, De Danske Statsbaner.  

 Initialnavne skrives altid med store bogstaver: DSB, DFDS, KFUM, DUI, FDF,  

 MF.
 3. Sammensætninger med egennavne.
 Der anvendes her stort begyndelsesbogstav, når der lægges vægt på  

 tilknytningen til navnet: Versaillesfreden, en Goethebiografi, et  

 Grundtvigmanuskript, Napoleonskrigene (men: en napoleonskage ).
 Afledninger af egennavne skrives derimod med lille begyndelsesbogstav:  

dansker, københavner, grundtvigianer, marxisme, darwinisme.
IV.
Stort begyndelsesbogstav skrives i tiltaleordene I, Eder, Eders,  

 De, Dem, Deres, (men: du, dig, din, jer, jeres) samt i særlige  

 titulaturer som Deres Majestæt, Hans Majestæt, Deres Kongelige Højhed,  

 Hans Kongelige Højhed, Deres Ekscellence, Hans Højærværdighed.
§ 2 I stedet for Aa og aa skrives henholdsvis Å og  

å; denne bestemmelse gælder kun sprogets almindelige ord og nordiske  

 stednavne: år 1948, påanke, stå, Århus, Grenå, Umeå, Åbo, Ålesund ,  

 derimod ikke danske gengivelser af fremmede navne som  Saar,  

 Maastricht.
Skrivemåden af personnavne berøres ikke af denne bestemmelse.
§ 3 I stedet for kunde, skulde og vilde skrives kunne, skulle  

 og ville.
§ 4 Stk. 1.  Nærværende bekendtgørelse træder i kraft den 1.  

 april 1948, dog at der ved undervisningen indtil begyndelsen af skoleåret  

 1949-50 (1. april eller 1. august 1949) er valgfrihed efter de nedenfor i  

 stk. 2 nærmere angivne bestemmelser mellem de nu autoriserede og de hidtil  

 gældende retskrivningsregler, og at der ved de offentligt kontrollerede  

 eksaminer (herunder mellemskoleeksamen) først vil kunne stilles krav om  

 kendskab til og anvendelse af de nye retskrivningsregler, når de ordinære  

 prøver afholdes i 1950. På tilsvarende måde forholdes med hensyn til de  

 forskellige anordnede optagelsesprøver.
Stk. 2.  I.
Den i stk. 1 omhandlede valgfrihed tilkommer  

 eleverne (hver enkelt elev) II.
For de øvrige klassers vedkommende træffes valget i ovennævnte  

 henseende Stk. 3.  Skriftlige eksamensopgaver trykkes første gang  

 med anvendelse af de heromhandlede nye regler ved de ordinære eksaminer i  

 1949.
 Stk. 4.  Det forudsættes, at lærere og censorer ved  

 bedømmelsen af de skriftlige arbejder tager tilbørligt hensyn til den  

 usikkerhed i beherskelsen af de nye regler, som i den første tid efter disses  

 indførelse må påregnes at være til stede hos eleverne - også i betragtning af  

 det videre råderum for skønnet, som reglerne åbner plads for.
§ 5 Stilsystemer bør omtrykkes efter de nye regler, således at de kan være til  

 rådighed fra begyndelsen af skoleåret 1949-50. De øvrige hjælpemidler -  

 læsebøger og lærebøger - som foreligger trykt i overensstemmelse med de  

 hidtil gældende retskrivningsregler forinden udgangen af året 1948, vil  

 fremdeles kunne benyttes.
 Hvilket herved bringes til almindelig kundskab.
 Undervisningsministeriet, den 22. marts  

 1948.
 Hartvig Frisch.
/Alb.
Michelsen.
