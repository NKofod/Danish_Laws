Nr LSF 34 Forslag til Lov om ændring af vejlove (Nedlæggelse af Vejnævnet,  

 begrænsning af klageadgang m.v.) Fremsat af trafikministeren (Ikast) den 9. januar 1991 Vedtaget ved tredjebehandling den 2. april 1991 Lov nr. 221 af 10/04/1991 § 1 I lov om offentlige veje, jf. lovbekendtgørelse nr. 261 af 25. april  

 1990, foretages følgende ændringer:
 1. § 3 ophæves.
 2. § 4, stk. 1 og 2, affattes således:
 »Vejbestyrelsers afgørelser vedrørende forhold, der er omfattet af  

 denne lov, kan påklages til trafikministeren for så vidt angår retlige  

 spørgsmål, jf. dog stk. 2.
Stk. 2. Vejbestyrelsers afgørelser efter § 49 kan påklages til  

 trafikministeren.« 3. I § 5, stk. 2 og 3, udgår »efter  

 forelæggelse for Vejnævnet«.
 4. I § 5 indsættes som nyt stykke:
»Stk. 4. Tvistigheder mellem en vejbestyrelse og et  

 forsyningsselskab vedrørende ledninger i og over vejareal, jf. §§ 101 og 106,  

 afgøres af trafikministeren.« 5. I § 6, stk. 2, udgår »efter forhandling med  

 Vejnævnet«.
 6. I § 12, stk. 1, ændres »Vejnævnet« til:  

 »trafikministeren«.
 7. I § 14, stk. 4, udgår », og i det i stk. 1  

 omhandlede tilfælde tillige med Vejnævnet«.
 8. I § 15, sidste pkt., udgår »efter forud indhentet  

 udtalelse fra Vejnævnet«.
 9. § 16, sidste pkt., ophæves.
 10. § 22, sidste pkt., ophæves.
 11. § 25 ophæves.
 12. § 27, stk. 2, sidste pkt., ophæves.
 13. § 28, sidste pkt., ophæves.
 14. § 29, stk. 2, ophæves.
 15. I § 47, stk. 4, udgår »anbefalet«.
 16. I § 49, stk. 2, udgår »anbefalet«.
 17. I § 53, stk. 1 og 6, udgår  

 »anbefalet«.
 18. § 63, sidste pkt., affattes således:
»Forrentning sker med en årlig rente, der svarer til den diskonto,  

 der er fastsat af Danmarks Nationalbank på tidspunktet for  

 ekspropriationsbeslutningen.« 19. I § 65, stk. 1, indsættes som 3. pkt.:
»Søgsmål skal være anlagt inden 6 måneder efter, at afgørelsen er  

 meddelt.« 20. I § 108, stk. 2, udgår »anbefalet«.
§ 2 I lov om grundejerbidrag til offentlige veje, jf. lovbekendtgørelse nr.  

 369 af 6. august 1985, foretages følgende ændringer:
 1. § 20, stk. 1, affattes således:
»Vejbestyrelsers afgørelser vedrørende forhold, der er omfattet af  

 denne lov, kan påklages til trafikministeren for så vidt angår retlige  

 spørgsmål.« 2. § 20, stk. 2, ophæves.
 Stk. 3-6 bliver herefter stk. 2-5.
§ 3 I lov om private fællesveje, jf. lovbekendtgørelse nr. 262 af 25. april  

 1990, foretages følgende ændringer:
 1. § 7, stk. 1 og 2, affattes således:
 »Kommunalbestyrelsers afgørelser vedrørende forhold, der er omfattet  

 af denne lov, kan påklages til trafikministeren for så vidt angår retlige  

 spørgsmål, jf. dog stk. 2.
Stk. 2. Kommunalbestyrelsers afgørelser om ekspropriation efter §  

 26 og § 53, stk. 3, kan påklages til trafikministeren.« 2. I § 52 indsættes som nyt stykke:
»Stk. 2. Tvistigheder mellem en vejmyndighed og et  

 forsyningsselskab vedrørende ledninger i og over vejareal, jf. stk. 1 samt §  

 49, stk. 3, og §§ 50-51, afgøres af trafikministeren.« § 4 I lov om vintervedligeholdelse og renholdelse af veje, jf.  

 lovbekendtgørelse nr. 371 af 6. august 1985, udgår i § 15 »og det  

 i lov om offentlige veje § 3 omhandlede vejnævn«.
§ 5 Stk. 1. Loven træder i kraft den 1. juli 1991.
 Stk. 2. Tvistigheder, der er indbragt for trafikministeren, inden  

 loven træder i kraft, jf. stk. 1, og som ved lovens ikrafttræden ikke har  

 været forelagt Vejnævnet, afgøres af trafikministeren uden forelæggelse for  

 Vejnævnet.
 Stk. 3. Lovens § 1, nr. 19, finder anvendelse på alle afgørelser  

 truffet af trafikministeren eller af en overtaksationskommission efter lovens  

 ikrafttræden, uanset om ekspropriationsbeslutningen er truffet før lovens  

 ikrafttræden.
 Stk. 4. Søgsmål om ekspropriation m.v., hvor endelig administrativ  

 afgørelse er truffet af en klagemyndighed eller en overtaksationskommission  

 før lovens ikrafttræden, skal anlægges senest 6 måneder efter lovens  

 ikrafttræden.
Oprindeligt fremsat forslag § 1 I lov om offentlige veje, jf. lovbekendtgørelse nr. 261 af 25. april  

 1990, foretages følgende ændringer:
 1. § 3 ophæves.
 2. § 4, stk. 1 og 2, affattes således:
 »Vejbestyrelsers afgørelser vedrørende forhold, der er omfattet af  

 denne lov, kan påklages til trafikministeren for så vidt angår retlige  

 spørgsmål, jf. dog stk. 2.
Stk. 2. Vejbestyrelsers afgørelser efter § 49 kan påklages til  

 trafikministeren.« 3. I § 5, stk. 2 og 3, udgår: »efter forelæggelse for  

 Vejnævnet«.
 4. I § 5 indsættes som nyt stykke:
»Stk. 4. Tvistigheder mellem en vejbestyrelse og et  

 forsyningsselskab vedrørende ledninger i og over vejareal, jf. §§ 101 og 106,  

 afgøres af trafikministeren.« 5. I § 6, stk. 2, udgår: »efter forhandling med  

 Vejnævnet«.
 6. I § 12, stk. 1, ændres »Vejnævnet« til:  

 »trafikministeren«.
 7. I § 14, stk. 4, udgår: », og i det i stk. 1  

 omhandlede tilfælde tillige med Vejnævnet«.
 8. I § 15, sidste pkt., udgår: »efter forud indhentet  

 udtalelse fra Vejnævnet«.
 9. § 16, sidste pkt., ophæves.
 10. § 22, sidste pkt., ophæves.
 11. § 25 ophæves.
 12. § 27, stk. 2, sidste pkt., ophæves.
 13. § 28, sidste pkt., ophæves.
 14. § 29, stk. 2, ophæves.
 15. I § 47, stk. 4, udgår: »anbefalet«.
 16. I § 49, stk. 2, udgår: »anbefalet«.
 17. I § 53, stk. 1 og 6, udgår: »anbefalet«.
 18. § 63, sidste punktum, affattes således:
»Forrentning sker med en årlig rente, der svarer til den diskonto,  

 der er fastsat af Danmarks Nationalbank på tidspunktet for  

 ekspropriationsbeslutningen.« 19. I § 65, stk. 1, indsættes som 3. pkt.:
»Søgsmål skal være anlagt inden 6 måneder efter at afgørelsen er  

 meddelt.« 20. I § 108, stk. 2, udgår: »anbefalet«.
§ 2 I lov om grundejerbidrag til offentlige veje, jf. lovbekendtgørelse nr.  

 369 af 6. august 1985, foretages følgende ændringer:
 1. § 20, stk. 1, affattes således:
»Vejbestyrelsers afgørelser vedrørende forhold, der er omfattet af  

 denne lov, kan påklages til trafikministeren for så vidt angår retlige  

 spørgsmål.« 2. § 20, stk. 2, ophæves.
 Stk. 3-6 bliver herefter stk. 2-5.
§ 3 I lov om private fællesveje, jf. lovbekendtgørelse nr. 262 af 25. april  

 1990, foretages følgende ændringer:
 1. § 7, stk. 1 og 2, affattes således:
 »Kommunalbestyrelsers afgørelser vedrørende forhold, der er omfattet  

 af denne lov, kan påklages til trafikministeren for så vidt angår retlige  

 spørgsmål, jf. dog stk. 2.
Stk. 2. Kommunalbestyrelsers afgørelser om ekspropriation efter §  

 26 og § 53, stk. 3, kan påklages til trafikministeren.« 2. I § 52 indsættes som nyt stykke:
»Stk. 2. Tvistigheder mellem en vejmyndighed og et  

 forsyningsselskab vedrørende ledninger i og over vejareal, jf. stk. 1, og §  

 49, stk. 3, og §§ 50-51 afgøres af trafikministeren.« § 4 I lov om vintervedligeholdelse og renholdelse af veje, jf.  

 lovbekendtgørelse nr. 371 af 6. august 1985, udgår i § 15: »og det i lov  

 om offentlige veje, § 3, omhandlede vejnævn«.
§ 5 Loven træder i kraft den 1. juli 1991.
 Stk. 2. Tvistigheder, der er indbragt for trafikministeren inden  

 loven træder i kraft, jf. stk. 1, og som ved lovens ikrafttræden ikke har  

 været forelagt Vejnævnet, afgøres af trafikministeren uden forelæggelse for  

 Vejnævnet.
 Stk. 3. Lovens § 1, nr. 19, finder anvendelse på alle afgørelser  

 truffet af trafikministeren eller af en overtaksationskommission efter lovens  

 ikrafttræden, uanset om ekspropriationsbeslutningen er truffet før lovens  

 ikrafttræden.
 Stk. 4. Søgsmål om ekspropriation m.v., hvor endelig administrativ  

 afgørelse er truffet af en klagemyndighed eller en overtaksationskommission  

 før lovens ikrafttræden, skal anlægges senest 6 måneder efter lovens  

 ikrafttræden.
Bemærkninger til lovforslaget Almindelige bemærkninger Forslaget fremsættes som led i regeringens afbureaukratiseringsarbejde og  

 omfatter en nedlæggelse af Vejnævnet, begrænsning af klageadgang og visse  

 justeringer af ekspropriationsreglerne.
Vejnævnets hovedopgave er at afgive udtalelser i sager, der forelægges af  

 trafikministeren.
I en række tilfælde fastslår vejloven, at Vejnævnet skal  

 høres, inden ministeren træffer afgørelse.
Dette gælder bl.a. sager  

 vedrørende konflikter mellem flere vejbestyrelser, det årlige  

 hovedlandevejslovforslag samt fastsættelse af retningslinjer vedrørende bl.a.  

 fordeling af udgifter i vejkryds, budgetter og regnskaber og  

 glatføreforanstaltninger.
I to tilfælde fastslår loven, at afgørelsen træffes af Vejnævnet.
Det  

 drejer sig om sager om de økonomiske vilkår i forbindelse med en vejs  

 overgang fra en vejbestyrelse til en anden og spørgsmål om uenighed om  

 anlægsarbejder på de primærkommunale veje.
Vejnævnets aktivitet har været meget begrænset og primært bestået af et  

 årligt møde, hvori hovedlandevejslovforslaget blev forelagt.
Før disse  

 forslag blev forelagt Vejnævnet, er de berørte kommuner, amtskommuner samt  

 Miljøministeriet, der alle er repræsenteret i Vejnævnet, blevet hørt over  

 forslaget.
Der har i de 18 år, vejloven har fungeret, kun været ganske få  

 uenighedssager.
 På denne baggrund foreslås Vejnævnet ophævet og de afgørelser, der hidtil  

 har henhørt under Vejnævnet, henlagt til trafikministeren.
I Indenrigsministeriets betænkning nr. 1168 af maj 1989 om de kommunale  

 opgavers fordeling og finansiering (Lotz III-udvalget) er det foreslået, at  

 klageadgangen efter vejlovgivningen - bortset fra ekspropriationssager -  

 begrænses til at omfatte legalitetsspørgsmål.
Dette forslag følges.
 Endvidere indeholder forslaget nogle justeringer af vejlovens bestemmelser  

 om ekspropriation omfattende bl.a. en frist for at indbringe sager om en  

 ekspropriations lovlighed og om ekspropriationserstatninger for domstolene.
 Da Vejnævnets aktivitet har været meget begrænset, og da der efter  

 gældende lovgivning allerede er fastsat en begrænsning af klageadgangen, og  

 ændringen i øvrigt er i overensstemmelse med det praktiske udgangspunkt for  

 behandling af klagesager, medfører forslaget ikke økonomiske besparelser.
Lovforslaget har været forelagt for Justitsministeriet Indenrigsministeriet Miljøministeriet Finansministeriet, Administrations- og Personaledepartementet Finansministeriet, Budgetdepartementet Boligministeriet Energiministeriet Generaldirektoratet for Post- og Telegrafvæsenet Københavns Kommune Frederiksberg Kommune Kommunernes Landsforbund Amtsrådsforeningen i Danmark FDM og Danske Vognmænd.
Bemærkninger til lovforslagets enkelte bestemmelser Til § 1 Til nr. 1 Ved ophævelse af vejlovens § 3 nedlægges Vejnævnet.
Til nr. 2 Som nævnt i de almindelige bemærkninger er det i Indenrigsministeriets  

 betænkning nr. 1168 af maj 1989 om de kommunale opgavers fordeling og  

 finansiering (Lotz III-udvalget) foreslået, at klageadgangen efter  

 vejlovgivningen begrænses til legalitetsspørgsmål med den undtagelse, at  

 ekspropriationsbeslutninger fortsat kan påklages fuldt ud.
 Bestemmelsen om ministerens mulighed for at undtage visse afgørelser for  

 klageadgang bliver herefter overflødig.
Til nr. 3 og 5-14 Ved disse ændringer udgår Vejnævnets opgaver af vejloven. Ændringerne i  

 pkt. 6 og 11 medfører, at de opgaver Vejnævnet hidtil har truffet afgørelse  

 i, henlægges til trafikministeren.
I de øvrige tilfælde træffer  

 trafikministeren som hidtil afgørelse i sagerne, blot uden først at høre  

 Vejnævnet.
Det er en selvfølge, at de af sagerne berørte parter som hidtil  

 høres, inden der træffes afgørelse.
Til nr. 4 Vejbestyrelsernes afgørelser vedrørende ledninger har hidtil været  

 omfattet af lovens almindelige klageregler.
 Reglerne i lovens § 101 om gravetilladelser og § 106 om betingelserne for  

 ledningernes beliggenhed i og over vejarealer (det såkaldte gæsteprincip)  

 skyldes de store samfundsmæssige interesser i anlæg, drift og vedligeholdelse  

 af veje og hensynet til denne sektors økonomi.
Der er imidlertid også til elforsyning, varmeforsyning, telefon,  

 vandforsyning og fjernelse af spildevand og mange andre områder, hvortil  

 kræves ledninger i eller over vejareal, knyttet vitale samfundsmæssige  

 interesser, ligesom udgifterne hertil er af væsentlig størrelse.
Det er  

 derfor af stor betydning, at afgørelser, der berører disse sektorers økonomi  

 m.v., ikke alene sker ud fra vejmæssige hensyn, men ud fra en samlet  

 samfundsøkonomisk vurdering.
Hertil kommer, at en række love vedrørende  

 ledninger, f.eks. stærkstrømsloven, telefonloven og vandløbsloven, indeholder  

 ekspropriationshjemmel til at nedlægge disse ledninger også i vejareal.
Når  

 der således er flere parter, der har hjemmel til at ekspropriere sig ret til  

 at placere sine anlæg på modpartens anlæg, foreligger der en speciel  

 situation, der efter almindelige juridiske principper må løses ved  

 forhandling.
På denne baggrund findes det rimeligt at sidestille eventuelle  

 uoverensstemmelser mellem en vejbestyrelse og et forsyningsselskab med de  

 uoverensstemmelser, der kan opstå mellem forskellige vejbestyrelser, og hvis  

 parterne ikke selv kan løse disse, at lade dem afgøre af trafikministeren  

 efter fornøden forhandling med ressortministeren.
Til nr. 15-17 og 20 Indvarsling og meddelelse ved anbefalet brev kan være uhensigtsmæssig både  

 for afsender og modtager af brevene.
Endvidere har en forsøgsperiode vist, at  

 det ikke vil have uheldige følger at undlade at sende anbefalede breve.  

 Endelig er lovbestemt krav om »anbefalet brev« ophævet ved lov nr.  

 415 af 13. juni 1990 om ændring af lov om jordfordeling mellem  

 landbrugsejendomme, § 1, nr. 6.
 De tilsvarende bestemmelser i vejloven foreslås derfor ophævet, således at  

 det overlades til vejbestyrelserne og taksationsmyndighederne selv at afgøre,  

 om indvarsling m.v. skal sendes ved anbefalet brev eller ved almindeligt  

 brev.
 Der vil ved kommende revision af statsekspropriationsprocedureloven blive  

 foreslået en tilsvarende ændring.
Til nr. 18 Rentesatsen har hidtil været 1 pct. over den fastsatte diskonto.
Dette  

 skyldes, at diskontoen hidtil har ligget under markedsrenten, og det derfor  

 ikke var rimeligt kun at give en rente svarende til diskontoen.
 Da diskontoen nu vil blive fastsat til markedsniveau, er der ikke længere  

 grundlag for at forrente ekspropriationserstatninger med en rente, der er  

 højere end diskontoen.
 Der vil ved kommende revision af statsekspropriationsprocedureloven blive  

 foreslået en tilsvarende ændring.
Til nr. 19 Den kommission, der i sin tid udarbejdede udkast til  

 statsekspropriationsprocedurelov, overvejede grundigt, om der burde  

 fastsættes frist for sagsanlæg om en ekspropriations lovlighed og om  

 erstatningens størrelse (betænkning nr. 330/1963). Kommissionens flertal  

 fandt, at der ikke burde fastsættes en frist.
Afgørende herfor var, at en  

 frist kunne forøge antallet af retssager, idet parterne blev tvunget til  

 hurtigt at udtage stævning også i tilfælde, hvor det ikke ville være kommet  

 til retssag, såfremt de pågældende havde haft tid til at blive fortrolig med  

 de nye forhold.
 Mindretallet var ikke enig heri og fandt, at hensynet til sagernes  

 afslutning måtte tillægges en sådan betydning, at der burde sættes en frist  

 for søgsmål.
 Flertallets opfattelse blev fulgt ved gennemførelse af  

 statsekspropriationsprocedureloven, og der blev derfor heller ikke indført en  

 sådan frist i vejlovens bestemmelser om ekspropriationsprocedure ved  

 kommunale ekspropriationer.
 Tiden har imidlertid vist, at mindretallet havde ret, idet der er  

 forekommet en række tilfælde, hvor søgsmål er anlagt urimeligt længe efter,  

 sagen var afgjort af ekspropriationskommissionerne og  

 taksationskommissionerne (2-9 år). Det er en uholdbar retstilstand, at der  

 efter flere års forløb kan rejses tvivl om lovligheden af arealdispositioner,  

 og det er bevismæssigt uholdbart, at der rejses diskussion om erstatningen  

 efter flere år, når erstatningen skal fastsættes efter forholdene på  

 ekspropriationstidspunktet.
 Hertil kommer, at en række andre love med ekspropriationsbestemmelser,  

 f.eks. kommuneplanloven - herunder også det for Folketinget forelagte forslag  

 til ny planlov - indeholder en bestemmelse, der fastsætter frist for sagernes  

 indbringelse for domstolene.
 Der vil ved kommende revision af statsekspropriationsprocedureloven blive  

 foreslået en tilsvarende ændring.
Til § 2 Ændringen svarer til de under § 1, pkt. 2, omtalte ændringer af  

 klagebestemmelserne, idet der dog ikke findes ekspropriationsbestemmelser i  

 vejbidragsloven.
Til § 3 Ændringerne svarer til de under § 1, pkt. 2 og 4, omtalte ændringer.
Til § 4 Ændringen svarer til de under § 1, pkt. 3 og 5-14, omtalte ændringer.
Til § 5 Da Vejnævnet ikke har løbende opgaver, er det ikke nødvendigt med en  

 afviklingsperiode.
Det foreslås derfor, at nævnet nedlægges hurtigst muligt.
 Eventuelle verserende sager, der ikke er afgjort inden denne dato, afgøres  

 af trafikministeren uden forelæggelse for Vejnævnet.
 For så vidt angår klagesagerne forudsættes det, at verserende klagesager  

 færdigbehandles, idet ændringen som nævnt under de generelle bemærkninger er  

 i overensstemmelse med det praktiske udgangspunkt for ministeriets behandling  

 af disse.
 Endelig sikres det ved overgangsbestemmelserne, at fristen for  

 indbringelse af ekspropriationsbeslutningen og erstatningen for domstolene  

 også kommer til at omfatte såvel tidligere som verserende sager.
 Den foreslåede ændring af rentesatsen for ekspropriationserstatninger  

 finder derimod kun anvendelse ved ekspropriationsbeslutninger truffet efter  

 lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om offentlige veje, jf. lovbekendtgørelse nr. 261 af 25. april  

 1990, foretages følgende ændringer:
 1. § 3 ophæves.
Vejnævnet § 3. Der nedsættes et vejnævn med 13 medlemmer til at udøve de  

 beføjelser, der er tillagt nævnet ved denne lov.
Stk. 2. Vejnævnet består af 3 medlemmer, der udnævnes af  

 trafikministeren, herunder formanden, og 10 andre medlemmer, hvoraf 1 udpeges af justitsministeren 1 udpeges af miljøministeren 1 udpeges af Vejdirektoratet 2 udpeges af Amtsrådsforeningen i Danmark 2 udpeges af Kommunernes Landsforening 1 udpeges af Københavns kommune 2 udpeges af den eller de organisationer af motorkørende, som  

 trafikministeren godkender dertil.
Ved behandling af sager, der angår Frederiksberg kommune, tiltrædes  

 Vejnævnet af en repræsentant for denne kommune.
For samtlige medlemmer  

 udpeges suppleanter.
 Stk. 3. Vejnævnet skal på begæring af ministeren afgive udtalelser  

 i sager, som denne forelægger nævnet, ligesom nævnet for ministeren kan  

 forelægge spørgsmål af betydning for vejvæsenet.
 Stk. 4. Ministeren udfærdiger forretningsorden for nævnet, der kan  

 antage fornøden medhjælp.
 2. § 4, stk. 1 og 2, affattes således:
 »  § 4. Vejbestyrelsers afgørelser vedrørende forhold, der er  

 omfattet af denne lov, kan påklages til trafikministeren for så vidt angår  

 retlige spørgsmål, jf. dog stk. 2.
Stk. 2. Vejbestyrelsers afgørelser efter § 49 kan påklages til  

 trafikministeren.« Klager § 4. Trafikministeren afgør klager over administrationen af denne  

 lov og af forskrifter udfærdiget i medfør af loven.
 Stk. 2. Trafikministeren kan undtage afgørelser inden for nærmere  

 angivne områder fra klageadgang efter stk. 1.
Stk. 3. Klagefristen er 4 uger fra den dag, afgørelsen er meddelt  

 den pågældende.
For beslutning, hvorom der er udfærdiget offentlig  

 kundgørelse, regnes klagefristen fra offentliggørelsen.
Når der er særlig  

 grund dertil, kan klagemyndigheden dog efter forud indhentet erklæring fra  

 vejbestyrelsen se bort fra overskridelse af klagefristen.
 Stk. 4. Afgørelser, som kan påklages, skal indeholde oplysning om,  

 til hvilken myndighed klage kan ske, og om fristen for indgivelse af klage.
Stk. 5. Klage over en beslutning fritager ikke klageren for at  

 efterkomme denne.
Klagemyndigheden kan dog bestemme, at klagen skal have  

 opsættende virkning.
 3. I § 5, stk. 2 og 3, udgår: »efter forelæggelse for  

 Vejnævnet«.
 4. I § 5 indsættes som nyt stykke:
»Stk. 4. Tvistigheder mellem en vejbestyrelse og et  

 forsyningsselskab vedrørende ledninger i og over vejareal, jf. §§ 101 og 106,  

 afgøres af trafikministeren.« Tvistigheder § 5. Tvistigheder mellem kommunale vejbestyrelser indbyrdes  

 vedrørende vejvæsenet afgøres af amtsrådet.
Tvistigheder mellem kommunale  

 vejbestyrelser, beliggende i flere amtsrådskredse, opgøres af  

 trafikministeren efter forud indhentet erklæring fra de berørte amtsråd.
 Stk. 2. Tvistigheder mellem en kommunal og en amtskommunal  

 vejbestyrelse samt mellem to amtskommunale vejbestyrelser afgøres af  

 trafikministeren efter forelæggelse for Vejnævnet.
 Stk. 3. Tvistigheder, hvori kommunalbestyrelserne i København og  

 Frederiksberg er part, afgøres af ministeren efter forelæggelse for  

 Vejnævnet.
 5. I § 6, stk. 2, udgår: »efter forhandling med  

 Vejnævnet«.
 Normer m.v.
§ 6. - - - Stk. 2. Trafikministeren kan efter forhandling med Vejnævnet  

 fastsætte retningslinier for fordeling af udgifter til vejforanstaltninger i  

 kryds og mellem veje under forskellige vejbestyrelser.
 6. I § 12, stk. 1, ændres »Vejnævnet« til:  

 »trafikministeren«.
 § 12. Ved en vejs overgang fra een vejbestyrelse til en anden  

 fastsættes de økonomiske vilkår i mangel af overenskomst af Vejnævnet.
 7. I § 14, stk. 4, udgår: », og i det i stk. 1  

 omhandlede tilfælde tillige med Vejnævnet«.
Hovedlandeveje § 14. Det bestemmes ved lov, hvilke offentlige veje der skal være  

 hovedlandeveje, og hvilke nye hovedlandeveje der skal anlægges.
Nedlæggelse  

 af offentlige veje som hovedlandeveje sker ligeledes ved lov.
 Stk. 2. Trafikministeren kan dog træffe bestemmelse om nedlæggelse  

 af en hovedlandevejsstrækning, der afløses af en ved lov bestemt forlægning  

 af hovedlandevejen.
 Stk. 3. Bestemmelse om optagelse og nedlæggelse af hovedlandeveje  

 i forbindelse med mindre vejforlægninger, regulering af vejkryds m.v. kan  

 træffes af Vejdirektoratet.
 Stk. 4. Forinden lovforslag i henhold til stk. 1 fremsættes, og  

 forinden der træffes bestemmelser efter stk. 2 og 3, skal der forhandles med  

 de amtskommunale og kommunale myndigheder, i hvis område vejen forløber, og i  

 det i stk. 1 omhandlede tilfælde tillige med Vejnævnet.
 8. I § 15, sidste pkt., udgår: »efter forud indhentet  

 udtalelse fra Vejnævnet«.
§ 15. Trafikministeren kan bestemme, at projekterings-, anlægs- og  

 vedligeholdelsesarbejder samt driftsforanstaltninger udføres af  

 Vejdirektoratet, eller træffe aftale med et amtsråd eller en  

 kommunalbestyrelse om, at disse opgaver udføres af vedkommende amtsråd eller  

 kommunalbestyrelse for statens regning.
I så fald skal overslag over  

 udgifterne forud være godkendt af Vejdirektoratet inden for finanslovens  

 bevillingsrammer, og der skal aflægges særskilt regnskab for udgifterne.  

 Ministeren fastsætter efter forud indhentet udtalelse fra Vejnævnet  

 almindelige regler om forholdet.
 9. § 16, sidste pkt., ophæves.
§ 16. Forinden et projekteret større hovedlandevejsanlæg bringes  

 til udførelse, skal de amtskommunale og kommunale myndigheder, i hvis område  

 vejen forløber, have adgang til at udtale sig.
De pågældende myndigheder kan  

 kræve, at eventuelle meningsuligheder om et projekts udformning forelægges  

 for Vejnævnet, forinden trafikministeren træffer afgørelse i sagen.
 10. § 22, sidste pkt., ophæves.
§ 22. Forinden der træffes afgørelse om anlæg af nye landeveje, om  

 nedlæggelse af landeveje eller om større forlægninger af bestående landeveje  

 og større anlægsarbejder, herunder væsentlige ændringer i tværprofilet, skal  

 vejdirektoratet og de kommunale vejbestyrelser, i hvis område vejen forløber,  

 have lejlighed til at udtale sig.
Enhver af disse myndigheder kan kræve, at  

 eventuelle meningsuligheder forelægges for Vejnævnet, forinden  

 trafikministeren træffer afgørelse i sagen.
 11. § 25 ophæves.
 § 25. Enhver af de myndigheder, der er nævnt i §§ 23 og 24, kan  

 kræve, at meningsuligheder om det pågældende arbejde forelægges Vejnævnet til  

 afgørelse.
 12. § 27, stk. 2, sidste pkt., ophæves.
 § 27. Vejplaner for hovedlandeveje stadfæstes af trafikministeren.
Stk. 2. Forinden et hovedlandevejsanlæg søges optaget på  

 vejplanen, skal de vejbestyrelser, i hvis område vejen forløber, have  

 lejlighed til at udtale sig.
De amtskommunale og kommunale vejbestyrelser kan  

 kræve, at eventuelle meningsuligheder om arbejdets optagelse på ministeriets  

 vejplan forelægges for Vejnævnet, forinden ministeren træffer afgørelse i  

 sagen.
 13. § 28, sidste pkt., ophæves.
§ 28. Forinden et landevejsanlæg optages på amtsrådets vejplan,  

 skal vejdirektoratet og kommunalbestyrelsen, for de kommuner, i hvis område  

 vejen forløber, have lejlighed til at udtale sig.
Enhver af disse myndigheder  

 kan kræve eventuelle meningsuligheder forelagt for Vejnævnet, forinden  

 trafikministeren træffer afgørelse i sagen.
 14. § 29, stk. 2, ophæves.
 § 29. Et kommunalt vejanlæg kan uden for områder, der er byzone,  

 jf. lov om by- og landzoner, eller uden for områder der er omfattet af  

 kommuneplan, eller indtil en sådan foreligger, af en godkendt  

 dispositionsplan, kun optages på vejplanen med amtsrådets godkendelse.  

 Forinden optagelse på vejplan af et vejanlæg, som skal have tilslutning til  

 eller skære en bestående hovedlandevej eller en hovedlandevej, der er optaget  

 på ministeriets vejplan, skal endvidere Vejdirektoratet have adgang til at  

 udtale sig.
 Stk. 2. Såvel Vejdirektoratet som amtsrådet og kommunalbestyrelsen  

 kan kræve, at eventuelle meningsuligheder forelægges for Vejnævnet, forinden  

 trafikministeren træffer afgørelse i sagen.
 15. I § 47, stk. 4, udgår: »anbefalet«.
§ 47. - - - Stk. 4. Til åstedsforretningen indvarsler vejbestyrelsen med  

 mindst 2 ugers varsel ejere og brugere ifølge arealfortegnelsen ved anbefalet  

 brev, for så vidt fornødne oplysninger om adresser m.v. kan fremskaffes.
På  

 samme måde skal andre, der ifølge de foreliggende oplysninger må skønnes at  

 have en retlig interesse at varetage i anledning af den påtænkte  

 ekspropriation eller af foranstaltningerne, indvarsles.
Indvarslingen skal  

 indeholde oplysning om, hvor ekspropriationsplan er fremlagt, og om indholdet  

 af bestemmelsen i § 48, stk. 3. Den del af arealfortegnelsen, der vedrører  

 den pågældende ejers eller brugers ejendom, skal medfølge.
 16. I § 49, stk. 2, udgår: »anbefalet«.
§ 49. - - - Stk. 2. Meddelelse om ekspropriationsbeslutningens indhold og om  

 foranstaltningernes gennemførelse tillige med udskrift af eventuelle i  

 åstedsprotokollen indførte og af vejbestyrelsen tiltrådte aftaler tilsendes  

 ved anbefalet brev ejere og brugere, andre erstatningsberettigede samt andre  

 retligt interesserede, der har givet møde under åstedsforretningen.  

 Meddelelsen skal i forhold til hver enkelt indeholde oplysning om, hvilke  

 indskrænkninger der sker i hans rettigheder ved ekspropriationen, samt  

 oplysning om adgangen til at påklage ekspropriationsbeslutningen og om  

 fristen herfor.
Eventuelt revideret arealfortegnelse skal medfølge.
 17. I § 53, stk. 1 og 6, udgår: »anbefalet«.
 § 53. Til taksationsforretningen indvarsles parterne ved anbefalet  

 brev med mindst 2 ugers varsel.
 Stk. 6. Udskrift af kendelsen tilsendes parterne ved anbefalet  

 brev, der skal indeholde oplysning om adgangen til at indbringe kendelsen for  

 vedkommende overtaksationskommission og om fristen herfor, jf. § 54.
 18. § 63, sidste punktum, affattes således:
»Forrentning sker med en årlig rente, der svarer til den diskonto,  

 der er fastsat af Danmarks Nationalbank på tidspunktet for  

 ekspropriationsbeslutningen.« Erstatningens udbetaling § 63. Erstatningsbeløbene forrentes fra datoen for den beslutning  

 om ekspropriationens gennemførelse, der er nævnt i § 49, stk. 1. Et andet  

 begyndelsestidspunkt kan dog fastsættes, når omstændighederne taler derfor.  

 Forrentningen sker med en årlig rente, der udgør 1 pct. mere end den  

 diskonto, der er fastsat af Danmarks Nationalbank på tidspunktet for  

 ekspropriationsbeslutningen.
 19. I § 65, stk. 1, indsættes som 3. pkt.:
»Søgsmål skal være anlagt inden 6 måneder efter, at afgørelsen er  

 meddelt.« Søgsmål § 65. Søgsmål om ekspropriation efter denne lov behandles i  

 første instans ved landsret.
Sagen anlægges ved den ret, under hvilken  

 vedkommende ejendom er beliggende.
 Stk. 2. Afgørelser, der kan efterprøves ifølge reglerne i §§ 4 og  

 54, kan ikke indbringes for domstolene, før denne prøvelsesmulighed er  

 udnyttet.
 20. I § 108, stk. 2, udgår: »anbefalet«.
§ 108. - - - Stk. 2. Om foretagelse af de foranstaltninger, der er nævnt i stk.  

 1, skal der mindst 2 uger forinden gives ejere og brugere af vedkommende  

 ejendomme meddelelse ved anbefalet brev.
§ 2 I lov om grundejerbidrag til offentlige veje, jf. lovbekendtgørelse nr.  

 369 af 6. august 1985, foretages følgende ændringer:
 1. § 20, stk. 1, affattes således:
»Vejbestyrelsers afgørelser vedrørende forhold, der er omfattet af  

 denne lov, kan påklages til trafikministeren for så vidt angår retlige  

 spørgsmål.« Klagebestemmelser § 20. Ministeren for offentlige arbejder afgør klager over  

 administrationen af denne lov og af forskrifter udfærdiget i medfør af loven.
 2. § 20, stk. 2, ophæves.
 Stk. 3-6 bliver herefter stk. 2-5.
§ 20. - - - Stk. 2. Ministeren for offentlige arbejder kan undtage afgørelser  

 inden for nærmere angivne områder fra klageadgang efter stk. 1.
Stk. 3. Klagefristen er 4 uger fra den dag, afgørelsen er meddelt  

 den pågældende.
For beslutninger, hvorom der er udfærdiget offentlig  

 kundgørelse, regnes klagefristen fra offentliggørelsen.
Når der er særlig  

 grund dertil, kan klagemyndigheden dog efter forud indhentet erklæring fra  

 vejbestyrelsen se bort fra overskridelse af klagefristen.
 Stk. 4. Afgørelser, som kan påklages, skal indeholde oplysning om,  

 til hvilken myndighed klage kan ske, og om fristen for indgivelse af klage.
Stk. 5. Klage over en beslutning fritager ikke klageren for at  

 efterkomme denne.
Klagemyndigheden kan dog bestemme, at klagen skal have  

 opsættende virkning.
 Stk. 6. Tvistigheder mellem kommunale myndigheder vedrørende  

 spørgsmål, der omhandles i denne lov, afgøres af ministeren for offentlige  

 arbejder.
§ 3 I lov om private fællesveje, jf. lovbekendtgørelse nr. 262 af 25. april  

 1990, foretages følgende ændringer:
 1. § 7, stk. 1 og 2, affattes således:
 Kommunalbestyrelsers afgørelser vedrørende forhold, der er omfattet af  

 denne lov, kan påklages til trafikministeren for så vidt angår retlige  

 spørgsmål, jf. dog stk. 2.
Stk. 2. Kommunalbestyrelsers afgørelser om ekspropriation efter §  

 26 og § 53, stk. 3, kan påklages til trafikministeren.' Klager § 7. Trafikministeren afgør klager over administrationen af denne  

 lov og af forskrifter udfærdiget i medfør af loven.
 Stk. 2. Trafikministeren kan undtage afgørelser inden for nærmere  

 angivne områder fra klageadgang efter stk. 1.
Stk. 3. Klagefristen er 4 uger fra den dag, afgørelsen er meddelt  

 den pågældende.
For beslutninger, hvorom der er udfærdiget offentlig  

 kundgørelse, regnes klagefristen fra offentliggørelsen.
Når der er særlig  

 grund dertil, kan klagemyndigheden dog efter forud indhentet erklæring fra  

 vejmyndigheden se bort fra overskridelse af klagefristen.
 Stk. 4. Afgørelser, som kan påklages, skal indeholde oplysning om,  

 til hvilken myndighed klage kan ske, og om fristen for indgivelse af klage.
Stk. 5. Klage over en beslutning fritager ikke klageren for at  

 efterkomme denne.
Klagemyndigheden kan dog bestemme, at klagen skal have  

 opsættende virkning.
 2. I § 52 indsættes som nyt stykke:
»Stk. 2. Tvistigheder mellem en vejmyndighed og et  

 forsyningsselskab vedrørende ledninger i og over vejareal, jf. stk. 1, og §  

 49, stk. 3, og §§ 50-51 afgøres af trafikministeren.« § 52. Arbejder på ledninger i eller over private fællesveje og  

 udlagte private fællesveje, herunder nødvendig flytning af ledninger m.v. i  

 forbindelse med vejens anlæg, regulering eller omlægning, bekostes af  

 vedkommende ledningsejer, medmindre andet særligt er bestemt ved overenskomst  

 eller kendelse afsagt af en landvæsenskommission eller  

 ekspropriationskommission nedsat i henhold til lov om fremgangsmåden ved  

 ekspropriation vedrørende fast ejendom, eller afgørelse truffet af en  

 kommunalbestyrelse, et amtsråd eller Hovedstadsrådet efter  

 vandforsyningslovens §§ 37 og 38, jf. § 40 sammenholdt med § 5.
§ 4 I lov om vintervedligeholdelse og renholdelse af veje, jf.  

 lovbekendtgørelse nr. 371 af 6. august 1985, udgår i § 15: »og det i lov  

 om offentlige veje, § 3, omhandlede vejnævn«.
 § 15. Ministeren for offentlige arbejder bemyndiges til efter  

 forhandling med justitsministeren og det i lov om offentlige veje § 3  

 omhandlede vejnævn at udfærdige vejledende retningslinjer for snerydning og  

 foranstaltninger mod glat føre.
§ 5 Stk. 1. Loven træder i kraft den 1. juli 1991.
 Stk. 2. Tvistigheder, der er indbragt for trafikministeren inden  

 loven træder i kraft, jf. stk. 1, og som ved lovens ikrafttræden ikke har  

 været forelagt Vejnævnet, afgøres af trafikministeren uden forelæggelse for  

 Vejnævnet.
 Stk. 3. Lovens § 1, nr. 19, finder anvendelse på alle afgørelser  

 truffet af trafikministeren eller af en overtaksationskommission efter lovens  

 ikrafttræden, uanset om ekspropriationsbeslutningen er truffet før lovens  

 ikrafttræden.
 Stk. 4. Søgsmål om ekspropriation m.v., hvor endelig administrativ  

 afgørelse er truffet af en klagemyndighed eller en overtaksationskommission  

 før lovens ikrafttræden, skal anlægges senest 6 måneder efter lovens  

 ikrafttræden.
