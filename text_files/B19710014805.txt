I henhold til § 14 i lov nr. 271 af 4. juni 1970 om universiteternes  

 styrelse, § 20 i anordning nr. 415 af 25. august 1969 om Den polytekniske  

 Læreanstalt, Danmark tekniske Højskole, § 29 i anordning nr. 417 af 25.  

 august 1969 om Danmarks Ingeniørakademi, § 26 i anordning nr. 418 af 25.  

 august 1969 om Københavns Tandlægehøjskole, § 23 i anordning nr. 419 af 25.  

 august 1969 om Århus Tandlægehøjskole, § 29 i anordning nr. 420 af 25. august  

 1969 om Den kgl.
Veterinær- og Landbohøjskole, § 22 i anordning nr. 421 af  

 25. august 1969 om Danmarks farmaceutiske Højskole, § 8 i anordning nr. 354  

 af 12. oktober 1966 om den pædagogiske kandidateksamen og om den pædagogiske  

 licentiatgrad ved Danmarks Lærerhøjskole og § 1 i anordning nr. 126 af 30.  

 marts 1971 om karaktergivning ved handelshøjskolernes eksaminer fastsættes:
 Almindelige bestemmelser.
 § 1.  Ved enhver prøve og eksamen ved de højere  

 uddannelsesinstitutioner skal bedømmelsen, såfremt det ikke i bestemmelserne  

 om de enkelte eksaminer er bestemt, at bedømmelsen »bestået« -  

 »ikke bestået« skal anvendes, udtrykkes ved en af følgende  

 karakterer:
 § 2.  Til grund for bedømmelsen lægges eksaminandens  

 adfærd i eksamenssituationen.
 Stk. 2  Eksamensadfærden er den måde, hvorpå  

 eksaminanden gennem sin fremstilling viser sin viden om og færdighed i at  

 anvende de begreber, metoder og data, der indgår i studiet.
 Stk. 3.  Fremstillingen omfatter, at eksaminanden  

 redegør for sin viden og begrunder, hvorfor den fremkaldte viden tages op i  

 den foreliggende sammenhæng.
 Stk. 4.  Eksaminandens viden fremgår af den  

 sammenstilling af begreber, metoder og data, som eksaminanden foretager, og  

 af omfanget af denne sammenstilling.
 Stk. 5.  Eksaminandens forståelse fremgør af vurderingen  

 af den foretagne sammenstilling af begreber, metoder og data, således at  

 sammenhængen mellem disse beskrives, og forskellige former for generalisering  

 ud fra den beskrevne sammenhænge kritisk vurderes.
Stk. 6.  Eksaminanden anvender sin viden ved at vise,  

 hvordan foreliggende principper kan benyttes til en syntese, der fører til  

 løsningen af problemstillinger af kendt type.
Da sådanne problemstillinger  

 varierer fra den enkle til den meget komplicerede, må eksaminandens måde at  

 løse et problem på bedømmes i for hold til, hvor kompliceret problemet er.
 Stk. 7.  Eksaminanden kan endvidere, hvis  

 eksamenssituationen muliggør det, vise, hvordan problemer af ikke kendt type  

 kan løses ved at anvende foreliggende principper i nye kombinationer og  

 derigennem opstille løsningsmuligheder.
§ 3.  Bedømmelsen af eksamensadfærden skal foretages  

 således, at den vedrører eksaminandens viden, redegørelse for denne,  

 begrundelse for redegørelsen, vurdering af den fremstillede viden og  

 anvendelsen af den.
Karakteriseringen af eksamensadfærden sker ved anvendelse  

 af skalaens tre trin.
Stk. 2.  Den meget gode eksamensadfærd er karakteriseret  

 ved, at eksaminanden har en meget omfattende viden om begreber, metoder og  

 data, at eksaminanden redegør for disse på en sådan måde, at næsten alle  

 relevante forhold medtages, at eksaminanden giver en næsten helt dækkende begrundelse for at fremdrage  

 disse forhold, at eksaminanden sammenligner eller kombinerer begreber, metoder og data på  

 meget sikker måde og tilsvarende vurderer dem og generaliserer ud fra dem, og at eksaminanden anvender sin viden over for kendte problemstillinger på  

 meget sikker måde og eventuelt over for ikke kendte problemer ved at  

 kombinere foreliggende principper, så at løsningsmuligheder opstilles.
Stk. 3.  Den gode eksamensadfærd er karakteriseret ved, at eksaminanden har en omfattende viden om begreber, metoder og data, at eksaminanden redegør for disse på en sådan måde, at mange relevante  

 forhold medtages, at eksaminanden giver en nogenlunde dækkende begrundelse for at fremdrage  

 disse forhold, at eksaminanden sammenligner eller kombinerer begreber, metoder og data på  

 ret sikker måde og tilsvarende vurderer dem og generaliserer ud fra dem og at eksaminanden anvender sin viden over for kendte problemstillinger på  

 ret sikker måde.
Stk. 4.  Den mindre gode eksamensaffærd er  

 karakteriseret ved, at eksaminanden har viden om begreber, metoder og data, som omfatter nogle  

 af disse, men ikke tilstrækkeligt mange, at eksaminanden redegør for disse på en sådan måde, at kun få relevante  

 forhold medtages, at eksaminanden giver en begrundelse for at fremdrage disse forhold, der  

 ikke er dækkende, at eksaminanden sammenligner eller kombinerer begreber, metoder og data på  

 en måde, der er meget usikker, og tilsvarende vurderer og generaliserer ud  

 fra dem, og at eksaminanden anvender sin viden over for kendte problemstillinger på en  

 måde, der er meget usikker.
 § 4.  De i § 3, stk. 2, 3 og 4 anførte beskrivelser  

 dækker hver sit trin i skalaen som en helhed, og det skal ved bedømmelsen af  

 eksamensadfærden ud fra disse beskrivelser afgøres, på hvilket trin  

 eksamensadfærden kan placeres.
Stk. 2.  Når trinbedømmelsen er fastlagt, foretages en  

 gradbedømmelse.
Beskrivelserne af de tre trin henføres til hvert trins  

 midterste grad, og såvel antallet af afvigelser fra en beskrivelses enkelte  

 punkter som størrelsen af de enkelte afvigelser er bestemmende for, om  

 gradbedømmelsen skal fastsættes højere eller lavere end den midterste grad.
 Stk. 3.  Graden 6 gives for den eksamensadfærd, der  

 bedømmes som udtryk for det mindstemål af viden og anvendelse af viden, der  

 kan anerkendes, for at prøven kan betragtes som bestået.
 Stk. 4.  Enkeltkarakterer, som indgår i et  

 deleksamensresultat, må ikke være under 5. Anden bestemmelse herom kan dog  

 fastsættes i bestemmelserne om de enkelte eksaminer.
 § 5.  Den i § 1 anførte karakterskala anvendes også  

 ved afgivelse af delkarakterer ved censur, således at karakteren for prøven  

 eller eksaminen bliver det tal i skalaen, som ligger nærmest gennemsnittet af  

 delkaraktererne.
§ 6.  Et samlet eksamensresultat kan udtrykkes enten  

 ved summen af karaktererne eller ved gennemsnitskvotienten, jf. herom de  

 særlige regler i bestemmelserne om de enkelte eksaminer.
Ved beregningen af  

 gennemsnitskvotient medtages kun een decimal.
 Stk. 2.  For at bestå en eksamen, hvori der indgår flere  

 prøver, kræves en gennemsnitskvotient på mindst 6,0.
 Overgangs- og ikrafttrædelsesbestemmelser.
§ 7.  Eksaminander, der indstiller sig til den  

 afsluttende eksamen i eksamensterminen sommeren 1971, bedømmes efter de  

 hidtidige bestemmelser om karaktergivning.
Dette gælder også i de tilfælde,  

 hvor den afsluttende eksamen først afsluttes i eksamensterminen vinteren  

 1971-72.
 § 8.  Omregningstabeller mellem de hidtidige  

 karakterskalaer og 13-skalaen godkendes af undervisningsministeriet.
 § 9.  Omregning af resultatet for allerede beståede  

 deleksaminer foretages samlet af det beregnede gennemsnit.
 Stk. 2.  Undervisningsministeriet kan godkende særlige  

 bestemmelser, således at bedømmelsen af resterende prøver i en allerede  

 påbegyndt deleksamen finder sted efter de hidtidige bestemmelser, hvorefter  

 der foretages samlet omregning af det beregnede gennemsnit.
 § 10.  Eventuelle blivende særregler fastsættes ved  

 ændring af bestemmelserne om eksaminerne.
 § 11.  Bekendtgørelsen træder i kraft den 1. maj 1971.
 Stk. 2.  Undervisningsministeriet kan i særlige tilfælde  

 godkende, at bestemmelserne i bekendtgørelsen ved enkelte institutioner,  

 eventuelt enkelte eksaminer, først bringes i anvendelse fra og med  

 eksamensterminen vinteren 1971-72.
 Undervisningsministeriet, den 5. april  

 1971.
 Helge Larsen.
 /Jørgen Ebbe Hansen.
