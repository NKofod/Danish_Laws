Offererstatningslovens § 1 - nævnets stillingtagen til om skaden skyldes en straffelovsovertrædelse, nævnets j. nr. 07-520-08092 I n. j.nr. 07-520-08092 kom ansøger cyklende i juni 2007 ca. kl. 23.00 på en meget befærdet cykelsti ved Brønshøj Torv i København.
En ukendt gerningsmand havde fastspændt en plastiktørresnor i en højde af 70-80 cm tværs over cykelstien, og ansøger kørte ind i denne og faldt.
Ansøger pådrog sig ved faldet skader på arme, hænder, albuer og ben.
Ligeledes havde han fået skader på sit tøj og sin cykel.
Nævnet fandt, at der var tale om en straffelovsovertrædelse, da gerningsmanden måtte have indset, at en cyklist med overvejende sandsynlighed ville køre ind i snoren.
