(Ændring af overenskomst af 20. marts  

 1958) I tilslutning til Udenrigsministeriets bekendtgørelse nr. 68 af 15. august  

 1977, Lovtidende C, meddeles, at samtlige kontraherende parter, herunder  

 Danmark, har tiltrådt en ændring af overenskomst af 20. marts 1958 om  

 indførelse af ensartede vilkår for godkendelse og gensidig anerkendelse af  

 godkendelse af udstyr og dele til motorkøretøjer. Ændringen finder sted med  

 hjemmel i artikel 13 i denne overenskomst.
Ændringen indebærer, at overenskomsten får ny betegnelse som angivet i  

 overskriften.
Herudover giver den ændrede overenskomst adgang for regionale  

 økonomiske integrationsorganisationer til at tilslutte sig overenskomsten som  

 kontraherende parter.
Endelig er der foretaget visse tekniske ændringer i  

 forhold til den oprindelige overenskomst.
 Ændringen trådte i kraft den 16. oktober 1995.
 Nærmere oplysning om den reviderede overenskomst kan fås ved henvendelse  

 til Trafikministeriet.
