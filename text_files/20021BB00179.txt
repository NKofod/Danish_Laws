Fremsat den 28. maj 2003 af Anne Baastrup (SF),  

 Aage Frandsen (SF) og Kamal Qureshi (SF) Forslag til folketingsbeslutning om straf ved medvirken til tvang m.v. ved indgåelse af  

 ægteskab Folketinget opfordrer regeringen til snarest muligt:
 1.  

 	  

    

 At etablere det  

 fornødne lovgrundlag gennem ændringer i straffeloven, eventuelt ved i  

 straffelovens § 260 at præcisere, at det klart er ulovligt at presse og  

 tvinge  

 andre til at indgå ægteskab.
 2.  

 	  

    

 At etablere et  

 beredskab, der kan bistå den unge med både frigørelsen fra og eventuelt  

 fastholdelsen af dialogen med familien, og som kan medvirke til  

 holdningsbearbejdelse af forældregenerationen, så de ulykkelige situationer  

 undgås og det ulovlige ved tvangsægteskaber understreges.
Bemærkninger til forslaget Baggrunden for forslaget er forslagsstillernes ønske om at  

 sende et klart signal til alle landets borgere om, at selvbestemmelse i  

 kærlighed, ægteskab og seksualliv er ukrænkeligt uanset kulturelle sædvaner,  

 samt at muliggøre retsforfølgelse i tilfælde af tvang.
 Forslagsstillerne ønsker med forslaget at sikre:
  

 	  

    

 Den enkeltes frihed  

 til valg af partner.
Det skal hverken dikteres af forældre eller stat.
   

 	  

    

 At det ubetvivleligt  

 fremgår af straffeloven, at det er strafbart at påtvinge de unge en partner  

 mod  

 deres vilje.
   

 	  

    

 At der sikres  

 mulighed for retsforfølgelse af både dem, som direkte påtvinger andre at  

 indgå  

 ægteskab mod deres vilje, og dem, som medvirker til det.
 Det er forslagsstillernes opfattelse, at den eksisterende  

 lovgivning med små justeringer vil muliggøre indfrielsen af disse  

 intentioner.
Forslagsstillerne ønsker endvidere med forslaget at pålægge  

 regeringen aktivt at arbejde for, at der udvikles et beredskab, der sikrer  

 hjælp til unge, der har vanskeligt ved at klare både at frigøre sig fra  

 familien og at fastholde en konstruktiv kontakt med familien.
Det er  

 forslagsstillernes opfattelse, at et sådant beredskab skal kunne rumme  

 tilbud,  

 der retter sig mod forskellige etniske grupper, og at beredskabet derfor skal  

 have viden om og indsigt i de forskellige kulturelle traditioner, der måtte  

 være repræsenteret her i landet.
 Der er ingen viden i Danmark om, hvor udbredt  

 tvangsægteskaber rent faktisk er, og forslagsstillerne har derfor ikke viden  

 om, i hvilket omfang denne ændring af straffeloven vil blive udnyttet.
 Omvendt har forslagsstillerne den opfattelse, at det vil  

 give et klart signal om, at der ikke må finde tvang sted i forbindelse med  

 ægteskabet.
Et klart signal vil derfor være til gavn for de unge, der  

 har på fornemmelsen, at der er en risiko for et tvangsægteskab.
De kan med en  

 sådan bestemmelse i hånden gøre det klart for forældre og andre  

 familiemedlemmer, at det ikke er lovligt i Danmark at tvinge andre til  

 giftermål.
Medvirken til tvangsægteskab er for forslagsstillerne en  

 meget alvorlig forbrydelse, som skaber ulykke for de unge, der er ofre.
Man  

 kan  

 i virkeligheden teoretisk sammenligne forbrydelsen med medvirken til  

 voldtægt,  

 og forslagsstillerne har derfor fundet, at det er vigtigt med en helt klar  

 bestemmelse, hvor det er klart for enhver, at der vil være tale om en  

 strafbar  

 handling.
 Det har med dette forslag samtidig været vigtigt for  

 forslagsstillerne at påpege, at regeringens intention om at dæmme op for  

 tvangsægteskaber imidlertid ikke kan påvises at have virket efter hensigten,  

 men tværtimod tydeligt har vist en række uintenderede og uheldige  

 bivirkninger  

 i forhold til danske statsborgere.
 For forslagsstillerne er det en helt besynderlig og  

 uacceptabel måde at ramme de unge, der ønsker at gifte sig med et menneske  

 fra  

 et andet land.
Vi lever i en verden, der stiller krav om, at unge  

 interesserer sig for andre lande og andre kulturer.
Det er stort set ikke  

 muligt at gennemføre en længerevarende uddannelse og forvente at få et godt  

 arbejde, hvis man ikke kan begå sig på fremmede sprog og har opholdt sig i en  

 vis periode i udlandet.
 Risikoen for, at man ved et udlandsophold forelsker sig i  

 en udenlandsk statsborger, indebærer, at man  hvis man vil leve sammen  

 med  

 hende eller ham  er bundet til at skabe sig en fremtid i udlandet.
 Forslagsstillerne forestiller sig derfor, at det vil være  

 muligt for regeringen at ophæve de begrænsninger, der ligger i de gældende  

 regler om krav til alder, fuldstændig umulige tilknytningskrav til landet,  

 kravet om økonomisk formåen etc.  og med dette forslag langt mere  

 direkte  

 ramme tvangsægteskaberne uden at tage unge danskere som gidsler.
Skriftlig fremsættelse Anne Baastrup  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om straf ved medvirken til tvang m.v. ved indgåelse af  

 ægteskab.
(Beslutningsforslag nr.
B 179).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
