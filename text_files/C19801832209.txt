 1. Ved højesterets dom af 11. juni 1980 er et  

 aktieselskab anset berettiget til ved opgørelsen af den skattepligtige  

 indkomst at fradrage udgifterne til noteringsafgift til Fondsbørsen samt  

 udgifterne til vedtægtsændringer til opfyldelse af aktieselskabslovens krav.
 2. Det udtales i dommen, at »optagelsen af  

 selskabets aktier til notering på børsen (findes) at være af en sådan  

 betydnining for selskabets status og almindelige omdømme og dermed for dets  

 indtjeningsmuligheder, at de årlige udgifter til den i § 8 i loven om  

 Københavns Fondsbørs nr. 220 af 7. juni 1972 hjemlede noteringsafgift må  

 anses for fradragsberettiget driftsudgift efter statsskattelovens § 6, stk.  

 1, litra a.
De foretagne ændringer af selskabets vedtægter var ubestridt alene  

 foranlediget af de ved aktieselskabslovens af 1973 gennemførte ændringer, der  

 efter § 164, stk. 1, nr. 2, krævedes undarbejdet i vedtægterne for at bringe  

 disse i overensstemmelse med lovens krav, og undladelse heraf ville efter  

 bestemmelsens stk. 3 medføre selskabets opløsning.
Under disse omstændigheder  

 findes også udgifterne til vedtægtsændringer . . . at måtte anses som  

 fradragsberettigede driftsudgifter i medfør af den foran nævnte bestemmelse i  

 statsskatteloven«.
