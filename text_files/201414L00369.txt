Betænkning afgivet af Transportudvalget den 11. december 2014 Betænkning over Forslag til lov om offentlige veje m.v.
 [af transportministeren (Magnus Heunicke)]:
1. Ændringsforslag Der er stillet 65 ændringsforslag til lovforslaget.
Transportministeren har stillet ændringsforslag nr. 1-24 og 26-65. Enhedslistens medlemmer af udvalget har stillet ændringsforslag nr. 25.
2. Udvalgsarbejdet Lovforslaget blev fremsat den 8. oktober 2014 og var til 1. behandling den 23. oktober 2014. Lovforslaget blev efter 1. behandling henvist til behandling i Transportudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og transportministeren sendte den 7. juli 2014 dette udkast til udvalget, jf. (folketingsåret 2013-14) TRU alm. del  bilag 337. Den 9. oktober 2014 sendte transportministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Dansk Ledningsejerforum, Dansk Ledningsejerforum, Dansk Energi og Telekommunikationsindustrien i Danmark, Danske Anlægsentreprenører, Hans Faarup, Skanderborg, og Landliggersammenslutningen Gribskov Vest.
 Transportministeren har over for udvalget kommenteret de skriftlige henvendelser til udvalget.
Deputationer Endvidere har Dansk Ledningsforum, Dansk Energi og Telekommunikationsindstrien i Danmark mundtligt over for udvalget redegjort for deres holdning til lovforslaget.
Spørgsmål Udvalget har stillet 17 spørgsmål til transportministeren til skriftlig besvarelse, som denne har besvaret.
3. Indstillinger Et flertal i udvalget (V, S, RV og KF) indstiller lovforslaget til vedtagelse med de af transportministeren stillede ændringsforslag.
Flertallet vil stemme imod det af Enhedslisten stillede ændringsforslag.
Et mindretal i udvalget (DF og SF) indstiller lovforslaget til vedtagelse med de af transportministeren stillede ændringsforslag under nr. 1-24, 26-43 og 45-65 og det af Enhedslisten stillede ændringsforslag.
Mindretallet vil stemme imod det af transportministeren stillede ændringsforslag nr. 44.
Et andet mindretal i udvalget (EL) vil stemme hverken for eller imod lovforslaget ved 3. behandling.
Mindretallet vil stemme for de af transportministeren stillede ændringsforslag under nr. 1-24, 26-43 og 45-65 og det af mindretallet stillede ændringsforslag.
Mindretallet vil stemme imod det af transportministeren stillede ændringsforslag nr. 44.
 Et tredje mindretal i udvalget (LA) indstiller lovforslaget til vedtagelse med de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af transportministeren, tiltrådt af udvalget:
 1) I nr. 1 indsættes efter »eller«: »offentlig«.
[Præcisering] 2) I nr. 7 indsættes efter »vejen«: »eller stien«.
[Rettelse af fejl i definitionen af adgangsbestemmelse] Til § 5 3) Stk. 1 affattes således:
»For at sikre fremkommelighed og trafiksikkerhed på tværs af vejmyndighedsgrænser kan transportministeren nedsætte fremkommelighedsudvalg bestående af vejmyndigheder.
Udvalgets medlemmer skal indbyrdes indgå aftaler for fremkommeligheden på vejnettet inden for et afgrænset område.« [Præcisering af, hvem der indgår aftaler] Til § 16 4) Overskriften før paragraffen affattes således:
»Databaser og vej- og stifortegnelser« [Ensartet sprogbrug i forhold til § 17] Til § 20 5) I stk. 3 ændres »kommunens« til: »en kommunes«.
[Ensartet sprogbrug i forhold til § 20, stk. 2] Til § 26 6) I stk. 1 udgår »med hjemmel i lov om private fællesveje«.
[Dobbelthenvisning] Til § 39 7) Stk. 2 affattes således:
»Stk. 2. Transportministeren kan efter forhandling med KL fastsætte nærmere regler om, hvordan kommunalbestyrelser opkræver vejbidrag til anlæg og udvidelse af statsveje.« [Præcisering af, hvad transportministeren kan fastsætte nærmere regler om] Til § 41 8) I stk. 2 ændres »denne bestemmelse« til: »stk. 1«.
[Præcisering] 9) I stk. 5 ændres »de myndigheder« til: »de vejmyndigheder«.
[Præcisering] Til § 42 10) Stk. 1, 1. pkt., affattes således:
»Under forberedelsen af en vejs optagelse på vejplan kan vejmyndigheden nedlægge forbud mod, at der på en ejendom, der berøres af planlægningen, foretages de foranstaltninger, som er nævnt i § 40, stk. 2.« [Præcisering af, hvad »planlægningen« henviser til] Til § 43 11) I stk. 1, 1. pkt., ændres »40, stk. 3« til: »41, stk. 3«.
[Rettelse af henvisningsfejl] 12) Stk. 2, 2. pkt., affattes således:
»Vejdirektoratet skal endvidere underrette de kommunalbestyrelser, i hvis kommune vejbyggelinjen forløber, når der sker pålæg af vejbyggelinjer på en statsvej.« [Præcisering] Til § 44 13) I stk. 1 ændres »42 eller 43« til: »40 eller 41«, og efter »43 og« indsættes: »ejeren«.
[Rettelse af henvisningsfejl] 14) Stk. 8 affattes således:
»Stk. 8. Transportministeren kan bestemme, at en sag som nævnt i stk. 5 vedrørende en statsvej behandles af de taksationsmyndigheder, der er nævnt i §§ 105 og 106.« [Præcisering] Til § 46 15) Efter »servitut« indsættes: »fastsat med hjemmel i vejlovgivningen«.
[Præcisering] Til § 48 16) I stk. 4 og 5 ændres »103-107« til: »103, 104«.
[Rettelse af henvisningsfejl] 17) Stk. 7 affattes således:
»Stk. 7. Transportministeren kan bestemme, at en sag som nævnt i stk. 4 og 5 vedrørende en statsvej behandles af de taksationsmyndigheder, der er nævnt i §§ 105 og 106.« [Ensartet sprogbrug i forhold til ændringsforslag nr. 14] Til § 49 18) I stk. 7, 1. pkt., ændres », jf. § 137« til: »ved gennemførelse af proceduren i § 137«.
[Præcisering] Til § 50 19) I stk. 7 ændres »stk. 5-7« til: »stk. 5 og 6«.
[Rettelse af henvisningsfejl] 20) I stk. 11 ændres »105« til: »103«.
[Rettelse af henvisningsfejl] 21) Stk. 13 affattes således:
»Stk. 13. Transportministeren kan bestemme, at en sag som nævnt i stk. 10 vedrørende en statsvej behandles af de taksationsmyndigheder, der er nævnt i §§ 105 og 106.« [Ensartet sprogbrug i forhold til ændringsforslag nr. 14] Til § 51 22) I stk. 3 ændres »bestemmelser« til: »adgangsbestemmelser«.
[Ensartet sprogbrug, så der er overensstemmelse med stk. 2] Til § 58 23) I stk. 2, 2. pkt., ændres »105« til: »103«.
[Rettelse af henvisningsfejl] 24) Stk. 4 affattes således:
»Stk. 4. Transportministeren kan bestemme, at en sag som nævnt i stk. 3 vedrørende en statsvej behandles af de taksationsmyndigheder, der er nævnt i §§ 105 og 106.« [Ensartet sprogbrug i forhold til ændringsforslag nr. 14] Til § 64 Af et mindretal (EL), tiltrådt af et mindretal (SF og LA):
 25) Stk. 2 affattes således:
»Stk. 2. Grundejere kan ved en beslutning efter stk. 1 kun pålægges at snerydde, glatførebekæmpe og renholde fortov eller sti ud for deres ejendomme, hvis der er etableret en adgang fra ejendommen til fortovet eller stien, eller hvis pågældende ejer efter ansøgning har fået tilladelse til at etablere en adgang til vejen eller stien.
En grundejer kan pålægges pligter efter stk. 1 for et fortov eller stiareal i en bredde af maksimalt 10 m og for det til ejendommen nærmest grænsende fortovs- eller stiareal.« [Ændring af grundejeres forpligtelse til vintervedligeholdelse og renholdelse af fortov] Til § 72 Af transportministeren, tiltrådt af udvalget:
 26) I stk. 2, 1. pkt., ændres », jf. § 137« til: »ved gennemførelse af proceduren i § 137«.
[Præcisering] Til § 73 27) I stk. 5 indsættes efter »at indehaveren«: »af tilladelsen«.
[Præcisering] Til § 76 28) Stk. 2, nr. 4, affattes således:
»4) Vejafmærkning, hensyn til vejens naboer og miljømæssige hensyn.« [Præcisering] Til § 80 29) Stk. 1, nr. 3, affattes således:
»3) anbringelse af køretøjer i forbindelse med reparation, påfyldning af drivmidler, rengøring el. lign., når dette sker som led i erhvervsmæssig virksomhed.« [Rettelse af ukorrekt opdeling] 30) Stk. 1, nr. 4, udgår.
[Konsekvens af ændringsforslag nr. 29] Til § 81 31) I stk. 3 indsættes efter »genstandene«: »m.v.« [Præcisering] Til § 88 32) I stk. 1, 1. pkt., udgår »på eller«.
[Præcisering] 33) I stk. 5 ændres »Stk. 1-6« til: »Stk. 1-4 og 6«.
[Rettelse af henvisningsfejl] Til § 98 34) Stk. 1, nr. 4, affattes således:
»4) endeligt eller midlertidigt foretages begrænsninger i, erhverves eller ophæves brugsrettigheder, servitutrettigheder eller andre rettigheder over den faste ejendom.« [Præcisering] Til § 99 35) I stk. 5, 1. pkt., ændres »105« til: »103«.
[Rettelse af henvisningsfejl] Til § 102 36) I stk. 2 ændres »grundejere« til: »ejere«.
[Præcisering] Til § 104 37) I stk. 4 ændres »nr. 2 og 3« til: »nr. 2-4«.
[Rettelse af manglende henvisning] Til § 117 38) I stk. 1 ændres »overtaksationens arbejder« til: »overtaksationskommissionens arbejde«,  og »§ 15« ændres til: »§ 115«.
[Rettelse af henvisningsfejl] Til § 125 39) I stk. 3, 1. pkt., ændres »jf. stk. 3« til: »jf. § 124«.
[Rettelse af henvisningsfejl] Til § 127 40) Stk. 3 og 4 bliver stk. 2 og 3.
[Korrektion af manglende stykke] Til § 128 41) Ordet »det« ændres til: »vejmyndigheden«, og »bestemmes« ændres til: »bestemme«.
[Præcisering] Til § 133 42) I stk. 6, 1. pkt., ændres »stk. 1-3« til: »stk. 1 og 2«.
[Rettelse af henvisningsfejl] Til § 135 43) I stk. 1, nr. 1, ændres »og overtræder« til: »eller overtræder«.
[Præcisering] Til § 139 Af transportministeren, tiltrådt af et flertal (V, S, RV, LA og KF):
 44) Stk. 2 affattes således:
»Stk. 2. Kapitel 8 og § 90, stk. 4, træder i kraft dagen efter bekendtgørelsen i Lovtidende.« [Ændring af ikrafttrædelsestidspunktet for kapitel 8] Til § 140 Af transportministeren, tiltrådt af udvalget:
 45) I stk. 3 indsættes efter »Vejdirektoratet«: », transportministeren«.
[Rettelse, da en sag også kan være indbragt for transportministeren] Til § 141 46) I den under nr. 3 foreslåede § 4 ændres »§§ 11-24 a« til: »§§ 11-24«.
[Rettelse af henvisningsfejl] 47) I den under nr. 12 foreslåede affattelse af kapitel 6 ændres i § 14, stk. 2, »det« til: »de«.
[Præcisering] 48) I den under nr. 12 foreslåede affattelse af kapitel 6 ændres i § 15, stk. 4, 1. pkt., »efter de vejberettigedes« til: »i forhold til de vejberettigedes«.
[Præcisering] 49) I den under nr. 12 foreslåede affattelse af kapitel 6 ændres i § 18, stk. 1 og 2, »vedligeholdelsespligtige« til: »vedligeholdelsesforpligtede«, og i stk. 1 ændres »vedligeholdelsespligtiges«: til »vedligeholdelsesforpligtigedes«.
[Præcisering] 50) I den under nr. 12 foreslåede affattelse af kapitel 6 ændres i § 18, stk. 2,  », jf. 99 a« til: »ved gennemførsel af proceduren i § 99 a«.
[Ensartet sprogbrug i forhold til ændringsforslag nr. 14] 51) I den under nr. 19 foreslåede affattelse af § 36, stk. 2, ændres »byggelinjen« til: »vejbyggelinjen«.
[Præcisering] 52) Nr. 28 affattes således:
 »28. § 46 affattes således:
»§ 46. I det omfang det efter tinglyste servitutter påhviler andre end de ejere, der er nævnt i § 44 og § 45 a, stk. 1 og 2, at vedligeholde en privat fællesvej, kan kommunalbestyrelsen forlange, at de pågældende opfylder deres forpligtelser, før kommunalbestyrelsen kræver vejen vedligeholdt efter §§ 45 og 45 a, jf. §§ 47-52.«« [Præcisering af begrebet vedligeholdelse og rettelse af henvisningsfejl vedrørende § 45 a] 53) Nr. 29 udgår.
[Konsekvens af ændringsforslag nr. 52] 54) Efter nr. 51 indsættes som nyt nummer:
 »01. Overskriften efter § 61 før overskriften til § 62 affattes således:
 »Adgange««.
[Præcisering af overskrift, så den stemmer overens med de øvrige bestemmelser] 55) Efter nr. 54 indsættes som nyt nummer:
»02. I § 63, stk. 3, udgår »eller overgang«.« [Ensartet sprogbrug i forhold til lovforslagets § 3, nr. 6] 56) Nr. 56 affattes således:
 »56. § 63, stk. 5, affattes således:
»Stk. 5. For at benytte en adgang som nævnt i stk. 1-4 til en privat fællesvej nærmere end 50 m fra en statsvej, skal godkendelse også indhentes fra Vejdirektoratet.«« [Ensartet sprogbrug om statsveje som følge af lovforslagets § 3, nr. 2, 2. pkt.] 57) Nr. 64 affattes således:
»64. I § 66 b, stk. 3, 1. pkt., ændres »i § 66 a, stk. 2« til: »i § 66 a, stk. 1«.« [Rettelse af henvisningsfejl] 58) I den under nr. 66 foreslåede affattelse af § 70 udgår i stk. 1: »eller af hensyn til«.
[Ensartet sprogbrug i forhold til lovforslagets § 78] 59) I den under nr. 67 foreslåede § 70 b affattes stk. 3 således:
»Stk. 3. Opnås der ikke enighed mellem parterne, jf. stk. 2, kan vejmyndigheden eller de vedligeholdelsesforpligtede efter at have meddelt til ledningsejeren, hvilke planlagte arbejder der skal udføres, gennemføre disse arbejder og kræve nærmere bestemte ledningsarbejder udført af ledningsejeren.« [Præcisering] 60) I den under nr. 67 foreslåede § 70 c udgår i stk. 1: »og af hensyn til«.
[Ensartet sprogbrug i forhold til lovforslagets § 78] 61) I den under nr. 71 foreslåede § 76, stk. 2, 1. pkt., ændres »113« til: »111«.
[Rettelse af henvisningsfejl] 62) I den under nr. 75 foreslåede § 87 a affattes stk. 3 således:
»Stk. 3. Fristen for at indbringe en tvist efter stk. 1 eller 2 er 4 uger fra den dag, vejmyndighedens afgørelse er meddelt.
For de af vejmyndighedens beslutninger, der skal offentliggøres, regnes fristen fra offentliggørelsen.
Når der er særlig grund dertil, kan transportministeren ved tvister efter stk. 1 og kommunalbestyrelsen ved tvister efter stk. 2 se bort fra overskridelsen af fristen.« [Præcisering og rettelse af henvisningsfejl] 63) I den under nr. 80 foreslåede ændring af § 94, stk. 3, 1. pkt., ændres »§ 106« til: »§ 111«.
[Rettelse af henvisningsfejl] 64) I den under nr. 83 foreslåede § 99 a indsættes i stk. 1, 2. pkt., efter »fremgangsmåde«: »eller andet er aftalt.« [Ensartet sprogbrug i forhold til lovforslagets § 137] 65) Efter nr. 83 indsættes som nyt nummer:
 »03. § 100, stk. 1, affattes således:
»Vejmyndigheden og politiet har pant eller fortrinsret i den vedligeholdelsesforpligtigedes ejendom som for kommunale ejendomsskatter for beløb, som de nævnte myndigheder efter loven eller beslutninger i henhold til loven har betalt forskudsvis eller betalt i henhold til kommunegaranti efter § 15, stk. 2, og § 16, stk. 2, eller § 54.«« [Konsekvensrettelse som følge af § 141, nr. 12] Bemærkninger Til nr. 1, 3, 8-10, 12, 27, 28, 32, 34, 36, 41, 47-49, 51 og 59 Der er tale om præciseringer, som gør det lettere at forstå bestemmelserne.
Til nr. 2 Stier var ved en fejl ikke en del af definitionen i lovforslagets § 3, nr. 7.
Til nr. 4, 5, 22, 54-56, 58, 60 og 64 Ændringerne medfører, at formuleringerne i lovforslaget bliver mere konsekvente.
Til nr. 6 Henvisningen til lov om private fællesveje er unødvendig, da der også henvises til loven senere i bestemmelsen.
Til nr. 7 § 39, stk. 2, viderefører delvis vejbidragslovens § 19. Efter den gældende vejbidragslov kan der fastsættes regler om, at kommunalbestyrelsen kan fastsætte og administrere vejbidrag til statsveje.
Der er dog ikke et konkret eller administrativt behov for, at retten til at fastsætte vejbidrag for statsveje kan delegeres til kommunalbestyrelser. Ændringsforslaget gør det klart, at transportministeren fremover kun kan fastsætte nærmere regler om administrationen, dvs. opkrævningen af et vejbidrag fastsat af Vejdirektoratet efter reglerne i lovforslagets kapitel 4.
Til nr. 11, 13, 16, 19, 20, 23, 33, 35, 37, 39, 42, 46, 57, 61 og 63 Flere henvisninger i lovforslaget som fremsat er til forkerte bestemmelser.
Med ændringsforslagene bliver der henvist til de korrekte bestemmelser.
Til nr. 14, 17, 21 og 24 Bestemmelserne er undtagelser fra stykkerne om, at taksationsmæssige spørgsmål vedrørende statsveje behandles af de myndigheder, der er nævnt i lov om fremgangsmåden ved ekspropriation vedrørende fast ejendom.
Med præciseringen fremgår det tydeligere, at Transportministeren kan bestemme, at nogle, men ikke nødvendigvis alle, sager skal behandles af de taksationsmyndigheder, der er nævnt i forslaget til §§ 105 og 106.
Til nr. 15 Den tidligere formulering kunne give anledning til tvivl, med hensyn til om § 46 fandt anvendelse over for andre servitutter.
Den ændrede formulering fjerner denne tvivl.
Til nr. 25 Ændringen medfører, at vejmyndigheden kun kan pålægge grundejere at snerydde m.v. fortov og stier ud for ejendommen, hvis der fra ejendommen er etableret adgang til de pågældende fortovs- og stiarealer.
Det præciseres videre, at snerydningen m.v. højst kan pålægges i en bredde af 10 m langs ejendommen, og at det skal være de arealer, der ligger nærmest grundejerens ejendom.
Til nr. 18, 26 og 50 Ændringsforslagene tydeliggør, at det er proceduren i lovforslagets § 137 og i § 99 a i lov om private fællesveje, der skal anvendes for at finde den billigste løsning.
Til nr. 29 og 30 Ved færdiggørelsen af lovforslaget blev stk. 3 ved en fejl opdelt i 2 stykker.
Til nr. 31 Ændringen medfører ikke, at anvendelsesområdet bliver ændret.
I praksis er det bestemmelsen om genstande på vejarealet, der bliver anvendt til at regulere forhold på vejarealet.
Til nr. 38 Ændringen medfører, at bestemmelsens indhold bliver præciseret, og samtidig rettes en fejlagtig henvisning.
Til nr. 40 Ved færdiggørelsen af lovforslaget blev stk. 2 og 3 ved en fejl til stk. 3 og 4.
Til nr. 43 Den oprindelige formulering gav det indtryk, at man skal overtræde flere af bestemmelserne, før man kan straffes med bøde. Ændringen tydeliggør, at det er tilstrækkeligt, at man har overtrådt én af bestemmelserne, før man kan straffes med bøde.
Til nr. 44 Det foreslås, at lovforslagets kapitel 8 om snerydning, glatførebekæmpelse og renholdelse træder i kraft dagen efter bekendtgørelsen i Lovtidende.
Hermed sikres det, at de forslag til ændringer i reglerne om især snerydning og glatførebekæmpelse, som er i lovforslaget, får virkning allerede i igangværende vintersæson.
Til nr. 45 Flere sager kan efter lovforslaget som fremsat indbringes for transportministeren. Ændringen medfører, at også disse sager skal færdigbehandles efter de hidtil gældende regler, hvis de verserer ved lovens ikrafttræden.
Til nr. 52 og 53 I den tidligere bestemmelse var vedligeholdelsesbegrebet uklart. Ændringsforslagene tydeliggør, hvilken vedligeholdelse der er tale om.
Samtidig rettes en henvisningsfejl, så der nu henvises til den korrekte bestemmelse.
Nyaffattelsen betyder også, at forslagets § 141, nr. 29, er overflødigt, og det udgår derfor.
Til nr. 62 Ændringsforslaget præciserer, hvem der kan se bort fra fristoverskridelser.
Samtidig udgår en forkert henvisning til stk. 4.
Til nr. 65 Forslaget viderefører den gældende privatvejslovs § 100 om fortrinsret for de beløb, som vejmyndigheden og politiet har afholdt for den vedligeholdelsesforpligtigedes regning i henhold til denne lov.
Der er alene foretaget konsekvensrettelser, som skyldes ændringerne i kapitel 6, jf. § 141, nr. 12. Bestemmelsen er ligeledes sprogligt ændret, så den svarer til den tilsvarende bestemmelse i lovforslagets § 138.
Jens Joel (S) Karin Gaardsted (S) Rasmus Horn Langhoff (S) fmd.
Mette Reissmann (S) Orla Hav (S) Rasmus Prehn (S) Anne Sina (S) Andreas Steenberg (RV) Ida Auken (RV) Lone Loklindt (RV) Anne Baastrup (SF) Jonas Dahl (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Mette Hjermind Dencker (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 20 Bilagsnr.
