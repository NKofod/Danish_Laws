Til Lokalradioer Lokalradioafgift - kapitalindskud Momsnævnet har truffet afgørelse om, at en lokalradio, der drives som et  

 A.m.b.A., ikke skal medregnes kapitaltilførsel (indskud) fra ejerkredsen i  

 afgiftsgrundlaget efter § 4 i lov om lokalradiofonden.
Afgørelsen er begrundet i, at en sådan kapitaltilførsel (indskud) ikke kan  

 betragtes som indtægt for lokalradiovirksomheden, men må betragtes som  

 risikovillig kapital til etablering/udvidelse af erhvervsmæssig virksomhed -  

 altså finansiering af virksomheden.
Indskuddene medfører samtidig (begrænset)  

 medejerskab af erhvervsvirksomheden.
 Afgørelsen betyder, at kapitaltilførsel (indskud), der medfører  

 medejerskab af en lokalradio, ikke skal medregnes i afgiftsgrundlaget.
 Som eksempel på sådanne indskud kan nævnes kapital, der tilvejebringes ved  

 etablering/udvidelse af aktie- og anpartskapital og salg af andele ved  

 etablering/udvidelse af et A.m.b.A.
 Kapitaltilførsel (tilskud), der ikke medfører medejerskab af en  

 lokalradio, skal fortsat medregnes til afgiftsgrundlaget.
Hvis lokalradioen har betalt afgift af kapitaltilførsel (indskud) fra  

 ejerkredsen, kan lokalradioen ved indsendelse af ansøgning til  

 distriktstoldkamret få afgiften godtgjort.
Afgiftsbeløbene skal fordeles på  

 de enkelte afgiftsperioder.
 Ansøgningen bedes indsendt senest den 30. november 1989.
 En eventuel regulering af støtte fra Lokalradiofonden må ske ved  

 henvendelse direkte til fonden.
