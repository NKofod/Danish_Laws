 I medfør af § 1, stk. 1, nr. 3, § 1, stk. 3, nr. 2, 4, 5 og 7, og § 5,  

 stk. 2, i lov nr. 131 af 26. februar 1992 om gødning og jordforbedringsmidler  

 m.m. samt efter bemyndigelse fastsættes:
§ 1.  Spildevandsslam fra kommunalt ejede eller drevne  

 rensningsanlæg og kompost fremstillet af kildesorteret affald fra  

 husholdninger, institutioner og private virksomheder skal af producenten  

 anmeldes til Plantedirektoratet, hvis produkterne skal anvendes i jordbruget  

 eller i private haver som hhv. slamgødning (organisk gødning) og  

 jordforbedringsmiddel.
Anmeldelse skal ske senest 8 dage, før levering  

 påbegyndes, på et skema udformet af Plantedirektoratet.
 Stk. 2.  Ændringer i sammensætningen af tidligere  

 anmeldte produkter skal anmeldes til direktoratet efter stk. 1.
§ 2.  Producenten skal for egen regning foranledige,  

 at der efter retningslinierne i bilaget, afsnit A-D, udtages repræsentative  

 prøver af anmeldelsespligtige produkter.
Produkterne skal undersøges for  

 indhold af stoffer nævnt i bilaget, afsnit E.
 Stk. 2.  Laboratoriet, der har foretaget undersøgelsen,  

 skal tilsende Plantedirektoratet analyseresultatet samt dokumentation for  

 prøvens oprindelse.
 Stk. 3.  Plantedirektoratet kan udtage prøver til  

 undersøgelse af alle anmeldelsespligtige produkter.
 Stk. 4.  Plantedirektoratet offentliggør  

 analyseresultaterne.
§ 3.  Producenter af anmeldelsespligtige produkter  

 skal hvert år inden den l. marts indberette til Plantedirektoratet, hvilke  

 mængder af disse produkter de har afhændet til jordbrugsformål i det  

 foregående kalenderår.
Mængderne skal indberettes som vægt af det  

 foreliggende produkt og af tørstof.
 Stk. 2.  Producenter af anmeldelsespligtige produkter  

 skal senest den 15. november 1995 indberette, hvilke mængder af disse  

 produkter de forventer at afhænde til jordbrugsformål i perioden 1.oktober -  

 31. december 1995.
 § 4.  Producenter af anmeldelsespligtige produkter  

 skal betale en årlig afgift til dækning af Plantedirektoratets udgifter til  

 kontrol med overholdelsen af bekendtgørelsen.
Stk. 2.  Afgiften fastsættes som Stk. 3.  Uanset stk. 2 fastsættes grundafgiften for  

 perioden 1. oktober - 31. december 1995 til 50 kr. pr. anmeldt produkt.
 Stk. 4.  Dækker de samlede afgiftsbeløb, der er opkrævet  

 efter stk. 1 og 2, ikke direktoratets udgifter i det enkelte finansår,  

 fordeles det manglende beløb forholdsmæssigt på de afgiftspligtige  

 producenter, jf. stk. 1. Et eventuelt overskydende beløb fordeles  

 tilsvarende.
 Stk. 5.  Kontrolafgiften tillægges merværdiafgift.
 § 5.  Kontrolafgiften forfalder ved påkrav, og  

 betaling skal ske senest 30 dage efter fakturaens dato.
Stk. 2.  Betales en forfalden afgift ikke rettidigt,  

 skal der betales rente af beløbet.
Renten fastsættes til 1,3 pct. månedligt  

 for hver påbegyndt måned fra forfaldsdagen at regne.
 Stk. 3.  Kontrolafgiften er tillagt udpantningsret.
 § 6.  Overtrædelse af § 1, § 2, stk. 1 og 2, og § 3  

 straffes med bøde.
Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter lovens § 5, stk.  

 3, pålægges selskabet som sådant bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 § 7.  Bekendtgørelsen træder i kraft den 1. oktober  

 1995.
 § 8.  Uanset bestemmelserne i bilaget, afsnit A og C,  

 kan prøver af anmeldelsespligtige produkter i perioden 1. oktober - 31.  

 december 1995 udtages af ikke certificerede personer.
Plantedirektoratet, den 6. september  

 1995 Mogens Nagel Larsen / Henrik Wanscher Bilag A.
Prøvetagning Prøver skal udtages mindst hver 3. måned af dertil certificerede personer  

 eller akkrediterede laboratorier.
B.
Prøvetagningsmetoder Prøvetagning skal ske efter Plantedirektoratets prøvetagningsmetode for  

 jordforbedringsmidler, der kan rekvireres hos Plantedirektoratet, Sektor for  

 Foder og Gødning.
C.
Analyser Udtagne prøver skal analyseres på dertil akkrediterede laboratorier.
 Analyser skal foretages for indhold af følgende stoffer:
 Tørstof, pct.
Pct. i tørstof af Totalkvælstof (N) Totalfosfor (P) Mg/kg tørstof af Cadmium (Cd) Kviksølv (Hg) Bly, (Pb) Nikkel (Ni) Chrom (Cr) Zink (Zn) Kobber (Cu) For produkter til privat havebrug også ( mg/kg tørstof ):
Arsen (As) Der kan foretages analyser for andre plantenæringsstoffer.
D.
Analysemetoder Analyser skal foretages med metoder fastsat af Miljø- og  

 Energiministeriet, Miljøstyrelsen.
E.
Grænseværdier, jf.
Miljøministeriets bekendtgørelse om anvendelse  

 af affaldsprodukter til jordbrugsformål Grænseværdierne skal være overholdt enten pr. kg tørstof eller pr. kg  

 totalfosfor.
Analyseresultaterne fra mindst 75 pct. af mindst fem prøver skal  

 ligge under grænseværdierne, og en grænseværdi må ikke være overskredet med  

 mere end 50 pct. i den enkelte prøve.
