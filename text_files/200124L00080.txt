Betænkning afgivet af Det  

 Energipolitiske Udvalg den 30. januar 2002 Betænkning over Forslag til lov om ændring af lov om  

 anvendelse af Danmarks undergrund, lov om etablering og benyttelse af en  

 rørledning til transport af råolie og kondensat og lov om visse  

 havanlæg (Grænseoverskridende felter m.v.) [af  

 økonomi- og erhvervsministeren (Bendt Bendtsen)] Økonomi- og erhvervsministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 5. december 2001 og var til  

 1. behandling den 13. december 2001. Lovforslaget blev efter 1. behandling  

 henvist til behandling i Det Energipolitiske Udvalg.
Møder Udvalget har behandlet lovforslaget i 3 møder.
Tidligere behandling Lovforslaget er i hovedtræk en genfremsættelse  

 af lovforslag nr.
L 15 i folketingsåret 2001-02, 1. samling.
Udvalget  

 har fået omdelt det materiale, der forelå i forbindelse med  

 behandlingen af L 15, herunder de høringssvar, som den daværende  

 miljø- og energiminister sendte til udvalget.
Spørgsmål Udvalget har stillet 4 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med det stillede  

 ændringsforslag.
Et mindretal i udvalget (EL) indstiller  

 lovforslaget til forkastelse ved 3. behandling.
Mindretallet kan dog  

 stemme for det stillede ændringsforslag.
Enhedslisten kan ikke støtte lovforslaget.  

 Enhedslisten er ikke uenig i, at koncessionshavere til danske felter skal  

 have samme afgiftsmæssige forhold, når det gælder transport  

 af råstofferne, som dem, der har koncessioner på  

 grænseoverskridende felter.
Men med de forslåede  

 lovændringer gives der bemyndigelse til at lave aftaler med nabolande,  

 der vil gøre det muligt at tage nye felter i brug på de  

 beskatningsvilkår, der er gældende i Danmark, det vil sige med en  

 meget lav oliebeskatning.
Derfor bør der indføres regler om, at  

 skatteregler kan ændres, ligesom der bør indføres  

 mulighed for regulering af produktionsmængder, før der laves  

 aftaler om åbning af nye felter.
Enhedslisten vil gerne have, at der er mulighed for at  

 lave beskatningsregler således, at olien eller gassen i et  

 grænseoverskridende felt i sin helhed beskattes efter den  

 højeste af de satser, som er i de lande, feltet ligger i.
Dette kunne  

 blive en løftestang for at forbedre den danske koncessionspolitik,  

 hvis den blev tilrettelagt efter det princip.
Enhedslisten er ikke glad for  

 den bemyndigelse, lovforslaget giver til ministeren, og vil hellere have  

 mulighed for at involvere udvalg og Folketing via en mandatgivning.
Lovforslaget er en genfremsættelse fra 1. samling  

 bortset fra, at et væsentligt element er udeladt, nemlig de  

 arbejdsmiljøtiltag, der var ansatser til.
Denne udeladelse gør  

 ikke forslaget bedre.
Off-shorearbejdere har ikke mindre brug for ordentlige  

 arbejdsmiljøforhold end andre arbejdere, og det tiltag, om end  

 beskedent, det første forslag havde indarbejdet, var trods alt et  

 signal om nødvendigheden af fortsat at forbedre arbejdsmiljøet  

 også for dem, der arbejder med råstofindvinding på  

 havet.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 4 Af	økonomi- og erhvervsministeren, tiltrådt af  

udvalget:
[Ændret ikrafttrædelsestidspunkt] Bemærkninger Folketingets behandling af lovforslaget vil strække  

 sig ud over den 1. februar 2002, som efter lovforslaget er datoen for lovens  

 ikrafttræden.
Derfor foreslås datoen for ikrafttræden  

 ændret til den 15. marts 2002.
Kim Andersen (V)  Ulrik Kragh (V)  

  Lars Christian Lilleholt (V)  Helga Moos (V)  

  Inger Støjberg (V)  Aase D.
Madsen (DF)  

 fmd.
Uno Larsson (DF)  Helle Sjelle (KF)  

  Lars Barfoed (KF)  Arne Toft (S)  

  Erik Mortensen (S)  Jan Trøjborg (S)  

  Svend Auken (S)  Torben Hansen (S)  

 Anne Grete Holmsgaard (SF) nfmd.  

  Martin Lidegaard (RV)  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 7 Bilagsnr.
