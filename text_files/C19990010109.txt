Cirkulære om lov nr. 143 af 17. marts  

 1999 om ændring af boafgiftsloven og pensionsbeskatningsloven (Boafgiftsfritagelse af indkomstskattepligtige  

 pensionsordninger, begunstigelse af samlevere, forhøjelse af  

 aldersgrænsen for oprettelse m.v. af ratepension, videreførelse  

 af rate- og kapitalpension m.v.) Indholdsfortegnelse 1.	Indledning 2.	Pension til samlevere 2.1.	Ægtefælle- og samleverpension 2.1.1.	Hidtil gældende regler om ægtefællepension 2.1.2.	Nye regler om ægtefælle- og samleverpension 2.1.3.	Nye regler om samleverpension 2.1.4.	Fælles regler for ægtefælle- og  

 samleverpension og den særlige samleverpension 2.1.4.1.	Indsættelse med navns nævnelse 2.1.4.2.	Indsættelse uden navns nævnelse 2.2.	Begunstigelsesbestemmelser 2.2.1.	Hidtil gældende regler 2.2.2.	Ændring af reglerne 2.3.	Ikrafttræden 3.	Boafgiftsfritagelse af indkomstskattepligtige pensionsordninger 3.1.	Hidtil gældende regler 3.2.	Ændring af reglerne 3.3.	Fradragsret ved opgørelse af boafgift 3.4	Ikrafttræden 4.	Oversigt over regler om indkomstskat, afgift efter  

 pensionsbeskatningsloven og boafgifter ved rettidig udbetaling af  

 pensionsordninger 5.	Ændringer vedrørende rate- og kapitalpension 5.1.	Forhøjelse af aldersgrænser for ratepension 5.1.1.	Hidtil gældende regler 5.1.2.	Ændring af reglerne 5.2.	Ændrede regler for videreførelse af rate- og  

 kapitalpension 5.2.1.	Hidtil gældende regler 5.2.2.	Ændring af reglerne 5.2.2.1.	Overførsel af rate- og kapitalpension 5.2.2.2.	Tillægsberegning ved rateforsikring 5.3.	Ikrafttræden 5.4.	Ændringernes konsekvenser for ratepension oprettet  

 før lovens ikrafttræden 6.	Fradrag for bidrag til supplerende éngangsydelser 6.1.	Hidtil gældende regler 6.2.	Ændring af reglerne 6.3.	Ikrafttræden 7.	Standardrevisionserklæringer 1. Indledning Dette cirkulære omtaler de ændringer, der er  

 gennemført ved lov nr. 143 af 17. marts 1999 om ændring af  

 boafgiftsloven og pensionsbeskatningsloven (Boafgiftsfritagelse af  

 indkomstskattepligtige pensionsordninger, begunstigelse af samlevere,  

 forhøjelse af aldersgrænsen for oprettelse m.v. af ratepension,  

 videreførelse af rate- og kapitalpension m.v.).
I det følgende omtales først  

 ændringerne vedrørende samlevere, dernæst  

 boafgiftsfritagelsen, som har nær sammenhæng med  

 ændringerne vedrørende samlevere, hvorefter der gives en  

 skematisk oversigt over de gældende regler om indkomstskat, afgift  

 efter pensionsbeskatningsloven og boafgift.
Derefter omtales  

 ændringerne vedrørende kapital- og ratepension, supplerende  

 éngangsydelser og standardrevisionspåtegningerne.
2. Pension til samlevere Pensionsbeskatningslovens afsnit I indeholder regler om  

 den skattemæssige behandling af pensionsordninger m.v., hvor bidrag  

 eller præmier er fradrags- eller bortseelsesberettigede ved  

 opgørelsen af den skattepligtige indkomst, og opstiller nogle krav,  

 som en pensionsordning m.v. skal opfylde for at være omfattet af disse  

 skatteregler.
 Lovændringen har til formål at indføre  

 skattemæssig ligestilling for så vidt angår disse  

 pensionsordninger mellem personer, der under visse kvalificerede former  

 samlever uden ægteskab eller registreret partnerskab, og personer, der  

 lever i ægteskab eller registreret partnerskab.
Loven sikrer alene, at reglerne i pensionsbeskatningsloven  

 ikke hindrer, at samlevere tilgodeses i forbindelse med pensionsopsparerens  

 død.
Loven griber således ikke ind i de bagvedliggende aftaler  

 mellem pensionsopspareren og den eller de øvrige parter i aftalen:  

 pengeinstitutter, forsikringsselskaber, pensionskasser, arbejdsgivere m.v.  

 Loven skaber med andre ord ikke i sig selv nye rettigheder for samlevere.
Såvel de hidtil gældende regler som  

 lovændringerne er væsentligt forskellige for pensionsordninger  

 med løbende livsbetingede udbetalinger på den ene side og for  

 rate- og kapitalpensionsordninger på den anden side.
I det  

 følgende beskrives reglerne for disse to hovedtyper af  

 pensionsordninger derfor hver for sig.
2.1. Ægtefælle- og samleverpension 2.1.1. Hidtil gældende regler om ægtefællepension En pensionsordning med løbende udbetalinger  

 oprettet i en pensionskasse eller et forsikringsselskab kan have en  

 ydelsessammensætning, hvori der indgår  

 ægtefællepension.
Endvidere kan ægtefællepension have  

 form af overlevelsesrente.
Det er angivet i pensionsbeskatningslovens  

 § 2, nr. 4, litra c, hvilke personer der kan være berettiget til  

 ægtefællepensionen.
Efter de hidtil gældende regler  

 gælder dette kun ægtefællen (herunder en frasepareret  

 ægtefælle) og en fraskilt ægtefælle.
2.1.2. Nye regler om ægtefælle- og samleverpension Ved lovændringen føjes samlevere til listen  

 over personer, der kan modtage ægtefællepension.
Samtidig  

 ændres denne pensionsydelses betegnelse til »ægtefælle-  

 eller samleverpension«, jf. pensionsbeskatningslovens § 2, nr. 4, litra  

 c.
Pensionskasser og forsikringsselskaber m.v. har herefter mulighed for at  

 indrette deres ydelsessammensætning således, at den hidtidige  

 ægtefællepension eventuelt kan tilgå en efterladt samlever.  

 Efterladtepension i form af overlevelsesrente kan også oprettes til  

 fordel for en samlever.
2.1.3. Nye regler om samleverpension Ved lovændringen gives der endvidere pensionskasser  

 og forsikringsselskaber mulighed for at tilbyde samleverpension som en  

 selvstændig ydelse ved siden af ægtefælle- eller  

 samleverpensionen, jf. pensionsbeskatningslovens § 2, nr. 4, litra d.  

 Samleveren defineres på samme måde som den samlever, der kan  

 komme i betragtning til ægtefælle- og samleverpensionen, jf.  

 straks nedenfor.
 Når samleverpension således oprettes som en  

 selvstændig ydelse ved siden af ægtefælle- og  

 samleverpensionen, stilles der ikke krav om, at ydelsens størrelse  

 skal være den samme.
2.1.4. Fælles regler for ægtefælle- og  

 samleverpension og den særlige samleverpension Uanset om pensionsordningen indrettes således, at  

 samleveren kommer i betragtning til ægtefælle- og  

 samleverpensionen, eller der oprettes en selvstændig samleverpension,  

 skal samleveren være omfattet af én af de to definitioner omtalt  

 nedenfor for at kunne få udbetalt ydelsen.
Endvidere skal pensionsordningen i vilkår,  

 regulativer m.v. på samme måde definere, hvad der forstås  

 ved samlevere, som betingelse for at tillade, at samlevere kan oppebære  

 ydelsen.
En pensionsordning, der omfatter pension til samlevere, men som ikke  

 indeholder én af de to mulige definitioner af samlevere, falder ikke  

 ind under skattereglerne i pensionsbeskatningslovens afsnit I, men  

 henføres i stedet til pensionsbeskatningslovens § 53 A,  

 stk. 1, nr.1 eller 3.
De to definitioner af begrebet samlevere omtales straks  

 nedenfor.
Der er valgfrihed mellem de to definitioner både i  

 individuelle og kollektive ordninger.
For så vidt angår  

 individuelle overlevelsesrenter er det dog i praksis kun muligt at anvende  

 den nedenfor under 2.1.4.1. beskrevne definition (indsættelse med navns  

 nævnelse).
Begge definitioner indeholder et bopælskrav,  

 hvorimod skattemyndigheder og pensionsinstitutter ikke skal foretage nogen  

 vurdering af samlivsforholdets nærmere karakter.
Det kræves ikke,  

 at der er tale om et egentligt parforhold, ligesom bopælskriteriet ikke  

 i sig selv udelukker, at samleveren kan være en slægtning til  

 afdøde.
Der kan dog kun optræde én person som berettiget  

 til ægtefælle- eller samleverpension eller til samleverpension,  

 selv om bopælskravet på samme tid kan være opfyldt af mere  

 end én person.
Lovens betingelser er minimumsbetingelser.
Der er intet  

 krav om, at samleverpension skal indgå i ydelsessammensætningen,  

 eller at samlevere skal have adgang til ægtefælle- eller  

 samleverpensionen overhovedet.
I de tilfælde, hvor samleveren har disse  

 muligheder, kan der i vilkårene for pensionsordningen aftales  

 yderligere betingelser.
Det kan således f.eks. aftales, at en samlever,  

 der er indsat med navns nævnelse, tillige skal have levet sammen med  

 afdøde ved dødsfaldet og/eller have gjort det i en vis periode  

 for at kunne oppebære ydelsen.
2.1.4.1. Indsættelse med navns nævnelse Efter denne definition er en samlever en person, der er  

 indsat med navns nævnelse, og som havde fælles bopæl med  

 afdøde på indsættelsestidspunktet.
Bopælskravet svarer grundlæggende til  

 bopælskravet efter boafgiftslovens § 1, stk. 2, litra d.
Det  

 vil sige, at fælles bopæl i de fleste tilfælde kan  

 dokumenteres ved folkeregisterattester.
At parterne ikke har fælles  

 folkeregisteradresse på indsættelsestidspunktet, udelukker  

 imidlertid ikke, at der kan foreligge fælles bopæl.  

 Dokumentationen kan i disse tilfælde tilvejebringes ved mindst to  

 uvildige personers erklæringer om forholdet, når  

 erklæringerne underbygges af omstændighederne i øvrigt.
Da  

 dokumentationen vedrører bopælsforholdene på  

 indsættelsestidspunktet, kan den enten tilvejebringes i forbindelse med  

 indsættelsen af samleveren, eller når pension til samleveren  

 bliver aktuel.
2.1.4.2. Indsættelse uden navns nævnelse Efter denne definition er en samlever en person, som afdøde kunne have indgået ægteskab eller  

 registreret partnerskab med, og som afdøde i et testamente, der er oprettet senest tre  

 måneder før dødsfaldet, har tillagt en arvelod af mindst  

 samme størrelse som den tvangsarv, der ifølge arveloven ville  

 være tilkommet en ægtefælle, og som har haft fælles bopæl med afdøde i de sidste  

 to år før dødsfaldet.
Hvis personen ikke længere  

 har fælles bopæl med afdøde, men tidligere har haft  

 fælles bopæl med afdøde i en sammenhængende periode  

 på mindst to år, anses bopælskriteriet dog for opfyldt,  

 når den fælles bopæl alene er ophørt på grund  

 af institutionsanbringelse, herunder anbringelse i en  

 ældrebolig.
Bopælskravet svarer grundlæggende til  

 bopælskravet efter boafgiftslovens § 1, stk. 2, litra d.
Det  

 vil sige, at fælles bopæl i de fleste tilfælde kan  

 dokumenteres ved folkeregisterattester.
At parterne ikke har fælles  

 folkeregisteradresse på indsættelsestidspunktet, udelukker  

 imidlertid ikke, at der kan foreligge fælles bopæl.  

 Dokumentationen kan i disse tilfælde tilvejebringes ved mindst to  

 uvildige personers erklæringer om forholdet, når  

 erklæringerne underbygges af omstændighederne i øvrigt.
Da  

 dokumentationen vedrører bopælsforholdene i de seneste 2  

 år forud for dødsfaldet, kan den først tilvejebringes,  

 når pension til samleveren bliver aktuel.
 Samleveren skal være en person, som afdøde  

 kunne have indgået ægteskab eller registreret partnerskab  

 med.
Reglerne om, hvilke personer afdøde ikke kunne have  

 indgået ægteskab eller registreret partnerskab med, fremgår  

 af ægteskabslovgivningen.
Der må herefter ikke være tale om  

 slægtskab i den ret op- og nedstigende linje mellem de to parter (dvs.  

 relationer inden for  

 børn-forældre-bedsteforældre-oldeforældre), og  

 parterne må ikke være hel- eller halvsøskende.
Endvidere  

 må personer, der er i et bestående ægteskab eller  

 registreret partnerskab, herunder et der er suspenderet ved separation, ikke  

 indgå nyt ægteskab eller registreret partnerskab.
Afdødes testamente skal tillægge samleveren  

 en arvelod, der mindst svarer til den tvangsarvelod, som ville være  

 tilkommet en ægtefælle efter arveloven.
Efter arveloven arver  

 afdødes ægtefælle en trediedel af det, afdøde  

 efterlader sig, når afdøde havde livsarvinger (dvs. børn,  

 børnebørn, oldebørn), og alt, hvad afdøde  

 efterlader sig, når afdøde ikke havde livsarvinger.
I begge  

 tilfælde er halvdelen af denne arvelod tvangsarv.
Det vil sige, at  

 testamentsbetingelsen opfyldes ved, at samleveren tillægges en arvelod  

 på mindst en sjettedel, når der er livsarvinger, og mindst  

 halvdelen, når der ikke er livsarvinger.
 Pensionskasser og forsikringsselskaber bør ved  

 udbetaling sikre sig dokumentation for, at kravene til testamente er  

 opfyldt.
2.2. Begunstigelsesbestemmelser For visse typer af pensionsordninger gælder, at  

 pensionsordningen kan tilfalde andre efter pensionsopsparerens død.  

 Dette gælder ved forsikringer med garanterede ydelser,  

 kapitalforsikring og opsparing i pensionsøjemed (kapitalpension) og  

 rateforsikring og rateopsparing i pensionsøjemed (ratepension).  

 Reglerne om disse pensionsordninger giver pensionsopspareren mulighed for at  

 indsætte en bestemt person som begunstiget.
Reglerne om  

 begunstigelsesbestemmelser er parallelle for alle de ovennævnte typer  

 af pensionsordninger og behandles samlet nedenfor.
2.2.1. Hidtil gældende regler Pensionsopsparerne har både efter de nu  

 gældende og efter de hidtil gældende regler to muligheder for at  

 indsætte begunstigede.
For det første kan pensionsopspareren frit  

 vælge en begunstiget person inden for en nærmere angivet kreds.  

 Til denne kreds hører ægtefælle, herunder frasepareret  

 ægtefælle, fraskilt ægtefælle, livsarvinger  

 (børn, børnebørn osv.) samt stedbørn og disses  

 livsarvinger.
Samlevere hørte efter de hidtil gældende regler  

 ikke til kredsen.
Stedbørn defineres på samme måde som  

 efter boafgiftsloven.
Det vil sige, at stedbørn er børn af en  

 person, som pensionsopspareren er eller har været gift med.
Det er uden  

 betydning, om ægteskabet er ophørt ved dødsfald eller ved  

 skilsmisse, jf. herved Told- og Skattestyrelsens afgørelse  

 offentliggjort i TfS 1993.461.
Loven stiller ikke krav om, at personen skal  

 indsættes med navns nævnelse, og heller ikke om, at  

 slægtskabet skal angives i begunstigelsesbestemmelsen.
Det kan  

 besluttes, at summen skal deles mellem flere personer inden for kredsen.
For det andet kan pensionsopspareren indsætte sine  

 nærmeste pårørende.
Dette begreb defineres i de parallelle  

 bestemmelser i forsikringsaftalelovens § 105, stk. 5, og i  

 § 5, stk. 5, i lov om visse civilretlige forhold m.v. ved  

 pensionsopsparing i pengeinstitutter.
Indsættelse som begunstiget af en person, der ikke  

 er angivet som »nærmeste pårørende« og ikke er omfattet af  

 den ovennævnte kreds, er ifølge motiverne til  

 pensionsbeskatningsloven (lov nr. 310 af 9. juni 1971) en disposition, der  

 uden at være overdragelse eller anden overførsel til eje eller  

 pant   medfører, at ordningen ikke længere opfylder  

 betingelserne i kapitel 1, jf. herved pensionsbeskatningslovens § 30,  

 stk. 1, 1. pkt.
Er der tale om en allerede oprettet pensionsordning,  

 hvor begunstigelsesbestemmelsen ændres, indebærer dette, at der  

 skal beregnes 60 pct.s-afgift efter pensionsbeskatningslovens § 30.  

 Afgiften skal beregnes af det beløb eller de værdier, som  

 på tidspunktet for begunstigelsen kunne være udbetalt til den  

 pågældende ved ordningens ophævelse.
2.2.2. Ændring af reglerne De hidtil gældende regler som beskrevet ovenfor er  

 fortsat gældende.
Dog udvider ændringsloven kredsen af personer,  

 der kan begunstiges, til også at omfatte samlevere.
 En samlever defineres som en person, der er indsat med  

 navns nævnelse, og som havde fælles bopæl med afdøde  

 på indsættelsestidspunktet.
Bopælskravet svarer grundlæggende til  

 bopælskravet efter boafgiftslovens § 1, stk. 2, litra d.
Det  

 vil sige, at fælles bopæl i de fleste tilfælde kan  

 dokumenteres ved folkeregisterattester.
At parterne ikke har fælles  

 folkeregisteradresse på indsættelsestidspunktet, udelukker  

 imidlertid ikke, at der kan foreligge fælles bopæl.  

 Dokumentationen kan i disse tilfælde tilvejebringes ved mindst to  

 uvildige personers erklæringer om forholdet, når  

 erklæringerne underbygges af omstændighederne i øvrigt.
Da  

 dokumentationen vedrører bopælsforholdene på  

 indsættelsestidspunktet, kan den enten tilvejebringes i forbindelse med  

 indsættelsen af samleveren eller når pension til samleveren  

 bliver aktuel.
Derimod skal skattemyndigheder og pensionsinstitutter ikke  

 foretage nogen vurdering af samlivsforholdets nærmere karakter.
Det  

 kræves ikke, at der er tale om et egentligt parforhold, ligesom  

 bopælskriteriet ikke udelukker, at samleveren kan være en  

 slægtning til afdøde.
 I modsætning til de øvrige personer, der kan  

 begunstiges, skal samleveren indsættes med navns nævnelse, og der  

 kan kun indsættes én samlever, selv om bopælskravet  

 måtte være opfyldt af flere.
2.3. Ikrafttræden De ovenfor beskrevne ændringer har virkning fra og  

 med den 1. juli 1999. Anvendelsesområdet omfatter både  

 eksisterende og fremtidigt oprettede pensionsordninger.
3. Boafgiftsfritagelse af indkomstskattepligtige pensionsordninger 3.1. Hidtil gældende regler Når der sker udbetaling af en forsikrings- eller  

 pensionsordning med løbende ydelser til en begunstiget, er det  

 afgørende for, om der skal betales boafgift af værdien af de  

 løbende ydelser, om udbetalingen er omfattet af afgiftsfritagelserne i  

 boafgiftslovens § 3.
 Alle udbetalinger til den efterlevende ikke fraseparerede  

 ægtefælle, herunder løbende udbetalinger og udbetalinger  

 fra rate- og kapitalpensionsordninger, er boafgiftsfri, jf. boafgiftslovens  

 § 3, stk. 1, litra a.
Udbetalinger i henhold til enkepensionsloven eller  

 tilsvarende bestemmelser i pensionsregulativer eller forsikringsbetingelser  

 til afdødes fraseparerede eller fraskilte ægtefælle har  

 efter de hidtil gældende regler været boafgiftsfri, jf.  

 boafgiftslovens § 3, stk. 1, litra b.
Løbende udbetalinger  

 af børnepensioner til børn under 24 år har også  

 været boafgiftsfri, jf. boafgiftslovens § 3, stk. 1, litra  

 c.
 Efter de hidtil gældende regler var det  

 således kun i enkelte tilfælde, at modtageren af en  

 pensionsordning med løbende udbetalinger eller en ratepension  

 både var indkomstskattepligtig og boafgiftspligtig.
Afgiftsfritagelsen gjaldt imidlertid ikke individuelle  

 pensionsordninger til fordel for den fraseparerede eller fraskilte  

 ægtefælle.
Ligeledes ville en forsikrings- eller pensionsordning,  

 der tilfaldt for eksempel en samlever som begunstiget, også blive  

 pålagt afgift.
I disse tilfælde indebar reglerne, at der  

 både skulle betales boafgift af værdien af forsikrings- eller  

 pensionsordningen og indkomstskat af de løbende udbetalinger.
Forinden  

 beregning af boafgift fratrak man dog 40 pct. af værdien på  

 tidspunktet for første udbetaling fra forsikringen m.v.
Der skulle  

 således betales 15 pct. (evt. også tillægsboafgift på  

 25 pct.) af 60 pct. af værdien af forsikringen m.v.
3.2. Ændring af reglerne Ændringsloven medfører, at udbetalinger fra  

 forsikrings- eller pensionsordninger med løbende ydelser og  

 udbetalinger fra ratepensionsordninger, der helt eller delvist er  

 indkomstskattepligtige efter pensionsbeskatningsloven, undtages fra  

 afgiftspligten efter boafgiftsloven.
Det betyder, at når en  

 forsikrings- eller pensionsordning med løbende eller ratevise  

 indkomstskattepligtige ydelser udbetales til en begunstiget ved  

 pensionsopsparerens død, skal der ikke betales boafgift af  

 udbetalingerne, men alene indkomstskat.
 Som følge af ændringen af  

 pensionsbeskatningsloven, jf. pkt. 2.1.og 2.2., vil visse samlevere kunne  

 indsættes som begunstiget i en forsikrings- eller pensionsordning.  

 Ændringen af boafgiftsloven får derfor primært betydning  

 for samlevere, som nu har mulighed for at oprette en pensionsordning med  

 løbende udbetalinger eller en ratepension, hvoraf der alene skal  

 betales indkomstskat i takt med, at forsikrings- eller pensionsordningen  

 udbetales.
Derudover har lovændringen betydning for fraskilte  

 eller fraseparerede ægtefæller.
Hvis disse personer  

 indsættes som begunstiget i en forsikrings- eller pensionsordning med  

 løbende udbetalinger eller en ratepensionsordning, der er  

 indkomstskattepligtig efter pensionsbeskatningsloven, skal der fremover ikke  

 betales boafgift.
Efter ændringen er der ikke længere forskel  

 på, om ordningen er individuel eller kollektiv.
Det afgørende  

 for, at der ikke er boafgiftspligt efter boafgiftsloven, er, at  

 udbetalingerne er løbende eller ratevise, og at det følger af  

 pensionsbeskatningsloven, at udbetalingerne er indkomstskattepligtige.
De udbetalinger til begunstigede, som ikke er omfattet af  

 boafgiftsfritagelsen, er udbetalinger, der ikke er indkomstskattepligtige, og  

 udbetalinger fra en udenlandsk ordning svarende til en dansk  

 kapitalpensionsordning, jf. pensionsbeskatningslovens §§ 53 A og B.
Ved  

 udbetaling fra kapitalforsikringer og opsparinger i pensionsøjemed  

 (kapitalpensioner) til en begunstiget pga. dødsfald skal der betales  

 40 pct.s afgift efter pensionsbeskatningsloven, og det resterende  

 beløb skal afgiftsberigtiges efter boafgiftsloven.
Tilsvarende  

 gælder udbetalinger til børn over 24 år.
Såfremt der  

 ikke har været indsat en begunstiget, er ydelserne ikke  

 indkomstskattepligtige, men der betales i stedet 40 pct.s afgift, og  

 ydelserne er således ikke fritaget for boafgift.
 Udvidelsen af det afgiftsfri område medfører  

 endvidere, at forsikringsselskaberne og pensionskasserne i et større  

 omfang end hidtil kan udbetale til begunstigede uden at skulle tilbageholde  

 afgift.
3.3. Fradragsret ved opgørelse af boafgift Ændringen af boafgiftslovens § 12 skal bl.a.  

 ses som en konsekvensændring, idet der med lovændringen om  

 afgiftsfritagelse af indkomstskattepligtige udbetalinger fra forsikrings-  

 eller pensionsordninger ikke længere skal beregnes boafgift af 60 pct.  

 af værdien, da værdien af indkomstskattepligtige pensioner ikke  

 længere vil være boafgiftspligtig.
Der er derudover indført hjemmel i boafgiftslovens  

 § 12 til at fratrække 40 pct. af den samlede værdi på  

 udbetalingstidspunktet ved opgørelsen af en indkomstskattepligtig  

 pensionsordning, som ikke er fritaget for boafgift, jf. boafgiftslovens  

 § 3, stk. 1. Baggrunden herfor er, at udenlandske pensionsordninger  

 svarende til danske kapitalpensionsordninger i visse tilfælde er  

 indkomstskattepligtige ved udbetalingen, jf. pensionsbeskatningslovens  

 § 53 B.
Ved at fratrække 40 pct. af den samlede værdi  

 ligestilles disse udenlandske ordninger med danske kapitalpensionsordninger,  

 som også ved opgørelsen har fradrag for de 40 pct., der svares i  

 afgift efter pensionsbeskatningsloven.
3.4. Ikrafttræden Lovændringerne vedrørende boafgiftsloven har  

 virkning fra og med den 1. januar 1999.
 Det betyder, at loven finder anvendelse, når  

 afgiftspligten indtræder den 1. januar 1999 eller senere, dvs. ved  

 pensionsopsparerens død den 1. januar 1999 eller senere, jf.  

 boafgiftslovens § 8.
4. Oversigt over regler om indkomstskat, afgift efter  

 pensionsbeskatningsloven og boafgifter ved rettidig udbetaling af  

 pensionsordninger Pensionsordninger med løbende udbetalinger Modtager Pensionsbeskatningsloven Boafgiftsloven Ægtefælle- eller  

 samleverpension/samleverpension/børnepension Ægtefælle/registreret partner Indkomstskat, § 20, stk. 1, nr. 1 Afgiftsfri, § 3, stk. 1, litra a og b Fraskilt/frasepareret ægtefælle/partner Indkomstskat, § 20, stk. 1, nr. 1 Afgiftsfri, § 3, stk. 1, litra b Samlever Indkomstskat, § 20, stk. 1, nr. 1 Afgiftsfri, § 3, stk. 1, litra b Børn og stedbørn m.fl. (altid under 24 år) Indkomstskat, § 20, stk. 1, nr. 1 Afgiftsfri, § 3, stk. 1, litra b Garanterede ydelser (begunstigelse) Ægtefælle/registreret partner Indkomstskat, § 20, stk. 1, nr. 1 Afgiftsfri, § 3, stk. 1, litra a og b Fraskilt/frasepareret ægtefælle/partner Indkomstskat, § 20, stk. 1, nr. 1 Afgiftsfri, § 3, stk. 1, litra b Samlever Indkomstskat, § 20, stk. 1, nr. 1 Afgiftsfri, § 3, stk. 1, litra b Børn og stedbørn m.fl. under 24 år Indkomstskat, § 20, stk. 1, nr. 1 Afgiftsfri, § 3, stk. 1, litra b Børn og stedbørn m.fl. over 24 år 40 pct. afgift, § 29, stk. 1, 2. pkt.
15 pct., § 1, stk. 2, litra a Andre 40 pct. afgift, § 29, stk. 1, 2. pkt.
15 / 36,25 pct., § 1, stk. 2 Ratepension (begunstigelse) Modtager Pensionsbeskatningsloven Boafgiftsloven Ægtefælle/registreret partner Indkomstskat, § 20, stk. 1, nr. 2 Afgiftsfri, § 3, stk. 1, litra a og b Fraskilt/frasepareret ægtefælle/partner Indkomstskat, § 20, stk. 1, nr. 2 Afgiftsfri, § 3, stk. 1, litra b Samlever Indkomstskat, § 20, stk. 1, nr. 2 Afgiftsfri, § 3, stk. 1, litra b Børn og stedbørn m.fl. under 24 år Indkomstskat, § 20, stk. 1, nr. 2 Afgiftsfri, § 3, stk. 1, litra b Børn og stedbørn m.fl. over 24 år 40 pct. afgift, § 29, stk. 1, 2. pkt.
15 pct., § 1, stk. 2, litra a Andre 40 pct. afgift, § 29, stk. 1, 2. pkt.
15 / 36,25 pct., § 1, stk. 2 Kapitalpension (begunstigelse) Modtager Pensionsbeskatningsloven Boafgiftsloven Ægtefælle/registreret partner 40 pct. afgift, § 25, nr. 4 Afgiftsfri, § 3, stk. 1, litra a Fraskilt/frasepareret ægtefælle/partner 40 pct. afgift, § 25, nr. 4 15 pct., § 1, stk. 2, litra e Samlever 40 pct. afgift, § 25, nr. 4 15 / 36,25 pct., § 1, stk. 2, litra d Børn og stedbørn m.fl (uanset alder) 40 pct. afgift, § 25, nr. 4 15 pct., § 1, stk. 2, litra a Andre 40 pct. afgift, § 25, nr. 4 15 / 36,25 pct., § 1, stk. 2 5. Ændringer vedrørende rate- og kapitalpension Loven indeholder dels en forhøjelse af  

 aldersgrænserne vedrørende ratepension, dels ændrede  

 regler om overførsel af rate- og kapitalpension og i tilknytning  

 hertil ændrede regler for opgørelsen af tillæg til  

 rateforsikringer.
I det følgende omtales først  

 aldersgrænsen, dernæst de øvrige ændringer, og sidst  

 beskrives visse detaljer i samspillet mellem de to nye regler  

 vedrørende ratepension.
5.1. Forhøjelse af aldersgrænser for ratepension 5.1.1. Hidtil gældende regler Efter de hidtil gældende regler kunne en  

 rateforsikring eller rateopsparing i pensionsøjemed (ratepension) frit  

 oprettes indtil det fyldte 55. år.
Efter det fyldte 55. år kunne  

 ratepension kun oprettes som tillæg til en før denne alder  

 oprettet ordning efter nærmere regler, der omtales under pkt.  

 5.2.1.
Efter de hidtil gældende regler kunne der ikke  

 aftales senere forfaldstidspunkt for sidste rate af en rateopsparing i  

 pensionsøjemed end det kalenderår, hvori kontohaveren fylder 80  

 år.
Ved rateforsikring kunne der ikke aftales senere forfaldstidspunkt  

 for sidste rate end første policedag efter den forsikredes fyldte 80.  

 år.
Det vil sige, at udbetalingerne senest skulle påbegyndes ved  

 det fyldte 70. år.
I begge tilfælde kunne rateudbetalingerne  

 tidligst påbegyndes ved det fyldte 60. år, medmindre lavere  

 aldersgrænse var godkendt af Ligningsrådet.
5.1.2. Ændring af reglerne Ved ændringsloven forhøjes  

 aldersgrænsen for oprettelse af ratepension fra 55 år til 60  

 år svarende til aldersgrænsen for oprettelse af  

 kapitalpension.
 Reglen om, at udbetalingerne tidligst kan påbegyndes  

 ved det fyldte 60. år, opretholdes, men suppleres med en regel om, at  

 udbetalingerne tidligst kan påbegyndes 5 år efter, at  

 forsikringen eller kontoen er oprettet, medmindre lavere aldersgrænse  

 er godkendt af Ligningsrådet.
Den 5-årige bindingsperiode regnes i alle  

 tilfælde fra ordningens oprettelse.
Dette gælder også, hvis  

 indbetalingerne til ordningen ændres i tidsrummet mellem oprettelsen og  

 det fyldte 60. år.
Aldersgrænsen for forfaldstidspunkt for sidste rate  

 af en ratepension er forhøjet fra det 80. til det 85. år.
Det  

 betyder, at udbetaling senest skal påbegyndes ved det fyldte 75.  

 år mod tidligere det fyldte 70. år.
5.2. Ændrede regler for videreførelse af rate- og  

 kapitalpension 5.2.1. Hidtil gældende regler Efter de hidtil gældende regler kunne personer, der  

 var fyldt 60 år, godt fortsætte med at indbetale til en opsparing  

 i pensionsøjemed, men de kunne ikke oprette en ny  

 kapitalpensionsordning.
Og efter det fyldte 60. år kunne en ny  

 kapitalforsikringspolice kun oprettes som tillæg til en før  

 denne alder oprettet police.
 Efter de hidtil gældende regler kunne personer, der  

 var fyldt 55 år, ikke oprette en ny rateforsikring eller rateopsparing  

 i pensionsøjemed (ratepension), men de kunne i et vist omfang oprette  

 tillæg til eksisterende ratepensionsordninger.
Et tillæg til en eksisterende ratepensionsordning  

 skulle oprettes i det samme pensionsinstitut som det, hvori den oprindelige  

 ratepensionsordning var oprettet.
At der er tale om et tillæg,  

 indebærer for rateopsparing i pensionsøjemed, at den oprindelige  

 ordnings vilkår med hensyn til udbetalingstidspunkt, udbetalingsperiode  

 og udbetalingsforløb gælder både for den oprindelige  

 ordning og for tillægget.
Ved rateforsikring skal tillægget ikke  

 have samme vilkår som den oprindelige ordning.
 En person over 60 år, der ønskede at  

 fortsætte sin kapitalpensionsordning i et andet pensionsinstitut, og en  

 person over 55 år, der ønskede at oprette et tillæg til  

 sin ratepensionsordning i et andet pensionsinstitut end det, hvori den  

 oprindelige ordning var oprettet, var efter de hidtil gældende regler  

 henvist til at lade hele ordningen overføre til det nye  

 pensionsinstitut, for kapital- og rateforsikringernes vedkommende efter  

 oprettelse af en tillægsordning.
Tillæg til en ratepensionsordning efter det fyldte  

 55. år kunne efter de hidtil gældende regler kun oprettes inden  

 for en værdi svarende til halvdelen af den oprindelige ordnings  

 værdi.
Opgørelsesmetoden for denne værdi var forskellig  

 for henholdsvis rateforsikring og rateopsparing i pensionsøjemed.
 Ved rateforsikring kunne tillæg efter det fyldte 55.  

 år efter de hidtil gældende regler oprettes i form af en  

 tillægspolice med en forsikringssum, der ved samme  

 udbetalingstidspunkter som efter den tidligere police ikke ville overstige  

 halvdelen af den tidligere aftalte forsikringssum.
 Ved rateopsparing i pensionsøjemed kunne  

 indbetalinger til et tillæg efter det fyldte 55. år højst  

 udgøre et beløb svarende til halvdelen af den oprindelige  

 ordnings værdi ved det fyldte 55. år samt et beløb  

 svarende til halvdelen af de på dette tidspunkt aftalte fremtidige  

 indbetalinger.
5.2.2. Ændring af reglerne 5.2.2.1. Overførsel af rate- og kapitalpension Efter lovændringen opretholdes reglen om, at  

 kapitalpension ikke kan nyoprettes efter det fyldte 60. år, samt  

 princippet om beløbsmæssige begrænsninger for  

 forhøjede indbetalinger til ratepension efter aldersgrænsen, der  

 nu er forhøjet til det fyldte 60. år, jf. punkt 5.1.2. ovenfor.  

 De nærmere regler om den beløbsmæssige begrænsning  

 beskrives i punkt 5.2.2.2. nedenfor.
 Derimod er kravet om, at indbetalinger til kapitalpension  

 og ratepension efter det fyldte 60. år skal fortsætte i det  

 pensionsinstitut, hvori den oprindelige ordning er oprettet, bortfaldet.  

 Dette gælder både for private ordninger og  

 arbejdsgiveradministrerede ordninger.
 Det nye forsikringsselskab eller pengeinstitut må  

 sikre sig dokumentation for, at der foreligger en ældre kapitalpension  

 eller ratepension, der er oprettet i tide, og som ikke er kommet til  

 udbetaling.
Ved ratepension skal den oprindelige forsikring eller  

 konto af hensyn til den beløbsmæssige begrænsning  

 påføres oplysninger om, at der er en supplerende ordning.
I  

 påtegningen bør det af hensyn til eventuelle yderligere  

 supplementsordninger anføres, hvor stor en del af det maksimalt mulige  

 tillæg, der er udnyttet.
Det nye forsikringsselskab eller pengeinstitut  

 skal kontakte det oprindelige forsikringsselskab eller pengeinstitut for at  

 få noteret forhøjelsen.
Herved får det nye  

 forsikringsselskab eller pengeinstitut lejlighed til at sikre sig, at der  

 foreligger en ældre ratepension, der er oprettet i tide, og som ikke er  

 kommet til udbetaling.
 Når der i overensstemmelse med ovenstående  

 regler oprettes en kapital- eller ratepensionsordning efter det fyldte 60.  

 år i et andet pensionsinstitut end det, hvori den oprindelige ordning  

 er oprettet, gælder reglerne om nyoprettelse, herunder reglen for  

 ratepensionsordninger om en bindingsperiode på 5 år fra den nye  

 ordnings oprettelse.
 Hvis det efter det fyldte 60. år besluttes at  

 videføre en ratepensionsordning i det samme pensionsinstitut som det,  

 hvori den oprindelige ordning er oprettet, er der derimod to  

 muligheder:
Der kan oprettes en ny ratepensionsordning.
I så fald  

 gælder reglerne om nyoprettelse, herunder reglen om en 5-årig  

 bindingsperiode regnet fra oprettelsen af den nye ordning.
Der kan oprettes et tillæg til den oprindelige  

 ratepensionsordning.
I så fald gælder den oprindelige ordnings  

 vilkår med hensyn til udbetalingstidspunkt, udbetalingsperiode og  

 udbetalingsforløb både for den oprindelige ordning og for  

 tillægget.
 Lovændringen griber ikke ind i de hidtil  

 gældende regler, hvorefter der ikke kan oprettes et  

 arbejdsgiveradministreret tillæg til en privat ratepensionsordning,  

 uden at den oprindelige ordning ændrer status til  

 arbejdsgiveradministreret.
5.2.2.2. Tillægsberegning ved rateforsikring Ud over at aldersgrænsen er forhøjet fra 55  

 til 60 år, er der ikke ændret på reglerne om beregning af  

 forhøjelsesgrundlaget ved rateopsparing i pensionsøjemed  

 (»bankmetoden«). Det vil sige, at indbetalinger efter det fyldte 60. år  

 højst må udgøre et beløb svarende til halvdelen af  

 den oprindelige ordnings værdi ved det fyldte 60. år samt et  

 beløb svarende til halvdelen af de på dette tidspunkt aftalte  

 fremtidige indbetalinger.
 For så vidt angår rateforsikring opretholdes  

 den hidtidige opgørelsesmetode (»forsikringsmetoden«), hvorefter der  

 efter det fyldte 60. år kan oprettes en ny police med en  

 forsikringssum, der ved samme udbetalingstidspunkter som efter den tidligere  

 police ikke ville overstige halvdelen af den tidligere aftalte  

 forsikringssum.
 Lovændringen hjemler imidlertid, at  

 »bankmetoden«?også kan  

 anvendes ved rateforsikring som alternativ til »forsikringsmetoden«.  

 Beslutning om, hvilken af de to metoder der skal anvendes, træffes af  

 det forsikringsselskab, hvori den oprindelige rateforsikring er tegnet,  

 eventuelt af det selskab, hvori forsikringen er placeret på  

 opgørelsestidspunktet.
5.3. Ikrafttræden De ovenfor beskrevne ændringer vedrørende  

 kapital- og ratepension har virkning fra og med dagen efter  

 bekendtgørelsen i lovtidende, dvs. fra og med den 19. marts 1999.  

 Reglerne om kapital- og ratepension efter det fyldte 60. år kan  

 anvendes, uanset om den oprindelige pensionsordning er oprettet før  

 eller efter lovens ikrafttræden.
5.4. Ændringernes konsekvenser for ratepension oprettet  

 før lovens ikrafttræden Ikrafttrædelsesbestemmelserne, jf. punkt 5.3.,  

 indebærer for ratepensionernes vedkommende, at reglerne for de  

 før lovens ikrafttræden oprettede ratepensioner er ændret  

 samtidig på to punkter: dels forhøjes aldersgrænsen for  

 nyoprettelse fra 55 til 60 år, og dels bortfalder kravet om, at  

 ratepension efter det (nu) 60. år skal oprettes i samme  

 pensionsinstitut og have karakter af et tillæg til den oprindelige  

 ratepensionsordning.
Derimod fastholdes princippet om en  

 beløbsmæssig begrænsning af de forhøjede  

 udbetalinger efter det (nu) 60. år; om ændringerne i  

 opgørelsesmetoden for rateforsikringerne henvises til punkt  

 5.2.2.2.
For personer, som ved lovens ikrafttræden er fyldt  

 55 år, men ikke fyldt 60 år, medfører  

 lovændringerne, at det beregnede forhøjelsesgrundlag ved det  

 fyldte 55. år ikke længere har betydning.
Der kan frit aftales  

 forhøjelser indtil det fyldte 60. år på samme  

 vilkår, som der hidtil har kunnet aftales forhøjelser indtil det  

 fyldte 55. år.
Ved det fyldte 60. år opgøres et nyt  

 forhøjelsesgrundlag, som gælder som grænse for  

 forhøjelser efter det fyldte 60. år.
Hvis en forhøjelse efter det fyldte 60. år  

 oprettes som et tillæg til en bestående rateopsparing i  

 pensionsøjemed, er det den oprindelige ordnings vilkår med  

 hensyn til udbetalingstidspunkt, udbetalingsperiode og  

 udbetalingsforløb, der gælder både for den oprindelige  

 ordning og for tillægget.
Ved forhøjelse efter det fyldte 60.  

 år af en rateforsikring følges den hidtidige praksis for  

 forhøjelser efter det fyldte 55. år, dvs. at det ikke  

 kræves, at tillægget har samme vilkår som den oprindelige  

 ordning med hensyn til udbetalingstidspunkt, udbetalingsperiode og  

 udbetalingsforløb.
Hvis der oprettes en ny ordning efter det fyldte 60.  

 år, det være sig i det oprindelige pensionsinstitut eller i et  

 nyt pensionsinstitut, gælder reglerne om nyoprettelse, herunder reglen  

 om en bindingsperiode på 5 år fra den nye ordnings oprettelse.  

 Hvis der f.eks. i den oprindelige ordning er aftalt udbetaling fra det fyldte  

 65. år, kan der således ikke oprettes en ny ordning med samme  

 udbetalingstidspunkt som den oprindelige ordning, fordi bindingsperioden da  

 ikke ville være overholdt.
Oprettes den nye ordning f.eks. ved det  

 fyldte 63. år, er det tidligst mulige udbetalingstidspunkt for denne  

 ordning det fyldte 68. år.
For personer, som ved lovens ikrafttræden er fyldt  

 60 år, indebærer lovændringerne, at der på ny skal  

 beregnes et forhøjelsesgrundlag, nu på grundlag af værdien  

 ved det fyldte 60. år.
Dette forhøjelsesgrundlag opgøres  

 dog kun, hvis udbetalingerne fra ordningen endnu ikke er påbegyndt, og  

 kun, hvis personen anmoder om det.
Det har ingen betydning for adgangen til  

 at forhøje indbetalingerne efter det fyldte 60. år, om der  

 eventuelt i værdien ved det fyldte 60. år indgår  

 indbetalinger, som er foretaget i perioden fra det fyldte 55. til det fyldte  

 60. år i overensstemmelse med de dagældende regler om  

 forhøjelser.
6. Fradrag for bidrag til supplerende éngangsydelser 6.1. Hidtil gældende regler Pensionsbeskatningslovens § 29 A indeholder regler om  

 supplerende engangsydelser fra en pensionskasse, der er omfattet af § 2,  

 nr. 4, eller § 7. Supplerende engangsydelser undergives i visse, men  

 ikke i alle, henseender en skattemæssig behandling, som svarer til den  

 skattemæssige behandling af kapitalpensioner.
Ifølge § 29  

 A, stk. 2, skal den del af det årlige bidrag for et  

 pensionskassemedlem, som anvendes til finansiering af supplerende  

 engangsydelser, således medregnes under beløbsgrænsen i  

 § 16, stk. 1.
 Ifølge § 16, stk. 1, kan der for  

 et indkomstår i alt højst anvendes 34.000 kr. (1999-niveau) til  

 kapitalpension og, jf. § 29 A, stk. 2, bidrag til supplerende  

 engangsydelser.
Efter § 19 er der bortseelsesret for  

 indbetalinger fra en arbejdsgiver til en arbejdstagers pensionsordninger  

 omfattet af pensionsbeskatningslovens kapitel 1. Bortseelsesretten omfatter  

 således både kapitalpensioner og pensionsordninger med  

 løbende udbetalinger.
For de sidstnævntes vedkommende omfatter  

 bortseelsesretten også den del af bidraget, der er anvendt til  

 finansiering af supplerende engangsydelser.
Ifølge § 18, stk. 2, 1. pkt., kan  

 bidrag til kapitalpension højst fratrækkes med det i § 16,  

 stk. 1, nævnte beløb (dvs. 34.000 kr. i 1999-niveau). Ved  

2. pkt. bestemmes, at er der af ejerens arbejdsgiver foretaget  

 indbetalinger til kapitalpensionsordninger, der er skattefrie for ejeren i  

 medfør af bestemmelsen i § 19, nedsættes det  

 fradragsberettigede beløb med disse indbetalinger bortset fra  

 arbejdsmarkedsbidrag.
Ifølge 3. pkt. kan fradraget for bidrag  

 m.v. til kapitalpensionsordningerne dog ikke overstige det beløb, som  

 ejerens personlige indkomst i det pågældende indkomstår  

 udgør uden fradrag for bidragene.
Med andre ord kan fradraget  

 nedbringe den personlige indkomst til 0, men ikke medføre, at den  

 personlige indkomst bliver negativ.
Efter de hidtil gældende regler indgik bidrag til  

 supplerende engangsydelser ikke i den sidstnævnte  

 fradragsbegrænsningsregel i § 18, stk. 2, 3. pkt., hvorefter  

 fradraget ikke kan sætte den personlige indkomst længere ned end  

 til 0 kr.
Det vil sige, at fradrag for bidrag, der anvendes til finansiering  

 af supplerende engangsydelser - modsat fradrag for indbetalinger til  

 kapitalpension - kunne medføre, at den personlige indkomst blev  

 negativ.
 Pensionsbeskatningslovens § 21, 1. pkt.,  

 omhandler situationen, hvor der af en persons arbejdsgivere tilsammen er  

 indbetalt større beløb til kapitalpension end fastsat i  

 § 16 (1999: 34.000 kr.). I så fald skal det overskydende  

 beløb medregnes ved opgørelsen af arbejdstagerens  

 skattepligtige indkomst for det pågældende indkomstår som  

 personlig indkomst.
§ 21, 2. pkt., omhandler situationen, hvor  

 arbejdstagerens personlige indkomst er negativ, og der af arbejdsgiveren er  

 foretaget indbetalinger til arbejdstagerens kapitalpension.
I så fald  

 skal den til det negative beløb svarende del af indbetalingerne  

 medregnes ved opgørelsen af arbejdstagerens skattepligtige indkomst  

 for det pågældende indkomstår som personlig indkomst.
Hvis  

 der er fremkommet et beløb efter bestemmelsens 1. pkt., tages der  

 udgangspunkt i arbejdstagerens personlige indkomst efter regulering med  

 beløbet efter 1. pkt.
 § 21 indebærer, at arbejdstageren beskattes af  

 lønindkomst, der er medgået til indbetalinger til  

 kapitalpension, som der ikke er fradragsret for efter bestemmelsen i  

 § 18, stk. 2.
Efter den hidtil gældende formulering af  

 bestemmelsen omfattes bidrag til supplerende engangsydelser ikke af  

 bestemmelsen i § 21, 1. pkt.
Hvis en arbejdsgiver havde indbetalt til en  

 arbejdstagers pensionsordning med løbende udbetalinger, og  

 pensionskassen derefter havde anvendt et beløb til finansiering af  

 supplerende engangsydelser, som sammenlagt med arbejdstagerens  

 kapitalpensionsbidrag oversteg beløbsgrænsen i § 16,  

 stk. 1, var der således ikke hjemmel til at medregne det  

 overskydende beløb ved opgørelsen af arbejdstagerens  

 skattepligtige indkomst efter § 21, 1. pkt.
 Hvis en arbejdstagers personlige indkomst var negativ, var  

 der på tilsvarende måde ikke hjemmel i den hidtidige formulering  

 af § 21 til at medregne en del af det beløb, der var anvendt til  

 finansiering af supplerende engangsydelser, ved arbejdstagerens  

 indkomstopgørelse.
 Pensionsbeskatningslovens § 21 A, stk. 1,  

 omhandler nogle situationer, hvor tilbagebetaling af indbetalinger til  

 kapitalpension ikke betragtes som afgiftspligtige udbetalinger.
 Bestemmelsens 1. pkt., omhandler situationen, hvor en  

 person har foretaget indbetalinger til kapitalpension inden for  

 beløbsgrænsen i § 16, stk. 1, og indbetalingerne  

 overstiger personens personlige indkomst for det pågældende  

 indkomstår.
 Bestemmelsens 2. pkt. omhandler samme situation som  

 § 21, 2. pkt., nemlig hvor en arbejdstagers personlige indkomst er  

 negativ, og arbejdsgiveren har indbetalt til arbejdstagerens  

 kapitalpension.
I disse tilfælde bevirker henholdsvis § 18,  

 stk. 2, 3. pkt., og § 21, 2. pkt., at der ikke er henholdsvis  

 fradragsret og bortseelsesret for indbetalingerne eller en del af disse.
I  

 henhold til § 21 A, stk. 1, betragtes det ikke som en  

 afgiftspligtig udbetaling, hvis det beløb, som der ikke er henholdsvis  

 fradragsret og bortseelsesret for, tilbagebetales eller udbetales.
For  

 så vidt angår arbejdsgiverordningerne, jf. § 21, 2. pkt., og  

 § 21 A, stk. 1, 2. pkt., forudsætter udbetaling  

 arbejdsgiverens samtykke.
Ifølge § 21 A, stk. 1, 3. pkt.,  

 kan der, når der er foretaget indbetaling til flere ordninger,  

 højst tilbagebetales eller udbetales et beløb fra den enkelte  

 ordning, der svarer til indbetalingen i det pågældende  

 indkomstår til den pågældende ordning.
 Bestemmelsens stk. 2 omhandler situationen,  

 hvor der er indbetalt mere til kapitalpension end beløbsgrænsen  

 i § 16, stk. 1, (34.000 kr. i 1999-niveau). Det overskydende  

 beløb kan tilbagebetales eller udbetales, når særlige  

 omstændigheder taler derfor.
 Den hidtil gældende formulering af § 21,  

 stk. 1, og § 21 A, stk. 1 og 2, har medført, at alene  

 indbetalinger til kapitalpension indgik i opgørelsen af, hvorvidt et  

 beløb kunne udbetales uden afgift efter § 21 A, stk. 1,  

 eller udbetales eller tilbagebetales efter § 21 A, stk. 2.  

 Beløb, som var indbetalt til en pensionsordning med løbende  

 udbetalinger og anvendt til finansiering af supplerende engangsydelser,  

 indgik ikke i opgørelsen.
6.2. Ændring af reglerne Ved ændringsloven fastholdes de ovenfor beskrevne  

 regler for så vidt angår kapitalpension.
Reglerne er  

 ændret, således at der er tilvejebragt en større grad af  

 ensartethed mellem den skattemæssige behandling af bidrag til  

 supplerende engangsydelser og indbetalinger til kapitalpension.
 Fradragsbegrænsningsreglen i § 18,  

 stk. 2, 3. pkt., er således ændret, så fradrag for  

 bidrag, der er anvendt til finansiering af supplerende engangsydelser, nu  

 ikke længere kan nedsætte den personlige indkomst længere  

 end til 0.
 Endvidere er § 21, 1. pkt., ændret,  

 således at bidrag, der er anvendt til finansiering af supplerende  

 engangsydelser, nu indgår ved opgørelsen af, om der er indbetalt  

 mere end den i § 16, stk. 1, nævnte  

 beløbsgrænse.
Eftersom ordet »indbetalingerne« i § 21, 2. pkt.,  

 refererer til de i § 21, 1. pkt., omhandlede indbetalinger, indgår  

 bidrag, der er anvendt til finansiering af supplerende engangsydelser,  

 tillige i det beløb, der skal medregnes ved indkomstopgørelsen  

 i tilfælde af, at en arbejdstagers personlige indkomst er negativ, og  

 som, jf. § 21 A, stk. 1, 2. pkt., kan tilbagebetales eller  

 udbetales uden afgiftspligt.
Lovændringen har ikke ændret det  

 forhold, at der i mange tilfælde kræves tilladelse fra  

 arbejdsgiveren, for at udbetaling er mulig.
 § 21 A, stk. 1, 1. pkt., er ændret,  

 således at bidrag, der er anvendt til finansiering af supplerende  

 engangsydelser, nu indgår i det beløb, som skal sammenholdes med  

 den personlige indkomst til konstatering af, om et beløb kan  

 tilbagebetales uden afgiftspligt.
Endelig er § 21 A, stk. 2, ændret,  

 således at alle beløb, der i et indkomstår overstiger  

 beløbsgrænsen i § 16, stk. 1, (34.000 kr. i  

 1999-niveau), efter omstændighederne kan tilbagebetales.
Dette  

 gælder såvel indbetalinger til kapitalpension som bidrag, der er  

 anvendt til finansiering af supplerende engangsydelser.
Lovændringen  

 har ikke ændret det forhold, at der i mange tilfælde kræves  

 tilladelse fra arbejdsgiveren, for at udbetaling er mulig.
6.3. Ikrafttræden De ovenfor beskrevne ændringer har virkning fra og  

 med indkomståret 1999.
7. Standardrevisionspåtegninger I 1995 udgav en arbejdsgruppe under Rigsrevisionen en  

 betænkning med forslag til en modelinstruks for revisionsbestemmelser  

 inden for bl.a. pensionsbeskatningslovens og realrenteafgiftslovens  

 område: »Betænkning om revisionserklæringer for statslige  

 ordninger, der administreres af pengeinstitutter m.v.«.
Pensionsbeskatningsloven har hidtil ikke indeholdt klar  

 hjemmel til at indføre sådanne  

 standardrevisionspåtegninger.
Sådan hjemmel er nu tilvejebragt  

 ved ændring af pensionsbeskatningslovens § 38, stk. 2.
 Det er Skatteministeriets hensigt at drøfte  

 indførelse af sådanne standardrevisionspåtegninger med  

 Finansrådet og Forsikring & Pension.
