 I henhold til §§ 79, stk. 2, 86, stk. 6, og 88, stk. 3, samt efter  

 bemyndigelse fra arbejdsministeren i henhold til § 88, stk. 2, i lov om  

 arbejdsformidling og arbejdsløshedsforsikring m.v., jf. lovbekendtgørelse nr.  

 586 af 13. august 1990 fastsættes:
Tilsynet § 1.  Direktøren for arbejdsløshedsforsikringen fører  

 tilsyn med, at arbejdsløshedskassernes økonomi og regnskabsvæsen m.v.  

 administreres efter gældende regler.
 Stk. 2.  Tilsynet omfatter såvel administrationen af  

 statslige midler som af arbejdsløshedskassernes egne midler.
 Stk. 3.  Direktøren for arbejdsløshedsforsikringen har  

 som led i tilsynet ret til at gøre sig bekendt med alt materiale, der  

 vedrører de i stk. 1 og 2 nævnte forhold, og med kassernes samlede  

 virksomhed.
 Stk. 4.  Direktøren for arbejdsløshedsforsikringen kan  

 til enhver tid aflægge tilsynsbesøg i arbejdsløshedskasserne og foretage  

 regnskabseftersyn.
Regnskabsvæsen Almindelige bestemmelser § 2.  Arbejdsløshedskassens regnskabsår er  

 kalenderåret, medmindre arbejdsministeren tillader afvigelser herfra.
 § 3.  Regnskabsvæsenet skal tilrettelægges i  

 overensstemmelse med lovgivningen, kassens vedtægt samt regler udstedt af  

 direktøren for arbejdsløshedsforsikringen.
Bogholderiets indretning § 4.  Arbejdsløshedskassens bogføring skal uanset valg  

 af bogføringsteknik foretages under anvendelse af en kontoplan, der er  

 opbygget systematisk.
 Stk. 2.  Der stilles følgende krav til registrering og  

 tilvejebringelse af løbende oversigter:
 Stk. 3.  Kontoplanen skal indsendes til Direktoratet for  

 Arbejdsløshedsforsikringen sammen med årsregnskabet.
Forretningsgang § 5.  For arbejdsløshedskassen, herunder eventuelle  

 afdelinger, skal der tilrettelægges en betryggende forretningsgang.
 Stk. 2.  Forretningsgangsbeskrivelsen skal mindst  

 indeholde følgende hovedelementer:
Månedsbalancer § 6.  Arbejdsløshedskassen skal for hver måned inden  

 udgangen af den følgende måned indsende en månedsbalance til Direktoratet for  

 Arbejdsløshedsforsikringen.
Månedsbalancen skal udformes efter direktoratets  

 anvisning.
 Stk. 2.  Grundlaget for månedsbalancen er  

 arbejdsløshedskassens ajourførte og afstemte bogholderi.
Årsregnskab og årsberetning § 7.  Efter regnskabsårets afslutning udarbejder  

 kassen et årsregnskab efter de retningslinier, der er givet af Direktoratet  

 for Arbejdsløshedsforsikringen.
 Stk. 2.  Årsregnskabet omfatter:
Stk. 3.  Den del af regnskabet, der vedrører statslige  

 midler, er omfattet af reglerne om god offentlig regnskabsskik.
Den øvrige  

 del af regnskabet er omfattet af reglerne om god regnskabsskik.
Hele  

 regnskabet skal aflægges på en sådan måde, at der kan gives de oplysninger,  

 direktøren for arbejdsløshedsforsikringen finder nødvendige for:
 Stk. 4.  Ved aflæggelse af årsregnskabet og den hertil  

 knyttede beretning skal opstillingen være i overensstemmelse med den  

 regnskabsblanket, der udsendes af Direktoratet for  

 Arbejdsløshedsforsikringen.
Stk. 5.  Regnskabet aflægges under iagttagelse af de til  

 enhver tid gældende regler herfor, herunder den af Direktoratet for  

 Arbejdsløshedsforsikringen udsendte årlige vejledning.
I forbindelse med  

 regnskabsaflæggelsen foretages periodisering af indtægter og udgifter.
 Stk. 6.  Det reviderede årsregnskab skal godkendes og  

 underskrives af arbejdsløshedskassens hovedbestyrelse og de valgte revisorer  

 og skal herefter indsendes til Direktoratet for Arbejdsløshedsforsikringen  

 inden den 15. marts i det følgende år.
 Stk. 7.  Hvis årsregnskabet ikke indsendes rettidigt,  

 jf. stk. 6, har kassen ikke ret til at modtage refusion fra staten, medmindre  

 direktøren for arbejdsløshedsforsikringen har givet kassen udsættelse af  

 afleveringsfristen.
Afdelinger § 8.  Hvis arbejdsløshedskassen har afdelinger, gælder  

 reglerne i denne bekendtgørelse også for disse.
 Stk. 2.  Afdelingernes regnskabstal skal indgå i kassens  

 årsregnskab, jf. § 7.
 Stk. 3.  Al arkivering af bilagsmateriale m.v. finder  

 sted i hovedkassen, eller i afdelingerne under hovedkassens ansvar.
Arbejdsløshedskassernes økonomi Udgifter § 9.  Arbejdsløshedskassens udgifter omfatter udgifter  

 til udbetaling af dagpenge m.v. samt udgifter til kassens administration.
 Stk. 2.  Arbejdsløshedskassens administrationsudgifter  

 skal holdes på et forsvarligt niveau og må alene omfatte udgifter, der  

 vedrører kassens drift, jf. arbejdsløshedsforsikringslovens § 30 og § 1 i  

 Standardvedtægten for danske anerkendte arbejdsløshedskasser.
Forskud og acontorefusion § 10.  I det omfang en arbejdsløshedskasse ikke råder  

 over tilstrækkelige midler til løbende at afholde udgifterne til dagpenge  

 m.v., kan staten yde forskud eller acontorefusion efter reglerne i  

 Direktoratet for Arbejdsløshedsforsikringens bekendtgørelse om udbetaling af  

 forskud og acontorefusion til de anerkendte arbejdsløshedskasser.
Medlemsbidrag til staten § 11.  En arbejdsløshedskasse skal for hvert medlem  

 indbetale et medlemsbidrag til staten.
Bidraget indbetales kvartalsvis bagud.
 Stk. 2.  Kvartalsbidraget beregnes som det registrerede  

 antal betalende medlemmer pr. den 1. i kvartalets første måned multipliceret  

 med den kvartårlige bidragssats, jf. arbejdsløshedsforsikringslovens § 76,  

 stk. 1 og stk. 2.
 Stk. 3.  Medlemstallet efter stk. 2 skal reguleres for  

 indmeldelser, overflytninger og sletninger, der sker med virkning for  

 opgørelsestidspunktet.
 Stk. 4.  Medlemsbidrag skal indbetales til Direktoratet  

 for Arbejdsløshedsforsikringens konto i Danmarks Nationalbank senest den 10.  

 i måneden efter kvartalets udløb.
 Stk. 5.  Hvis medlemsbidrag ikke indbetales rettidigt,  

 tilskrives beløbet en rente på 11/2 pct. pr. påbegyndt måned fra  

 forfaldsdagen, indtil beløbet indbetales.
 Stk. 6.  Kassen skal til endelig afregning over for  

 staten foretage en regulering af de allerede afregnede acontobidrag, således  

 at der for hvert kvartal afregnes et medlemsbidrag, der er beregnet på  

 grundlag af kassens regulerede medlemstal, jf. stk. 3.
 Stk. 7.  Den beregnede regulering efter stk. 6 udlignes  

 senest i forbindelse med aflæggelse af kassens årsregnskab via  

 mellemregningskonto med Direktoratet for Arbejdsløshedsforsikringen.
Medlemskontingent § 12.  Arbejdsløshedskassen kan opkræve et  

 medlemskontingent til dækning af kassens administrationsudgifter, kassens  

 medlemsbidrag til staten samt til styrkelse af kassens økonomi.
Tilbagebetalingskrav § 13.  Dagpenge, efterløn, uddannelsesydelse og  

 iværksætterydelse, der er udbetalt med urette, skal registreres og  

 tilbagebetales til staten efter nedenstående regler.
Stk. 2.  Udbetalt refusion til dagpenge m.v., der er  

 udbetalt med urette, og som kassen ikke har krav på at få refunderet fra  

 statskassen, jf. arbejdsløshedsforsikringslovens § 86, stk. 4 og stk. 8, skal  

 af kassen tilbagebetales fuldt ud til staten.
Tilbagebetalingsbeløbet skal  

 specificeres med følgende oplysninger:
 Stk. 3.  Tilbagebetalingskrav vedrørende dagpenge m.v.,  

 der er udbetalt med urette, men hvor kassen har krav på refusion, skal  

 registreres af kassen med følgende oplysninger:
Stk. 4.  Ved regnskabsårets udgang skal kassen udarbejde  

 en specifikation over tilbagebetalingskrav, registreret i henhold til stk. 3.  

 Specifikationen opstilles i cpr.nr.-orden og skal som minimum indeholde de i  

 stk. 3 anførte oplysninger.
Også krav, som både er opstået og indfriet i det  

 forløbne regnskabsår, skal indgå i specifikationen.
Kassens eventuelle  

 bemærkninger kan tilføjes på specifikationen.
Specifikationen skal indsendes  

 til Direktoratet for Arbejdsløshedsforsikringen sammen med årsregnskabet.
 Stk. 5.  Tilbagebetalingskrav skal registreres i kassens  

 finansbogholderi umiddelbart efter, at de beløbsmæssigt er gjort op.
 Stk. 6.  Hvis et tilbagebetalingskrav ifølge dom eller  

 forlig skal tillægges procesrenter, skal renterne tilskrives senest 31.  

 december.
 Stk. 7.  Beløb i henhold til stk. 2 og indkomne afdrag  

 på de i stk. 3 nævnte tilbagebetalingskrav afregnes månedsvis bagud ved  

 indbetaling på en af Direktoratet for Arbejdsløshedsforsikringen anvist konto  

 i Danmarks Nationalbank senest den 20. i den efterfølgende måned.
 Stk. 8.  Hvis afregning i henhold til stk. 7 ikke  

 foretages rettidigt, tilskrives beløbet en rente på 11/2 pct. pr. påbegyndt  

 måned fra forfaldsdagen, indtil beløbet indbetales.
Administration Personaleforhold § 14.  Arbejdsløshedskassen har pligt til at ansætte  

 et personale, der er kvalificeret til at sikre, at love, administrative  

 regler, krav til forretningsgange og rapporteringskrav overholdes.
 Stk. 2.  Hvis kassen ikke overholder bestemmelsen i stk.  

 l, kan direktøren for arbejdsløshedsforsikringen pålægge kassen at ansætte  

 fornødent, kvalificeret personale.
Administration udført af andre § 15.  En arbejdsløshedskasse har ret til at lade en  

 anden forening eller andre varetage kassens administration.
 Stk. 2.  Hvis kassens administration helt eller delvis  

 skal varetages af andre, skal kassens hovedbestyrelse forud for et  

 regnskabsår indgå en skriftlig administrationsaftale med ledelsen af den  

 forening eller med den, der skal varetage administrationen.
 Stk. 3.  Administrationsaftalen skal indeholde  

 bestemmelser om:
 Stk. 4.  Administrationsaftalen skal angive  

 omkostningsfordelingen mellem kassen og administrator specificeret på hver af  

 de udgiftsposter, der vedrører den fælles administration, og det skal fremgå  

 af aftalen, at direktoratet efter regnskabsårets udgang har adgang til at få  

 oplyst de hovedposter i administrators regnskab, der har betydning for  

 fastsættelsen af vederlagets størrelse.
 Stk. 5.  Vederlaget for administrationen må ikke  

 overstige de faktiske udgifter, der er forbundet med administrationen.
Stk. 6.  Det i årets løb afregnede acontovederlag skal  

 efter regnskabsårets udløb reguleres i forhold til de faktisk medgåede  

 udgifter.
En specificeret opgørelse over de faktisk medgåede udgifter skal  

 indsendes til Direktoratet for Arbejdsløshedsforsikringen senest 6 måneder  

 efter regnskabsårets udløb.
 Stk. 7.  Forudbetaling af vederlaget kan højst svare til  

 vederlaget for en måned.
 Stk. 8.  Hvis administrator opkræver medlemskontingent  

 til arbejdsløshedskassen, skal administrator i forbindelse med indgåelse af  

 administrationsaftalen stille betryggende sikkerhed for et beløb svarende til  

 kassens medlemsbidrag til staten for seneste kvartal før aftalens indgåelse.  

 Det skal fremgå af administrationsaftalen, hvordan sikkerhedsstillelsen  

 foretages.
Stk. 9.  Administrator er forpligtet til at overholde de  

 love og regler, der gælder for arbejdsløshedskassen, og administrator er  

 erstatningsansvarlig over for kassen for tab, som skyldes fejl eller  

 forsømmelser i forbindelse med administrationen.
Administrators ansvar kan  

 ikke fraskrives eller frafaldes.
 Stk. 10.  Administrationsaftalen skal inden hvert  

 regnskabsårs begyndelse indsendes til Direktoratet for  

 Arbejdsløshedsforsikringen til orientering.
Mellemregning med administrator § 16.  Hvis en arbejdsløshedskasse har indgået en  

 administrationsaftale med en anden forening eller med andre, skal alle  

 mellemregningsforhold løbende registreres på en eller flere  

 mellemregningskonti.
 Stk. 2.  Hvis de i stk. 1 nævnte mellemregningskonti er  

 i kassens favør, skal saldiene udlignes hver måned ved afregning senest den  

 10. i den følgende måned.
Medlemskartotek § 17.  En arbejdsløshedskasse skal på sit hovedkontor  

 have et ajourført medlemskartotek over samtlige kassens medlemmer.
 Stk. 2.  Medlemskartoteket skal tilrettelægges således,  

 at det løbende kan give oplysninger om antallet af medlemmer fordelt på  

 medlemskategorier.
 Stk. 3.  For hvert medlem skal kartoteket indeholde  

 ajourførte oplysninger:
 Stk. 4.  Direktøren for arbejdsløshedsforsikringen kan  

 godkende andre metoder til at kontrollere, om der er kontingentrestancer.
Ikrafttræden § 18.  Bekendtgørelsen træder i kraft den 1. januar  

 1991.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 842 af 11. december 1986 om  

 arbejdsløshedskassernes økonomi, regnskabsvæsen og øvrige administrative  

 forhold, som ændret ved bekendtgørelse nr. 459 af 29. juni 1987.
