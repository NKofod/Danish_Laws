Tilstrækkelig instruktion og effektivt tilsyn på virksomheds lager Sagerne vedrører tilstrækkelig instruktion og effektivt tilsyn på virksomheds lager.
 Arbejdstilsynet konstaterede i forbindelse med tilsynsbesøget på virksomheden bl.a., at de ansatte ikke fulgte de ophængte piktogrammer for kørsel med trucks og fik bl.a. oplyst, at der ikke var nogle retningslinjer for hvordan eller af hvem, der i det daglige skulle føre tilsyn med om instruktion omkring færdsel på lageret blev fulgt.
 Arbejdstilsynet afgav påbud om, at virksomheden skulle sikre tilstrækkelig instruktion og effektivt tilsyn.
 Arbejdsmiljøklagenævnet fastholdt, for så vidt angik afgørelsen om at sikre effektivt tilsyn.
 Arbejdsmiljøklagenævnet lagde herved vægt på, at Arbejdstilsynet konstaterede, at de ansatte ikke fulgte skiltningen og instruktion i øvrigt, idet en ansat kørte ind med en plukketruck ved et indkørsel forbudtskilt til parkering i lagerets opladerområde, at en ansat kørte med armen ude over plukketruckens ramme flere gange under besøget, og at en ansat anvendte hovedgangen gående samtidig med, at der var kørsel med plukketrucks.
 Arbejdsmiljøklagenævnet lagde desuden vægt på, at der ved tilsynsbesøget ikke forelå retningslinjer for tilsyn med, om skiltning og instruktion blev efterfulgt, idet Arbejdstilsynet under tilsynsbesøget fik oplyst, at der ikke var nogen retningslinier for af hvem eller hvordan, der i det daglige skulle føres tilsyn på lageret.
 Arbejdsmiljøklagenævnet lagde endelig vægt på, at Arbejdstilsynet ved tilsynsbesøget konstaterede, at lagerchefen under tilsynsbesøget ikke påtalte den manglende overholdelse af skiltning og instruktion.
 Arbejdsmiljøklagenævnet fandt, at Arbejdstilsynet ikke i tilstrækkelig grad havde sandsynliggjort, at der var grundlag for at påbyde virksomheden at sikre fornøden instruktion.
[Adressat udeladt] Arbejdsmiljøklagenævnet har på møde den 27. august 2013 behandlet [navn udeladt]s klage på vegne af [navn udeladt] over Arbejdstilsynets afgørelse af 14. januar 2013, hvor [navn udeladt] fik påbud om at sikre:
 Tilstrækkelig instruktion, og  Effektivt tilsyn, så arbejdet kan foregå farefrit.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 14. januar 2013, således at [navn udeladt] skal sikre effektivt tilsyn hos [navn udeladt], [adresse udeladt], så arbejdet kan foregå farefrit.
 Nævnets afgørelse skal efterkommes senest den 2. december 2013.
 Tilbagemelding skal ske til Arbejdstilsynet senest den 9. december 2013.
 Arbejdsmiljøklagenævnet hjemviser den del af afgørelsen, som påbyder virksomheden at sikre tilstrækkelig instruktion.
B E G R U N D E L S E Om effektivt tilsyn Arbejdsmiljøklagenævnet finder, at der ved Arbejdstilsynets tilsynsbesøg var grundlag for at påbyde [navn udeladt] at sikre effektivt tilsyn hos [navn udeladt], [adresse udeladt].
 Arbejdsmiljøklagenævnet lægger herved vægt på, at Arbejdstilsynet ved tilsynsbesøget den 6. december 2012 konstaterede, at de ansatte ikke fulgte skiltningen og instruktion i øvrigt, idet en ansat kørte ind med en plukketruck ved et indkørsel forbudtskilt til parkering i lagerets opladerområde, at en ansat kørte med armen ude over plukketruckens ramme flere gange under besøget, og at en ansat anvendte hovedgangen gående samtidig med, at der var kørsel med plukketrucks.
 Arbejdsmiljøklagenævnet lægger desuden vægt på, at der ved tilsynsbesøget den 6. december 2012 ikke forelå retningslinier for tilsyn med, om skiltning og instruktion blev efterfulgt, idet Arbejdstilsynet under tilsynsbesøget fik oplyst, at der ikke var nogen retningslinier for af hvem eller hvordan, der i det daglige skulle føres tilsyn på lageret.
 Arbejdsmiljøklagenævnet lægger endelig vægt på, at Arbejdstilsynet ved tilsynsbesøget den 6. december 2012 konstaterede, at lagerchefen under tilsynsbesøget ikke påtalte den manglende overholdelse af skiltning og instruktion.
 Ifølge arbejdsmiljøloven skal arbejdsgiveren sørge for, at der føres effektivt tilsyn med, at arbejdet udføres sikkerheds- og sundhedsmæssigt forsvarligt.
 Af samme lov fremgår det, at arbejdet skal planlægges, tilrettelægges og udføres sikkerheds- og sundhedsmæssigt fuldt forsvarligt.
Om tilstrækkelig instruktion Arbejdsmiljøklagenævnet finder, at Arbejdstilsynet ikke i tilstrækkelig grad har sandsynliggjort, at der var grundlag for at påbyde [navn udeladt] at sikre fornøden instruktion hos [navn udeladt], [adresse udeladt].
 Arbejdsmiljøklagenævnet lægger herved vægt på, at lagerchefen ved tilsynsbesøget den 6. december 2012 oplyste, at alle ansatte ved ansættelsen instrueres i husregler og korrekt opførsel gennem en intern basisindskoling, som der følges op på én gang årligt.
 Arbejdsmiljøklagenævnet lægger desuden vægt på, at det af Arbejdstilsynets beskrivelse fremgår, at der ved indgangen til ladepladsen var ophængt piktogrammer for kørsel med trucks, herunder hvorledes fødder og arme skal være placeret under kørsel, på hvilken side trucks skal passere hinanden, hvilken vej gaflerne på trucken skal vende under kørsel, og at de ansatte ikke må køre ind ad veje, hvor der er indkørsel forbudsskilte mv.
 Arbejdsmiljøklagenævnet lægger endelig vægt på, at det hverken af Arbejdstilsynets begrundelse eller Arbejdstilsynets udtalelse fremgår hvilke faktiske omstændigheder, der begrunder påbuddet om fornøden instruktion af de ansatte.
Ifølge arbejdsmiljøloven skal arbejdsgiveren gøre de ansatte bekendt med de ulykkes- og sygdomsfarer, der eventuelt er forbundet med deres arbejde, ligesom arbejdsgiveren skal sørge for, at de ansatte får nødvendig oplæring og instruktion i at udføre arbejdet på farefri måde.
Af samme lov fremgår det, at arbejdet skal planlægges, tilrettelægges og udføres sikkerheds- og sundhedsmæssigt fuldt forsvarligt.
Ifølge reglerne om arbejdets udførelse skal arbejdet i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt.
Planlægningen og tilrettelæggelsen af arbejdet skal ske under hensyntagen til forebyggelsesprincipper.
Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse.
Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.
Det følger af samme regler, at arbejdsgiveren skal sørge for, at hver enkelt ansat, uanset ansættelsesforholdets karakter og varighed får en tilstrækkelig og hensigtsmæssig oplæring og instruktion i at udføre arbejdet på farefri måde.
Der skal gives oplysninger om de ulykkesfarer, der eventuelt er forbundet med deres arbejde.
Oplæring og instruktion skal navnlig ske i forbindelse med ansættelsen.
Bemærkninger til klagen [navn udeladt] har i klagen bl.a. anført, at hhv. påbuddet om at indrette lageret sikkerheds- og sundhedsmæssigt forsvarligt (sag 7000189-13) og påbuddet om at sikre tilstrækkelig instruktion og effektivt tilsyn (nærværende sag) er forskellige synspunkter på ét og samme arbejdsmiljøforhold, idet begge vedrører intern færdsel på lageret.
Arbejdsmiljøklagenævnet skal hertil bemærke, at der for så vidt angår påbuddet om at indrette lageret sikkerheds- og sundhedsmæssigt forsvarligt er tale om et påbud vedrørende arbejdsstedets indretning, hvorimod påbuddet om at sikre tilstrækkelig instruktion og effektivt tilsyn vedrører reglerne om arbejdets udførelse.
Det er således Arbejdsmiljøklagenævnets vurdering, at der er tale om to forskellige arbejdsmiljøforhold.
 [navn udeladt] anfører i klagen desuden, at der ikke er grundlag for påbuddet om at sikre tilstrækkelig instruktion og effektivt tilsyn.
 Arbejdsmiljøklagenævnet anerkender, at det af Arbejdstilsynets beskrivelse fremgår, at virksomheden har gennemført instruktion og skiltning på lageret, idet der forefindes piktogrammer og alle ansatte ved ansættelsen instrueres under den interne basisskoling, som der følges op på én gang årligt.
 Arbejdsmiljøklagenævnet skal imidlertid bemærke, at Arbejdstilsynet under tilsynsbesøget konstaterede, at de ophængte piktogrammer for kørsel med trucks ikke blev fulgt, ligesom Arbejdstilsynet fik oplyst, at der ikke var retningslinier for hvordan eller af hvem, der i det daglige skulle føre tilsyn med, at instruktionen om færdsel på lageret blev efterfulgt.
 Arbejdsmiljøklagenævnet vurderer, at der på baggrund af det mangelfulde tilsyn er grundlag for påbuddet.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet har ved afgørelsen anvendt følgende regler:
 Om effektivt tilsyn:
 § 16 og § 38, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Om instruktion:
 § 17, stk. 1 og stk. 2 og § 38, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010  § 4 og § 18, i bekendtgørelse om arbejdet udførelse, jf.
Arbejdstilsynets bekendtgørelse nr. 559 af 17. juni 2004.
 Om Arbejdstilsynets ret til at give påbud:
 § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Regelgrundlaget kan læses på de efterfølgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet samt [navn udeladt]s brev af 27. maj 2013.
På klagenævnets vegne [navn udeladt] [stilling udeladt] Kopi til [adressater udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010.
Kapitel 4 Almindelige pligter Arbejdsgiveren § 16. Arbejdsgiveren skal sørge for, at der føres effektivt tilsyn med, at arbejdet udføres sikkerheds- og sundhedsmæssigt forsvarligt.
 § 17. Arbejdsgiveren skal gøre de ansatte bekendt med de ulykkes- og sygdomsfarer, der eventuelt er forbundet med deres arbejde.
 Stk. 2. Arbejdsgiveren skal endvidere sørge for, at de ansatte får nødvendig oplæring og instruktion i at udføre arbejdet på farefri måde.
 Stk. 3. Beskæftigelsesministeren kan fastsætte nærmere regler om arbejdsgiverens pligter efter stk. 1 og 2.
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
Bekendtgørelse nr. 559 af 17. juni 2004 om arbejdets udførelse Kapitel 2 Planlægning og tilrettelæggelse af arbejdet § 4. Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt.
Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse.
Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.
Kapitel 4 Oplæring og instruktion § 18. Arbejdsgiveren skal sørge for, at hver enkelt ansat, uanset ansættelsesforholdets karakter og varighed får en tilstrækkelig og hensigtsmæssig oplæring og instruktion i at udføre arbejdet på farefri måde.
Der skal gives oplysninger om de ulykkes- og sygdomsfarer, der eventuelt er forbundet med deres arbejde, herunder om arbejdsmedicinske undersøgelser, den ansatte har adgang til.
Oplæring og instruktion skal navnlig ske i forbindelse med:
 ansættelsen,  forflyttelse eller ændring af arbejdsopgaverne,  indførelse eller ændring af arbejdsudstyr og  indførelse af ny teknologi.
 Stk. 2.
