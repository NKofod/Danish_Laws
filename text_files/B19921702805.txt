 I medfør af § 82 og § 149, stk. 8, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 93 af 8. marts 1982 om flyvesikringstjeneste,  

 luftrumsorganisation, lufttrafikregler og luftfartsinformationstjeneste, §  

 13, følgende:
 1.1.1 Følgende signaler, anvendt enten samlet eller hver for sig, betyder,  

 at alvorlig eller overhængende fare truer, og at øjeblikkelig assistance er  

 ønsket:
a.
Et signal bestående af gruppen SOS (...---... efter morsesystemet)  

 afgivet radiotelegrafisk eller på anden signaleringsmåde.
b.
Et signal bestående af ordet MAYDAY afgivet radiotelefonisk tre gange.
c.
Raketter eller bomber, der udkaster røde lys, og som affyres en ad  

 gangen med korte mellemrum.
d.
Et faldskærmsblus, som viser rødt lys.
 Anm.: Artikel 41 i ITU's radiobestemmelser (nr. 3268, 3270 og 3272)  

 indeholder oplysninger om de alarmsignaler, der påvirker automatiske  

 alarmapparater ved radiotelegrafering og radiotelefonering:
3268: Det radiotelegrafiske alarmsignal består af tolv på hinanden  

 følgende streger udsendt i et minut, idet varigheden af hver streg er fire  

 sekunder, og varigheden af mellemrummet mellem to på hinanden følgende  

 streger et sekund.
Det kan udsendes manuelt, men udsendelse ved anvendelse af  

 et automatisk apparat anbefales.
3270: Det radiotelefoniske alarmsignal består af to hovedsagelig  

 sinusformede tonefrekvenser, der udsendes skiftevis.
Den ene tone har en  

 frekvens på 2200 hz, den anden en frekvens på 1300 hz.
Hver tone udsendes med  

 en varighed af 250 millisekunder.
3272: Når det radiotelefoniske alarmsignal frembringes automatisk,  

 skal det udsendes uafbrudt i mindst 30 sekunder og højst i et minut.
Hvis  

 signalet frembringes ved andre midler, skal det udsendes så sammenhængende  

 som praktisk muligt i en periode af omkring et minut.
1.2 Ilsignaler 1.2.1 Følgende signaler, anvendt enten samlet eller hver for sig, betyder,  

 at et luftfartøj ønsker at tilkendegive, at vanskeligheder tvinger det til at  

 lande, uden at det dog kræver øjeblikkelig assistance:
 1. Gentagen tænding og slukning af  

 landingsprojektørerne.
 2. Gentagen tænding og slukning af navigationslysene  

 udført på en måde, som adskiller sig fra blinkende navigationslys.
 1.2.2 Følgende signaler, anvendt enten samlet eller hver for sig, betyder,  

 at et luftfartøj har en meget vigtig meddelelse at sende angående sikkerheden  

 for et luftfartøj, skib eller andet fartøj eller angående sikkerheden for en  

 person, der befinder sig ombord eller er i sigte:
 1. Et signal bestående af gruppen XXX (-..- -..- -..-  

 efter morsesystemet) afgivet radiotelegrafisk eller på anden  

 signaleringsmåde.
 2. Et signal bestående af ordene PAN PAN afgivet  

 radiotelefonisk tre gange.
 1.2.3 For luftfartøjer, der deltager i medicinske transporter i områder  

 med væbnet konflikt, kan tilsvarende anvendes følgende ilsignaler:
 1. Et signal bestående af grupperne XXX YYY (-..- -..-  

 -..- -.-- -.-- -.-- efter morsesystemet) afgivet radiotelegrafisk eller på  

 anden signaleringsmåde.
 2. Et signal bestående af ordene PAN PAN MEDICAL  

 afgivet radiotelefonisk tre gange.
2. Signaler til anvendelse i tilfælde af interception 2.1 Signaler fra det interceptende luftfartøj og svarsignaler fra det  

 interceptede luftfartøj 3. Synlige signaler anvendt for at advare et  

 luftfartøj, der uden tilladelse flyver inden for eller er ved at flyve ind i  

 et restriktionsområde, et forbudt område eller et fareområde En række projektiler, som ved deres sprængning fremkalder røde og grønne  

 lys, afskudt med 10 sekunders mellemrum om dagen eller om natten,  

 tilkendegiver over for et luftfartøj, at det uden tilladelse flyver i eller  

 er ved at flyve ind i et restriktionsområde, et forbudt område eller et  

 fareområde, og at det skal tage de nødvendige forholdsregler.
4. Signaler for flyvepladstrafik 4.1 Lys og lyskugler 4.1.1 Anvisning --------------------------------------------------------------------- 4.1.2 Luftfartøjets kvittering Et luftfartøj kvitterer for et modtaget signal på følgende måder:
 1. I Luften:
4.2. Jordsignaler Anm.: Detaljeret beskrivelse af jordsignaler findes i Annex 14.
4.2.1 Landingsforbud En rød, kvadratisk flage med gule diagonaler (figur 2) anbragt vandret i  

 et signalområde betyder, at landing på flyvepladsen er forbudt, og at  

 forbudet vil være af længere varighed.
4.2.2 Iagttagelse af særlige forsigtighedsregler under indflyvning og  

 landing En rød, kvadratisk flage med en gul diagonal (figur 3) anbragt vandret i  

 et signalområde betyder, at der på grund af manøvreområdets dårlige tilstand  

 eller af andre årsager skal udvises særlig forsigtighed under indflyvning og  

 landing.
4.2.3 Anvendelse af baner og rulleveje 4.2.3.1 En hvid flage af form som en håndvægt (figur 4) anbragt vandret i  

 et signalområde betyder, at start, landing og kørsel med luftfartøjer  

 udelukkende skal foregå på baner og rulleveje.
 4.2.3.2 Samme hvide håndvægt (se pkt. 4.2.3.1), men forsynet med en sort  

 stribe tværs over hver af håndvægtens cirkulære flader og vinkelret på dennes  

 skaft (figur 5), betyder, når den er anbragt vandret i et signalområde, at  

 start og landing med luftfartøjer udelukkende skal foregå på baner, hvorimod  

 andre manøvrer kan foretages uden for baner og rulleveje.
4.2.4 Uanvendelige dele af manøvreområdet Ensfarvede kors af en iøjenfaldende farve, gule eller hvide (figur 6),  

 anbragt vandret på manøvreområdet angiver et område, som er uanvendeligt for  

 luftfartøjer.
4.2.5 Start- og landingsretninger 4.2.5.1 Et vandret anbragt, hvidt eller orange landings-T (figur 7)  

 betyder, at start og landing skal foretages i en retning parallel med T'ets  

 stamme og mod overliggeren.
 Anm.: Når landings-T anvendes i mørke, er det enten belyst, eller dets  

 konturer er markeret med hvide lys.
 4.2.5.2 Et tocifret tal (figur 8) anbragt lodret på eller i nærheden af  

 kontroltårnet angiver over for luftfartøjer på manøvreområdet startretning,  

 udtrykt i misvisende dekagrader.
4.2.6 Højretrafik En mod højre afbøjet pil af iøjenfaldende farve (figur 9) anbragt vandret  

 i et signalområde eller ved enden af bane i brug betyder, at drej efter start  

 eller før landing skal udføres til højre.
4.2.7 Lufttrafiktjenestens meldekontor Bogstavet »C« i sort på gul baggrund anbragt lodret (figur 10)  

 angiver, hvor lufttrafiktjenestens meldekontor er beliggende.
4.2.8 Stedfindende svæveflyvning Et dobbelt hvidt kors (figur 11) anbragt vandret i signalområdet betyder,  

 at flyvepladsen anvendes af svævefly, og at svæveflyvning finder sted.
5. Rangersignaler 5.1. Fra en signalgiver til et luftfartøj Anm. 1: Disse signaler er bestemt for anvendelse af en signalgiver,  

 hvis hænder om nødvendigt er belyst (for at lette luftfartøjschefens  

 iagttagelse). Signalgiver er vendt mod luftfartøjet og placeret a. foran venstre plantip og synlig for luftfartøjschefen, når
signalerne gives til en flyvemaskine, b. hvor han bedst kan ses af luftfartøjschefen, når signalerne
gives til en helikopter.
 Anm. 2: Signalerne har altid samme betydning, hvad enten de gives ved  

 hjælp af »bats«, lysstave eller håndlygter.
 Anm. 3: Luftfartøjets motorer nummereres fra højre mod venstre i  

 forhold til en signalgiver, der er vendt mod luftfartøjet (d.v.s. at motor  

 nr. 1 er yderste bagbords motor).
 Anm. 4: Signaler markeret med et X) er beregnet til brug for  

 helikoptere i luften.
 5.1.1. Før følgende signaler anvendes, skal signalgiveren sikre sig, at  

 der inden for det område, i hvilket luftfartøjet skal vejledes, ikke findes  

 hindringer, som luftfartøjet kunne ramme under overholdelsen af bestemmelsen  

 i BL 7-1, pkt. 4.4.1.
1. Fortsæt under signalgiverens vejledning Signalgiveren vejleder luftfartøjet, hvis trafikforholdene på flyvepladsen  

 gør det nødvendigt.
2. Benyt denne standplads Armene holdes over hovedet i lodret stilling med håndfladerne mod  

 hinanden.
3. Fortsæt til næste signalgiver Højre eller venstre arm holdes nedad, den anden arm holdes på tværs af  

 kroppen med underarmen pegende mod næste signalgiver.
4. Kør lige fremad Armene holdes lidt ud til siden med bagudvendte håndflader og føres  

 gentagne gange opad bagud fra skulderhøjde.
5 a.
Drej til venstre Højre arm holdes nedad, venstre arm bevæges gentagne gange opad bagud.  

 Armbevægelsens hastighed angiver, hvor brat drejningen bør foregå.
5 b.
Drej til højre Venstre arm holdes nedad, højre arm bevæges gentagne gange opad bagud.  

 Armbevægelsens hastighed angiver, hvor brat drejningen bør foregå.
6. Stop Armene krydses gentagne gange over hovedet.
Armbevægelsens hastighed giver  

 udtryk for stoppets presserende karakter.
7 a.
Aktiver bremserne Underarmen løftes til vandret stilling på tværs af kroppen med fingrene  

 udstrakt.
Derefter knyttes hånden.
7 b.
Frigør bremserne Underarmen løftes til vandret stilling på tværs af kroppen med hånden  

 knyttet.
Derefter strækkes fingrene.
8 a.
Bremseklodser anbragt Armene holdes nedad i skrå stilling ud fra kroppen med håndfladerne  

 visende ind mod kroppen og bevæges derpå indefter.
8 b.
Bremseklodser fjernet Armene holdes nedad med fremadvendte håndflader og bevæges skråt ud til  

 siden.
9. Start motor(er) Venstre hånd løftes op over hovedet med det antal fingre udstrakt, der  

 svarer til nummeret på den motor, som skal startes, og højre hånd bevæges i  

 en cirken i hovedhøjde.
10. Stands motorerne En arm holdes i skulderhøjde med nedadvendt håndflade foran halsen.
 Hånden bevæges fra side til side med stadig bøjet arm.
11. Kør langsommere Armene holdes nedad med håndfladerne vendt mod jorden og bevæges derefter  

 gentagne gange op og ned.
12. Sæt motoromdrejningerne ned på den angivne side Armene holdes nedad med håndfladerne vendt mod jorden, hvorpå en op- og  

 nedadgående bevægelse med enten højre eller venstre hånd angiver, at  

 motoromdrejningerne på henholdsvis venstre eller højre side skal sættes ned.
13. Kør lige tilbage Armene holdes nedad med fremadvendte håndflader og bevæges gentagne gange  

 fremad opad til skulderhøjde.
14 a.
Kør tilbage, drej halen til højre (styrbord) Venstre arm holdes nedad, højre arm bevæges gentagne gange fra lodret  

 stilling fremad til vandret stilling.
14 b.
Kør tilbage, drej halen til venstre (bagbord Højre arm holdes nedad, venstre arm bvæges gentagne gange fra lodret  

 stilling fremad til vandret stilling.
15. Fri bane Højre underarm holdes i lodret stilling med tommelfingeren pegende opad.
16. Forbliv svævende på stedet X) Armene strækkes vandret ud til hver sin side.
(17. Flyv opad X) Armene strækkes vandret ud til hver sin side med opadvendte håndflader og  

 bevæges opad med en vinkende bevægelse.
Armbevægelsens hastighed angiver,  

 hvor hurtigt stigningen bør foretages.
18. Flyv nedad X) Armene strækkes vandret ud til hver sin side med nedadvendte håndflader og  

 bevæges nedad med en vinkende bevægelse.
Armbevægelsens hastighed angiver,  

 hvor hurtigt nedgangen bør foretages.
19 a.
Flyv vandret til venstre  X) Højre arm strækkes vandret til siden.
Vestre arm svinges gentagne gange  

 foran kroppen til samme side.
19 b.
Flyv vandret til højre  X) Venstre arm strækkes vandret til siden.
Højre arm svinges gentagne gange  

 foran kroppen til samme side.
20. Land X) Armene krydses og holdes nedad foran kroppen.
5.2 Fra et luftfartøj til en signalgiver Anm. 1: Disse signaler er bestemt for anvendelse af en  

 luftfartøjschef, som befinder sig i cockpittet med hænderne klart synlige for  

 signalgiveren på jorden.
Luftfartøjschefens hænder kan om nødvendigt være  

 belyste.
 Anm. 2: Et luftfartøjs motorer nummereres fra højre til venstre i  

 forhold til en signalgiver, der er vendt mod luftfartøjet (d.v.s. motor nr. 1  

 er den yderste bagbords motor).
 Anm. 3: Under 1 a og 1 b angiver det tidspunkt, hvor hånden knyttes  

 eller fingrene strækkes, det øjeblik, hvor bremserne henholdsvis aktiveres  

 eller frigøres.
1 a.
Bremser aktiveret Underarmen løftes til vandret stilling foran ansigtet med fingrene  

 udstrakt.
Derefter knyttes hånden.
1 b.
Bremser frigjort Underarmen løftes til vandret stilling foran ansigtet med knyttet hånd.  

 Derefter strækkes fingrene.
2 a.
Anbring bremseklodser Armene strækkes vandret ud til hver sin side med håndfladerne vendt udad.  

 Hænderne bevæges derefter indad, så de krydser hinanden foran ansigtet.
2 b.
Fjern bremseklodser Hænderne krydses foran ansigtet med håndfladerne vendt udad.
Derefter  

 strækkes armene ud til vandret til hver sin side.
3. Klar til at starte motor(er) Hånden løftes med det antal fingre udstrakt, der svarer til nummeret på  

 den motor, som skal startes.
6. Ikrafttræden 6.1 Denne BL træder i kraft den 2. april 1992.
 6.2 Samtidig ophæves BL 7-11, 3. udgave af 20. november 1986.
