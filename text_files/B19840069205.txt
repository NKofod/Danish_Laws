 I henhold til § 23, stk. 1 og stk. 2, nr. 1, samt § 28, stk. 4, i  

 Arbejdsministeriets bekendtgørelse nr. 540 af 2. september 1982 om stoffer og  

 materialer fastsættes:
 § 1.  Bekendtgørelsen omfatter stoffer, opført på  

 bilag 1 til denne bekendtgørelse, samt materialer, der indeholder sådanne  

 stoffer i en mængde over 0,1 pct.
 § 2.  Fremstillere og importører af stoffer og  

 materialer, nævnt i § 1, skal indsende de oplysninger, der er angivet i bilag  

 2. Oplysningerne skal indsendes inden den 15. august 1985.
 Stk. 2.  Undtaget er:
 § 3.  Oplysningerne kan gives på særlige skemaer, der  

 fås hos Arbejdstilsynet.
 § 4.  Direktøren for Arbejdstilsynet kan, når særlige  

 forhold foreligger, tillade afvigelser fra bestemmelserne i denne  

 bekendtgørelse.
 § 5.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
 Stk. 2.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
 Stk. 3.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1.
 § 6.  Med bøde eller hæfte straffes den, der  

 overtræder § 2 eller ikke efterkommer påbud, som er meddelt i henhold til  

 bekendtgørelsen.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 7.  Bekendtgørelsen træder i kraft den 15. februar  

 1985.
Direktoratet for Arbejdstilsynet, den  

 21. december 1984 ERIK ANDERSEN /E.
Kjærsgaard Bilag 1 Liste over stoffer, som anses for at være kræftfremkaldende samt  

 angivelse af anvendelsesområder, hvor disse er kendt A = CAS.nr.
EF.nr.
B = Stof C = Viden om anvendelse i Danmark D = Eksempler på anvendelse og forekomst En del stoffer er optaget på listen med flere navne.
Det oftest anvendte  

 navn er skrevet med kursiv.
Bilag 2 Oplysninger til brug for registrering, jf. bekendtgørelsens § 2 Oplysningerne indsendes til Arbejdsmiljøinstituttet, produktregistret,  

 postboks 850, 2100 København Ø.
 Oplysningerne behandles fortroligt efter gældende regler.
 1. Oplysninger vedrørende virksomheden:
 - Firmanavn og adresse.
 - CIR-nr.
 - Kontaktperson (stilling og navn).
 2. Oplysninger vedrørende  

 stoffet/materialet/produktgruppen:
 - Handelsnavn eller beskrivelse af produktgruppen.
 - Andre betegnelser på det anmeldte materiale (forkortelser m.v.).
 3. Oplysninger om stoffets/materialets/produktgruppens  

 indhold af stoffer opført på bilag 1 og som indgår i mængde over 0,1 pct.:
 - CAS-nr. og kemisk navn fra bilag 1.
 - Det omtrentlige procentvise indhold (vægt-pct.).
 - Stoffets funktion i materialet (f.eks. stabilisator, inhibitor, biocid).  

 Forureninger angives med de oplysninger, anmelderen har kendskab til.
 4. Oplysninger vedrørende stoffets/materialets  

 anvendelse:
 - Stoffets/materialets tekniske funktion og anvendelse (håndtering).
 - Anvendelsesområde (færdigvare eller råvare).
 - Brancher, hvor stoffet/materialet tænkes anvendt, herunder privat  

 husholdning.
 5. Oplysninger om fremstillet/importeret mængde:
 - Begyndelsestidspunkt for fremstilling eller import efter 1950, ca. år.
 - Fremstillet ca. mængde pr. år efter 1. januar 1983.
 - Importeret ca. mængde pr. år efter 1. januar 1983.
 - Fremstillet og importeret i alt.
 - Samlet mængde fordelt på hjemmemarkedet, eksport og eget brug.
6. Oplysninger om handelsvarens klassificering og  

 mærkning, jf.
Miljøministeriets regler:
 - Mærkningspligtige stoffer (kemiske navne, som anføres på etiketten).
 - Fareklasse (faresymboler).
 - Risikoangivelser (R-sætninger).
 - Sikkerhedsforskrifter (S-sætninger).
 7. Oplysninger der ønskes behandlet som fortrolige:  

 (Begrundelse skal vedlægges som bilag).
