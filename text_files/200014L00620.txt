Betænkning afgivet af Boligudvalget den  

 7. december 2000 Betænkning over Forslag til lov om ændring af lov om  

 byfornyelse (Ændrede finansieringsregler m.v.) [af  

 by- og boligministeren (Jytte Andersen)] 1. Ændringsforslag By- og boligministeren har stillet 13  

 ændringsforslag til lovforslaget.
2. Udvalgsarbejdet Lovforslaget blev fremsat den 25. oktober 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Byfornyelsesrådet, Danmarks Lejerforeninger, Kommunernes Landsforening og Københavns Kommune.
Spørgsmål Udvalget har stillet 43 spørgsmål til by- og  

 boligministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget, (S, V, KF, DF, CD, RV og  

 KRF) indstiller lovforslaget til vedtagelse med de stillede  

 ændringsforslag.
Et mindretal i udvalget (SF) vil stemme hverken for  

 eller imod lovforslaget.
Mindretallet vil stemme for de stillede  

 ændringsforslag.
 SF støtter intentionerne i lovforslaget og kan med  

 de undtagelser, der er nævnt nedenfor, tiltræde virkemidlerne i  

 lovforslaget, efter at de er korrigeret med de ændringsforslag, som by-  

 og boligministeren har fremsat.
 SF finder det væsentligt, at bidraget til  

 Byggeskadefonden ikke medfører ekstra huslejeforhøjelser, at  

 det bliver muligt for kommunerne, hvis de finder det nødvendigt, at  

 give tilskud til renovering af erhvervsejendomme, samt at kommunerne fortsat  

 kan få refusion til dækning af informationsvirksomhed til aftalt  

 byfornyelse.
Det er SF s opfattelse, at der gennem forhandlet  

 finansiering ligger muligheder for yderligere at reducere det offentliges  

 udgifter, uden at det går ud over den nødvendige kvalitet og  

 omfanget af byfornyelsen.
Forhandlet finansiering giver mulighed for, at man  

 i hvert tilfælde konkret kan vurdere, i hvilket omfang den offentlige  

 støtte til en ejer er nødvendig.
Forhandlet finansiering har  

 imidlertid kun været brugt i meget begrænset omfang, men i det  

 tilfælde det har været anvendt, har det for hver ejendom sparet  

 det offentlige for ca. ½ mio. kr.
SF havde gerne set, at udgangspunktet for  

 byfornyelsen var, at finansieringen skulle forhandles.
 De foreslåede ændringer lægger op til,  

 at kommunerne i højere grad vil have interesse i at bruge forhandlet  

 finansiering, og SF vil opfordre ministeren til nøje at følge  

 udviklingen i anvendelsen af forhandlet finansiering.
Nogle andelsejendomme kan være i så  

 dårlig stand, specielt hvis de inden for de senere år er  

 overgået fra privat udlejning til andelsboliger, at det kan være  

 nødvendigt at yde tilskud til ikke-værdiforøgende  

 forbedringer.
Det er derfor SF s opfattelse, at kommunerne bør have  

 mulighed for at dække ikke-værdiforøgende forbedringer i  

 andelsboligejendomme, hvor det er nødvendigt for at få renoveret  

 ejendommen.
SF finder det meget problematisk, at det ikke i  

 lovforslaget er angivet, hvorledes kommunernes ekstra udgifter til  

 dækning af de ikke-værdiforøgende forbedringer vil fordele  

 sig på kommunerne, og ej heller, hvor store ekstra udgifter kommunerne  

 får som følge heraf.
Det er SF s opfattelse, at det  

 sandsynligvis vil give de større bykommuner ekstra udgifter, som de  

 bør kompenseres for.
Konsekvensen kan blive en mindre  

 byfornyelsesaktivitet i forhold til de tungeste ejendomme.
Et andet mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for ændringsforslag nr. 1-5 og nr. 7-13, og mindretallet vil  

 stemme hverken for eller imod ændringsforslag nr. 6.
 Enhedslisten kan ikke støtte lovforslaget, der  

 handler om at spare penge på byfornyelsen, hvilket betyder  

 dårligere vilkår for andelsboligforeningers byfornyelse, risiko  

 for kommunal overbudgettering i forbindelse med byfornyelsessager og i  

 almindelighed gør byfornyelsen mere uoverskuelig.
Enhedslisten kan støtte de fleste af  

 ændringsforslagene, der giver nødvendige præciseringer af  

 dårligt forberedte paragraffer og retter op på nogle af  

 forringelserne i lovforslaget. Ændringsforslag nr. 6 øger  

 forbedringstilskuddet til 100 pct. ved kommunalt påbud.
Enhedslisten  

 undrer sig over denne form for incitamentsstruktur, idet dette vel betyder,  

 at en ejer blot kan vente på kommunalbestyrelsens påbud og ikke  

 selv tage initiativer, idet støtten derved stiger fra 97 til 100 pct.  

 Usikkerheden om dette punkt betyder, at Enhedslisten vil stemme hverken for  

 eller imod ændringsforslag nr. 6.
Et tredje mindretal i udvalget (FRI) indstiller  

 lovforslaget til forkastelse ved 3. behandling.
Mindretallet vil  

 stemme imod de stillede ændringsforslag.
 Frihed 2000 erkender, at der i det fremsatte lovforslag  

 findes små forbedringer i forhold til den eksisterende byfornyelseslov,  

 men lovforslaget ændrer ikke afgørende på, at  

 byrdefordelingen mellem stat og kommuner er grundlæggende forkert, idet  

 den medfører et alt for stort spild af offentlige midler.
 Frihed 2000 skal henvise til det lovforslag om  

 ændring af byfornyelsesloven, som Frihed 2000 fremsatte i  

 folketingsåret 1999-2000 (L 279, se Folketingstidende 1999-2000,  

 forhandlingerne side 7671 samt tillæg A side 7756 og 7760).
Frihed 2000 skal i den forbindelse gentage sine  

 bemærkninger fra L 279 om, at en lang række ombygninger med  

 offentlig støtte efter byfornyelsesloven koster langt mere, end det  

 koster at opføre helt nyt byggeri.
Ombygningsudgifter på 12.000  

 kr., 15.000 kr., 20.000 kr., ja, helt op til 35.000 kr. pr. m2 er  

 om ikke typiske så dog ikke usædvanlige.
Dette skal ses i forhold  

 til, at det koster i størrelsesordenen 10.000-11.000 kr. pr.  

 m2 at opføre nyt almennyttigt byggeri, når det er  

 dyrest.
En alt for stor del af ressourcerne til byfornyelse anvendes  

 således samfundsøkonomisk urentabelt, idet der i mange  

 tilfælde betales langt mere for en tidssvarende bolig, end det er  

 nødvendigt.
Nyere eksempler fra medierne viser således, at  

 enkeltlejligheder i københavnsområdet er byfornyet for  

 både 2 og 3 mio. kr.
Det betyder også, at det går  

 unødvendigt langsomt med at forbedre boligstandarden.
I perioden  

 1990-95 er der givet tilsagn på i alt ca. 3,1 mia. kr. til ombygninger,  

 som ligger over 10.000 kr. pr. m2 . Det svarer til ca. 30 pct. af  

 samtlige tilsagn til ombygningsudgifter efter byfornyelsesloven i perioden.
I  

 perioden 1996-99 (4 år) har der været afsat ca. 8,7 mia. kr. til  

 offentlig byfornyelse.
En del af disse midler kunne være anvendt langt  

 mere hensigtsmæssigt, således at et større antal boliger  

 kunne være blevet gjort tidssvarende.
En af grundene til, at dette samfundsøkonomisk set  

 helt åbenlyse spild af ressourcer finder sted, er, at det  

 støttesystem, som er opbygget omkring den offentlige byfornyelse, ikke  

 indeholder den rette motivation til at holde igen.
Eller rettere sagt,  

 betalingen og ansvaret for at gennemføre ombygninger til de  

 nævnte høje omkostninger følges ikke ad.
Støttesystemet har for de høje  

 ombygningsudgifter den konsekvens, at den del af udgiften, der typisk ligger  

 ud over 6.000-8.000 kr. pr. m², ikke har nogen huslejeeffekt, men alene  

 betales af det offentlige.
Endvidere er det sådan, at staten betaler en  

 stor del af den offentlige støtte, samtidig med at den ikke har nogen  

 indflydelse på ombygningsudgiftens størrelse.
Denne er i praksis  

 alene et anliggende for kommunen.
Det vil sige, at der ikke er nogen  

 motivation for kommunen til at holde igen, idet det relativt set ikke er  

 byrdefuldt for kommunen at beslutte at gennemføre sådanne  

 omkostningskrævende ombygninger.
Der bør derfor etableres en ordning, som mere  

 effektivt er i stand til at regulere den ovennævnte adfærd.  

 Principielt kan en sådan ordning etableres med to sigtepunkter.  

 På den ene side kunne en ordning gå ud på at afskære  

 den offentlige støtte til den del af udgifterne, som overstiger et  

 bestemt beløb.
En sådan ordning vil imidlertid være  

 så ufleksibel og firkantet, at den vil blive meget vanskelig at  

 administrere i praksis.
På den anden side kunne motivationen til at  

 holde igen styrkes enten ved, at beboerne skulle betale mere, eller ved at  

 ændre byrdefordelingen mellem stat og kommune, således at  

 kommunen kommer til at betale mere i forbindelse med de store  

 omkostninger.
Det er tvivlsomt, om en styrkelse af motivationen hos  

 beboerne i form af højere beboerbetaling overhovedet vil være  

 effektiv.
Det forudsætter store ændringer i  

 lejefastsættelsessystemet, herunder en væsentlig forøgelse  

 af det maksimale lejeniveau og beboerbetaling for en del af  

 vedligeholdelsesudgifterne.
Tilbage er kommunen.
Byfornyelsesloven er en decentral  

 lov, som henlægger alle væsentlige afgørelser  

 vedrørende gennemførelsen af byfornyelsen til  

 kommunalbestyrelsen, således også alle afgørelser  

 vedrørende omfang og kvalitet af ombygningerne og dermed også  

 alle afgørelser om ombygningsudgifternes størrelse.
 Frihed 2000 mener derfor, at der bør være  

 tale om en ordning, hvorefter kommunen afholder al offentlig støtte  

 inklusive eventuelle tab på garantier efter loven til den del af de  

 godkendte forbedringsudgifter, der dels er anvendt til ombygning af boliger  

 og dels overstiger beløbet i § 8 i bekendtgørelse nr. 459 af  

 14. juni 1999 om huslejefastsættelse, nybyggeri m.v. efter lov om  

 byfornyelse.
Med henblik på at sikre, at et projekt ikke blot  

 deles i etaper for at komme under dette beløb, bør der i  

 forbindelse med afgørelsen af, om omkostningerne ligger under eller  

 over beløbet i ovennævnte bekendtgørelses § 8,  

 tillægges den godkendte forbedringsudgift de forbedringsudgifter, som  

 inden for en periode på 3 år før tilsagnstidspunktet er  

 afholdt på ejendommens boliger.
Ved forbedringsudgifter forstås  

 alle udgifter afholdt af ejeren på ejendommen, herunder  

 vedligeholdelsesudgifter og andre udgifter efter lejelovgivningen, samt alle  

 udgifter, hvortil der er ydet offentlig støtte.
 Dette er en ordning, som i princippet allerede er  

 indført, for så vidt angår det almennyttige nybyggeri,  

 idet rammebeløbet kun er vejledende for kommunens godkendelse af  

 anskaffelsessummen, og idet kommunen alene bærer de offentlige udgifter  

 til støtte til den del af anskaffelsessummen, som ligger ud over det  

 vejledende rammebeløb.
Selv om der med lovforslaget indføres mindre  

 forbedringer i forhold til den nugældende byfornyelseslov, mener Frihed  

 2000, at det er sørgeligt, hvor lidt der i lovforslaget og de stillede  

 ændringsforslag er taget højde for de ovenstående  

 bemærkninger.
Det fremsatte lovforslag ændrer som nævnt  

 efter Frihed 2000 s opfattelse ikke afgørende på  

 byrdefordelingen, og på den baggrund indstiller Frihed 2000  

 lovforslaget til forkastelse ved 3. behandling, ligesom Frihed 2000 vil  

 stemme imod de stillede ændringsforslag.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af	by- og boligministeren, tiltrådt af et flertal  

 (S, V, KF, SF, DF, CD, RV, EL og KRF):
Til § 1 1) I den under nr. 2 foreslåede affattelse af §  

 49, stk. 1, ændres »det første  

 år af de værdiforøgende forbedringsudgifter, jf. § 59«  til: »af de  

 værdiforøgende forbedringsudgifter for perioden indtil den  

 første regulering, jf. § 61, stk. 3«.
[Præcisering vedrørende beregning af den første  

 lejefastsættelse] 2) Efter nr. 4 indsættes som nyt nummer:
» » [Præcisering vedrørende regulering af lejen i  

 ombyggede erhvervsejendomme] 3) I den under nr. 12 foreslåede affattelse af  

§ 55 indsættes efter »andelsboliger« ordene: »og erhvervsandele i ejendommen «.
[Præcisering vedrørende boligafgiftsstigning i  

 erhvervsejendomme] 4) Efter nr. 14 indsættes som nyt nummer:
» » [Kommunalt tilskud til ombygning af erhvervsejendomme til  

 beboelse] 5) I den under nr. 16 foreslåede affattelse af  

§ 59, stk. 2, 1. pkt., stk. 3, 1. pkt., stk. 4, 1. pkt., og stk. 6,  

 1. pkt., udgår »samt bidrag til  

 Byggeskadefonden vedrørende bygningsfornyelse, jf. § 177«, og i stk. 5 og stk. 7 udgår », herunder bidrag til Byggeskadefonden  

 vedrørende bygningsfornyelse, jf. § 177 «.
[Finansieringsændring af byggeskadefondsbidrag] Af	by- og boligministeren, tiltrådt af et flertal  

 (S, V, KF, SF, DF, CD, RV og KRF):
 6) I den under nr. 18 foreslåede affattelse af  

§ 61, stk. 2, 1. pkt. indsættes efter »§ 49, stk. 1«: » og § 55 «, og  i 2. pkt.  

indsættes efter »§ 33«: »og § 166«.
[Redaktionel ændring vedrørende støtte  

 i påbudssager] Af	by- og boligministeren, tiltrådt af et flertal  

 (S, V, KF, SF, DF, CD, RV, EL og KRF):
 7) I den under nr. 38 foreslåede ændring af  

§ 81, stk. 1, 1. pkt., ændres »det  

 første år af den godkendte anskaffelsessum« til: »af den godkendte  

 anskaffelsessum for perioden indtil den første regulering, jf. § 61,  

 stk. 3«.
[Præcisering vedrørende beregning af den  

 første lejefastsættelse] 8) Efter nr. 41 indsættes som nyt nummer:
» [Præcisering vedrørende refusion af  

 tabserstatning] 9) Efter nr. 43 indsættes som nyt nummer:
» » [Finansieringsændring af byggeskadefondsbidrag] 10) Nr. 54 udgår.
[Konsulentbistand til aftalt boligforbedring] 11) Nr. 60 udgår.
[Konsulentbistand til aftalt boligforbedring] 12) Efter nr. 67 indsættes som nyt nummer:
» » [Indbetaling af byggeskadefondsbidrag] Til § 2 13) I stk. 3 indsættes efter »§ 1, nr. 20,«: »§ 71, stk. 3, som affattet ved denne lovs § 1, nr.  

 31,«,  og efter 1. pkt. indsættes som nyt  

 punktum:
» [Udvidelse af overgangsreglerne] Bemærkninger Til nr. 1 og 7 Da grundydelsen på 5 pct. af de  

 værdiforøgende forbedringsudgifter henholdsvis den godkendte  

 anskaffelsessum reguleres hvert år pr. 1. januar, jf. lovforslagets §  

 1, nr. 18 (§ 61), vil den første lejeforhøjelse henholdsvis  

 lejefastsættelse være gældende i en periode på mellem  

 6 og 18 måneder.
 Med ændringsforslaget præciseres det derfor,  

 at fastsættelsen af grundydelsen på 5 pct. er gældende for  

 perioden, indtil den første regulering finder sted, jf. § 61, stk.  

 3.
Til nr. 2 Med ændringsforslaget præciseres det, at  

 lejeforhøjelsen i erhvervsejendomme, som ombygges til beboelse,  

 reguleres efter samme principper som beboelsesejendomme.
Til nr. 3 Med ændringsforslaget præciseres det, at  

 boligafgiften for erhvervsandele i private andelsboligejendomme som  

 følge af forbedringsarbejdernes gennemførelse skal  

 forhøjes efter de samme regler, som gælder for andelsboliger.  

 Det vil sige med et beløb svarende til en grundydelse på 6 pct.  

 af de værdiforøgende forbedringsudgifter, jf. § 59.
Til nr. 4 Med ændringsforslaget foreslås det, at der  

 åbnes mulighed for, at kommunerne af egne midler kan yde tilskud til  

 ombygning af privat erhverv til beboelse.
Kommunerne har mulighed for at  

 finansiere 95 pct. af den kommunale udgift til tilskuddet efter reglerne i  

 Indenrigsministeriets lånebekendtgørelse.
Anvendelse af  

 bestemmelsen forudsætter, at kommunerne indberetter omfanget af  

 tilskuddet til det administrative edb-system med henblik på evaluering  

 af forslagets ændrede finansieringsbestemmelser, jf. de almindelige  

 bemærkninger om lovovervågning.
 Det skønnes, at ændringsforslaget vil  

 medføre et lidt højere aktivitetsniveau for omdannelse af  

 privat erhverv til beboelse.
Til nr. 5, 9 og 12 Med ændringsforslagene foreslås det at udtage  

 forslaget om omlægning af byggeskadefondsbidraget fra at være en  

 tabsudgift til en værdiforøgende udgift.
Baggrunden for  

 ændringsforslagene er at undgå konsekvenser for beboerne i form  

 af højere beboerbetaling ved gennemførelse af det oprindelige  

 forslag.
 Efter ændringsforslagene vil bidraget til  

 Byggeskadefonden blive en refusionsberettiget udgift og som hidtil blive  

 betalt fuldt ud af det offentlige. Ændringsforslagene vil derfor ikke  

 betyde en ændring i beboerbetalingen i forhold til de gældende  

 regler.
 Ved ændringsforslagene bortfalder de beregnede  

 økonomiske konsekvenser for det offentlige, herunder de  

 boligstøttemæssige konsekvenser. Ændringsforslagene  

 indebærer desuden, at den forudsatte stigning i beboerbetalingen  

 på ca. 1 pct. ligeledes bortfalder. Ændringsforslagene vil netto  

 medføre skønnede offentlige mindreudgifter (nutidsværdi  

 pr. tilsagnsårgang) i forhold til lovforslaget på i alt ca. 14  

 mio. kr.
Til nr. 6 Med ændringsforslaget præciseres det, at  

 lejeforhøjelsen i andelsboliger reguleres efter reglerne for  

 udlejningsejendomme.
Det fremgår af 2. pkt. i den foreslåede § 61,  

 stk. 2,  jf. lovforslagets § 1, nr. 18, at forbedringstilskuddet  

 forhøjes med 3 pct. til 100 pct. af ydelsen på det i stk. 1  

 nævnte lån, såfremt kommunalbestyrelsen meddeler  

 påbud om gennemførelse af foranstaltninger efter § 33.  

 Bestemmelsen skal imødegå den situation, at et påbud  

 meddelt af kommunalbestyrelsen får ekspropriativ karakter.
Det  

 foreslås præciseret, at bestemmelsen tillige finder anvendelse  

 for påbud om afhjælpning af sundheds- eller brandfare, der  

 meddeles af kommunalbestyrelsen efter § 166.
Til nr. 8 Ved ændringsforslaget præciseres det, at  

 erstatninger, jf. § 87, stk. 1, nr. 1, tillige omfatter erstatning for  

 ombygningstab efter lovens kapitel 4.
Til nr. 10 og 11 Med ændringsforslagene foreslås det at udtage  

 forslaget om afskaffelse af statsrefusion af kommunale udgifter til  

 information og konsulentbistand til aftalt boligforbedring.
Baggrunden herfor  

 er, at der fortsat skønnes at være behov for ordningen.
Refusionsordningen vil i stedet blive taget op til  

 overvejelse som led i de administrative initiativer, der med baggrund i  

 rapporten af juni 2000 »Undersøgelse af  

 kommunernes honorarpolitik på byfornyelsesområdet« vil blive iværksat på området i  

 forlængelse af lovforslagets vedtagelse med henblik på at  

 tilskynde til en udvikling af en mere hensigtsmæssig  

 incitamentsstruktur, også på honorarområdet.
Om de enkelte  

 initiativer henvises til afsnittet om administrative tiltag vedrørende  

 tilskyndelse til begrænsning af honorarudgifter i lovforslagets  

 almindelige bemærkninger.
 Med ændringsforslagene bortfalder de i lovforslaget  

 beregnede økonomiske konsekvenser for det offentlige.
Til nr. 13 Det er i overgangsbestemmelsens stk. 3 foreslået, at  

 ombygningstab vedrørende ejendomme, der er omfattet af en beslutning,  

 hvortil kommunalbestyrelsen har hjemtaget bindende tilsagnsramme før  

 den 1. januar 2001, og hvor ejeren ikke har hjemtaget endeligt lån  

 eller foretaget acontolåneoptagelse til ombygningstabet, skal  

 støttes efter forslagets regler om kontant tabserstatning.
Ved ændringsforslaget foreslås  

 overgangsordningen udvidet, således at bestemmelsens 1. pkt. tillige  

 finder anvendelse for beslutninger efter lov om byfornyelse og  

 boligforbedring, jf. lovbekendtgørelse nr. 820 af 15. september 1994  

 med senere ændringer.
Det betyder, at også ombygningstabet for  

 ejendomme omfattet af en beslutning efter lov om byfornyelse og  

 boligforbedring, hvortil der er hjemtaget bindende tilsagnsramme før  

 den 1. januar 2001, og hvor der ikke er påbegyndt aconto- eller endelig  

 finansiering, støttes med kontant tabserstatning.
Tilsagn efter lov om  

 byfornyelse og boligforbedring omfatter som hovedregel tilsagn frem til  

 ikrafttrædelsen af lov om byfornyelse den 1. januar 1998. Kommunerne  

 har mulighed for at lånefinansiere hele den kommunale udgift til  

 tabs-erstatningen efter reglerne i Indenrigsministeriets  

 lånebekendtgørelse, idet lovforslagets bestemmelser om  

 begrænsning af kommunernes lånefinansiering til 95 pct. af  

 udgiften til tabserstatningen kun har betydning for beslutninger, hvortil der  

 er hjemtaget bindende tilsagn efter den 31. december 2000.
Som en konsekvens af overgangsbestemmelsen foreslås  

 det samtidig, at de foreslåede bestemmelser i § 71, stk. 3, og stk. 4,  

 jf. lovforslagets § 1, nr. 31, tillige finder anvendelse for ejendomme  

 omfattet af overgangsbestemmelsen.
Lovforslagets § 71, stk. 3, omhandler  

 tinglysning af en deklaration på ejendommen om vilkår om hel  

 eller delvis tilbagebetaling af tabserstatningen, såfremt ejendommens  

 status ændres inden et fastsat åremål på maksimalt 30  

 år.
Lovforslagets § 71, stk. 4, omhandler undtagelse fra reglerne om  

 statusskift vedrørende andelsboliger.
 Ændringsforslaget skønnes at medføre  

  en engangsbesparelse for staten, som udgør et  

 nutidsværdibeløb i størrelsesordenen knap 40 mio. kr.
 Ændringsforslagets samlede konsekvenser i forhold  

 til lovforslaget er angivet i tabel 1. Engangsbesparelsen vedrørende  

 overgangsbestemmelsen indgår ikke i nutidsværdiberegningen i  

 tabel 1.
Tabel 1. Samlede økonomiske konsekvenser af  

 ændringsforslag i forhold til lovforslaget          (2001-priser, mio.  

 kr.) 2001 2002 2003 2004 Nutidsværdiberegning 16 16 15 15 heraf staten 3 3 2 2 heraf kommunerne 13 13 13 13 Løbende likviditetsvirkning for det offentlige 25 12 8 11 heraf staten 25 10 3 2 heraf kommunerne 0 2 5 8 Note.
En positiv værdi angiver en  

 merudgift i forhold til lovforslaget.
Afrunding kan medføre, at  

 beløb ikke summer til totaler.
De likviditetsmæssige  

 konsekvenser af ændringsforslaget vedrørende udvidelse af  

 overgangsbestemmelsen for ombygningstab er indregnet.
 Opgjort i nutidsværdi for investeringer med tilsagn  

 i de pågældende finansår skønnes de offentlige  

 merudgifter i forhold til lovforslaget at udgøre 16 mio. kr. i  

 henholdsvis 2001 og 2002 samt 15 mio. kr. i henholdsvis 2003 og 2004.  

 Udgiften er opgjort i nutidsværdi.
 Det fremgår videre af tabel 1, at der i faste priser  

 skønnes løbende offentlige merudbetalinger i forhold til  

 lovforslaget på 25 mio. kr. i 2001. Herefter skønnes der  

 løbende offentlige merudbetalinger på 12 mio. kr. i 2002, 8 mio.  

 kr. i 2003 og 11 mio. kr. i 2004.
 Lissa Mathiasen (S) nfmd.  

  Henrik Sass Larsen (S)  

  René Skau Björnsson (S)  

  Lars Kramer Mikkelsen (S)  Thomas Adelskov (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  John Vinther (KF)  Pernille Sams (KF)  

  Egil Møller (DF)  Flemming Kofod-Svendsen (KRF)  

fmd.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
