En advokat, der behandlede boet efter en person, der døde i Monaco, rejste  

 spørgsmål om, hvorvidt der skulle svares merværdiafgift af den  

 advokatbistand, som en advokatkollega havde leveret til boet.
Han var den ene  

 af 2 testamentsexecutorer i boet.
 Det var oplyst, at boet blev taget under skiftebehandling efter de i  

 Monaco gældende regler, dvs reglerne i afdødes sidste domicilland, som er  

 beliggende uden for EF-området.
 Det var endvidere oplyst, at arvingerne i boet var afdødes børn, hvoraf  

 nogle var bosiddende her i landet, og en enkelt i udlandet.
 Det var endelig oplyst, at afdødes formue hovedsagelig befandt sig i  

 udlandet, bortset fra 2 faste ejendomme, som han ejede her i landet, og som  

 indgik under skiftet.
Ministeriet for skatter og afgifter meddelte, at de af advokaten som  

 executor testamenti præsterede ydelser kunne holdes uden for den  

 afgiftspligtige omsætning i medfør af § 1, stk 1, punkt c, i bekendtgørelsen  

 om merværdiafgift af visse ydelser, der sælges til udlandet eller indkøbes i  

 udlandet.
Dette gjaldt dog ikke advokatydelserne i tilknytning til de her i  

 landet værende faste ejendomme.
