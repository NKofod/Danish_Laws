Formålet med registeret er at lette kommunernes administration vedrørende arbejdsformidling i henhold til lov om kommunal aktivering, lov om aktiv arbejdsmarkedspolitik samt bistandslovens afsnit III vedrørende kontanthjælp og revalidering, herunder: at registrere ledige, som ønsker beskæftigelse, at registrere job- og uddannelsestilbud, som kommunen har rådighed over, at visitere ledige til beskæftigelsesaktiviteter samt at afrapportere kommunens beskæftigelsesindsats, herunder dens omfang og effekt, over for kommunalbestyrelsen.
Personkreds: Registeret må kun indeholde oplysninger om de af kommunens borgere, som har rettet henvendelse til kommunen om erhvervs- eller uddannelsesvejledning, som modtager ungdomsydelse eller kontanthjælp primært på grund af ledighed, samt personer med bopæl i en anden kommune, hvor personen deltager i kurser eller fællesprojekter arrangeret af kommunen.
 Ikrafttrædelsesdato: 15/09/1995. Erstatter tidligere forskrifter.
