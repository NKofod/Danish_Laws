Betænkning afgivet af Skatteudvalget den 5. december 2013 Betænkning over Forslag til lov om ændring af pensionsafkastbeskatningsloven, pensionsbeskatningsloven, kildeskatteloven og arbejdsmarkedsbidragsloven (Forrentning af negativ institutskat, etablering af en godkendelsesordning for ikkefradragsberettigede pensionsindbetalinger og tilbagebetaling m.v. af ikkefradragsberettigede indbetalinger til ratepension i indbetalingsåret m.v.) [af skatteministeren (Holger K.: Nielsen)]:
1. Ændringsforslag Skatteministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 6. november 2013 og var til 1. behandling den 14. november 2013. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og Skatteministeriet sendte den 21. august 2013 dette udkast til udvalget, jf. folketingsåret 2012-13, SAU alm. del  bilag 283. Den 6. november 2013 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en henvendelse fra Forsikring & Pension.
Skatteministeren har over for udvalget kommenteret den skriftlige henvendelse.
3. Indstillinger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af skatteministeren, tiltrådt af et flertal (udvalget med undtagelse af EL):
 1) I det under nr. 2 foreslåede § 17, stk. 1, 3. pkt., ændres »negative skatter« til: »negativ skat«.
[Sproglig justering] Til § 5 2) I stk. 3 ændres »pensionsbeskatningslovens § 2, nr. 1,« til: »pensionsbeskatningslovens § 2, stk. 1,«.
[Ændring af en henvisningsbestemmelse] Bemærkninger Til nr. 1 I lovforslagets § 1, nr. 2, står »den særlige konto for negative skatter«, men der skulle have stået »den særlige konto for negativ skat«.
Med ændringsforslaget ændres dette, så sprogbrugen bliver den samme som de øvrige steder i lovforslaget.
Til nr. 2 Lovforslagets § 5, stk. 3, fastsætter ikrafttræden for lovforslagets § 2, nr. 1, om ændring af pensionsbeskatningslovens § 2. Ved en fejl er der henvist til pensionsbeskatningslovens § 2, nr. 1, der ikke findes, i stedet for pensionsbeskatningslovens § 2, stk. 1. Med ændringsforslaget rettes henvisningen til den korrekte bestemmelse.
Ane Halsboe-Jørgensen (S) Benny Engelbrecht (S) Pernille Rosenkrantz-Theil (S) John Dyrby Paulsen (S) Jesper Petersen (S) Per Husted (S) Thomas Jensen (S) Nadeem Farooq (RV) Sofie Carsten Nielsen (RV) Camilla Hersom (RV) Lisbeth Bech Poulsen (SF) Jonas Dahl (SF) Frank Aaen (EL) Stine Brix (EL) Nikolaj Villumsen (EL) Hans Andersen (V) Jacob Jensen (V) Thomas Danielsen (V) Kristian Pihl Lorentzen (V) Tina Nedergaard (V) Torsten Schack Pedersen (V) Troels Lund Poulsen (V) Mads Rørvig (V) fmd.
Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 60 Bilagsnr.
