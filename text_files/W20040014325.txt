Hvorvidt  

 en amtsborgmester, der har vedtaget et  

  

 bødeforelæg for overtrædelse af færdselslovens § 42, stk. 1,  

  

 nr. 1, er valgbar (Valgbarhedsnævnets skrivelse af 10. juni 2004 til et  

 amtsråd) Ved brev af 11. maj 2004 har X Amtsråd i henhold til den  

 kommunale valglovs § 101, stk. 4, indberettet til  

 Valgbarhedsnævnet,  

 at amtsborgmester NN har modtaget bødeforelæg for overtrædelse af  

 færdselslovens § 118, jf. § 42, stk. 1, nr. 1.
Det fremgår af sagen, at den pågældende den 30. maj 2003 har  

 vedtaget et bødeforelæg af 6. maj 2003 på 1.000 kr. for overtrædelse af  

 færdselslovens § 118, jf. § 42, stk. 1, nr. 1, ved den 28.  

 april  

 2003 kl. 07.58 at have ført en personbil ad en vejstrækning med mindst 68  

 km/t,  

 selv om hastigheden i tættere bebygget område ikke må overstige 50 km/t.
Det  

 fremgår endvidere, at den pågældende den 10. juli 2003 har vedtaget et  

 bødeforelæg af 18. juni 2003 på 500 kr. for overtrædelse af færdselslovens  

 § 118, jf. § 42, stk. 1, nr. 1, ved den 10. juni 2003 kl.  

 08.21  

 at have ført en personbil ad en vejstrækning med mindst 57 km/t, selv om  

 hastigheden i tættere bebygget område ikke må overstige 50 km/t.
 I den anledning skal man meddele, at Valgbarhedsnævnet har fundet,  

 at de begåede handlinger ikke i almindeligt omdømme gør den pågældende  

 uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
