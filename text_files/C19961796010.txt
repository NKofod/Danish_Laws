Cirkulæreskrivelse om meddelelse om  

 beregning af satsskiftedato (overgang til efterlønnens trin 2) Kommentar m.v.:
 30 måneders-perioden på efterlønnens  

 trin 1 skal beregnes som 130 uger.
 Meddelelse om:
 Et medlems ret til efterløn på trin 1 jf.  

 lovens §§ 75 d, stk. 3, og 75 e, stk. 2, skal beregnes i uger.
 Årsagen er, at der er skabt parallelitet til  

 dagpengeområdet, hvor de 30 måneders dagpengeret efter  

 arbejdsløshedsforsikringslovens § 55, stk. 5, beregnes som 130 uger.  

 Der henvises i denne forbindelse til punkt 15.2 (og punkt 14) i direktoratets  

 vejledning af 21. december 1995 om beskæftigelseskrav, dagpengeperiode  

 og aktivperiode.
 Det bemærkes, at hvis et 60-årigt medlem  

 således kun har modtaget dagpenge for en del af en uge, er der  

 alligevel forbrugt en hel uge af de 130 ydelsesuger.
 Hvis der i den uge, hvor medlemmet overgår til  

 efterløn, er udbetalt både dagpenge og efterløn, skal  

 ugen kun "tælle en gang" i relation til forbrug af perioden med ret til  

 efterløn på trin 1.
