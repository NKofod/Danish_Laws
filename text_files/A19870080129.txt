(Jagtloven) Herved bekendtgøres lov om jagt og vildtforvaltning, jfr.  

 lovbekendtgørelse nr. 57 af 11. februar 1983 med de ændringer, der følger af  

 lov nr. 297 af 6. juni 1984.
Jagtretten § 1.  Jagtretten på en ejendom tilkommer grundejeren.  

 På uudskiftede jorder og på udskiftede købstadsjorder tilkommer jagtretten  

 dog kommunen.
 Stk. 2.  På søer, åer, bække og andre lignende ferske  

 vande, der ikke er undergivet særlig ejendomsret, tilkommer jagtretten ejerne  

 af de tilstødende grunde, således at en grundejer har jagtret på den del af  

 vandet, der ligger hans grund nærmere end nogen andens.
 Stk. 3.  Reglerne i stk. 1 og 2 finder ikke anvendelse i  

 det omfang, jagtretten i medfør af de hidtil gældende regler tilkommer andre  

 end grundejerne.
 Stk. 4.  På fiskeriterritoriet, herunder indre farvande,  

 som fastlagt ved lov om saltvandsfiskeri, har enhver dansk statsborger  

 jagtret, medmindre:
1. disse områder a) er beliggende inden for en afstand  

 af 300 m fra bebyggede landarealer, der har status som byzone eller  

 sommerhusområde, eller b) er undergivet privat ejendomsret, 2. jagten fra ældre tider betragtes som tilkommende  

 den eller de jagtberettigede på de tilgrænsende landstrækninger.
 Den frie jagtret begynder ved den højeste, daglige vandstandslinje.
 Stk. 5.  På eller fra offentlig vej må der ikke drives  

 jagt, jfr. dog § 5, stk. 2 (* 1).
 § 2.  Hvis jagtretten i medfør af de hidtil gældende  

 regler tilkommer en anden end grundejeren, kan grundejeren kræve jagtretten  

 afløst efter følgende regler:
a.
Begæring om afløsning indbringes af grundejeren for en  

 landvæsenskommission, der afgør alle spørgsmål vedrørende afløsningen,  

 herunder fastsættelse af erstatningens størrelse, jfr. b.  

 Landvæsenskommissionens afgørelse kan indbringes for en  

 overlandvæsenskommission.
Landvæsenskommissionen og  

 overlandvæsenskommissionen bistås af en jagtsagkyndig, der udpeges af  

 landbrugsministeren, og som deltager i sagens behandling i overensstemmelse  

 med § 31, stk. 1, i loven om landvæsensretter.
Den sagkyndiges honorar  

 fastsættes af kommissionen og henregnes til sagens omkostninger, der afholdes  

 af jagtfonden.
b.
Vederlaget for jagtretten skal fastsættes til en årlig pengeafgift af  

 en sådan størrelse, at den afgiver fuld erstatning for det tab i indtægt,  

 rettighedens afståelse kan antages at medføre, under hensyn til forholdene  

 indtil den tid, da afløsningen sker.
Grundejeren kan til enhver tid frigøre  

 sig for den årlige afgift ved kontant betaling af et beløb, der svarer til 25  

 gange årsafgiften.
I så fald finder § 4 i lov nr. 505 af 28. september 1918  

 om afløsning af grundbyrder tilsvarende anvendelse.
 § 3.  Når jagtretten tilkommer grundejeren, kan den  

 ikke afhændes særskilt eller på anden måde adskilles fra ejendomsretten til  

 grunden.
Stk. 2.  Ejeren kan dog overdrage jagtretten til andre  

 for et bestemt tidsrum, der ikke må overstige 10 år ad gangen.
Retten til at  

 jage ande- og vadefugle, bortset fra skovsnepper og opdrættede gråænder, kan  

 ikke overdrages for et tidsrum, der er mindre end 1 måned ad gangen.
Ved  

 overdragelse af brugsret til en ejendom eller dele heraf skal jagtretten, for  

 så vidt den tilkommer grundejeren, anses indbefattet under brugsretten,  

 medmindre andet udtrykkelig er aftalt.
 Stk. 3.  Reglerne i stk. 1 og 2 medfører ingen ændringer  

 i aftaler, der er indgået før denne lovs ikrafttræden.
 § 4.  Servitutter, hvorved grundejeren giver afkald på  

 at jage på ejendommen eller dele heraf, kan ikke stiftes for et længere  

 tidsrum end 10 år ad gangen.
 Stk. 2.  Reglen i stk. 1 medfører ingen ændringer i  

 servitutter, der er stiftet før denne lovs ikrafttræden.
Jagtrettens udøvelse § 5.  Ingen må jage:
 Stk. 2.  De i stk. 1 omhandlede forbud gælder ikke for  

 regulering af skadevoldende vildt ved beskydning i henhold til § 7 og  

 forskrifter udstedt i henhold til § 38.
 Stk. 3.  Personer under 18 år, der er i besiddelse af  

 gyldigt jagttegn, må ikke udøve jagt, medmindre de er i følge med en person  

 over 18 år, der ligeledes er i besiddelse af gyldigt jagttegn.
 Stk. 4.  Landbrugsministeren bemyndiges til at fastsætte  

 regler for udøvelse af riffeljagt, hvor dette skønnes særligt begrundet af  

 hensyn til jagttrykket det pågældende sted og til andre personers sikkerhed.
§ 5 a.  Den, der har såret vildt på sin egen  

 jagtgrund, har ingen ret til vildtet, når det falder på anden mands  

 jagtgrund.
Han skal uopholdelig give den jagtberettigede eller jordbrugeren  

 meddelelse om det sårede vildt.
Det er dog tilladt at sætte sig i besiddelse  

 af vildt, der er såret på egen jagtgrund, når det falder på tilgrænsende  

 offentlig vej.
 § 6.  Den i § 1, stk. 4, omhandlede frie jagtret på  

 fiskeriterritoriet må udøves fra flydende båd, pram eller andet fartøj samt  

 fra is og fra en til fiskeriterritoriet grænsende ejendom, hvor jagtret  

 haves.
 Stk. 2.  Jagt ved vadning og færdsel med skydevåben  

 under vadning er kun tilladt:
a. på grunde, rev og lignende områder, der overskylles ved dagligt  

 højvande, og som selv ved lavvande alene kan nås ved sejlads fra land,  

 herunder fra øer eller holme, samt b. i det område af Vadehavet (fra bunden af Ho bugt til landegrænsen), der  

 ligger i en afstand af mindst 500 m fra den nærmeste kyststrækning, herunder  

 øer og holme.
Afstanden regnes fra højeste daglige vandstandslinje.
Dette gælder, uanset om den pågældende har jagtret på den til  

 fiskeriterritoriet grænsende kyststrækning.
Ved vadning forstås færdsel til  

 fods på fiskeriterritoriet, herunder på grunde, rev og lignende, og på den  

 del af strandbredden, der overskylles ved den højeste daglige  

 vandstandslinje.
 Stk. 3.  Det er dog tilladt:
a. at vade med uladt skydevåben til eller fra et på fiskeriterritoriet  

 liggende fartøj eller en ø eller holm, hvor den pågældende er jagtberettiget,  

 ad den korteste vej mellem fartøjet eller øen og det sted på den nærmeste  

 kyststrækning, hvor skydevåben lovligt kan medbringes, jfr. § 10, b. at vade med uladt skydevåben til eller fra det i stk. 2, litra b,  

 nævnte område af Vadehavet ad den korteste vej mellem området og det sted på  

 den nærmeste kyststrækning, hvor skydevåben lovligt kan medbringes, jfr. §  

 10, c. uden medbringelse af skydevåben ved vadning at sætte sig i besiddelse  

 af lovligt skudt vildt, selv om det falder på områder af fiskeriterritoriet,  

 hvor jagt ved vadning i øvrigt er forbudt, d. den jagtberettigede til en kyststrækning uden medbringelse af  

 skydevåben at afdrive eller lade afdrive for vildt de på fiskeriterritoriet  

 værende rør- og sivbevoksninger, der ligger ud for hans jagtgrund og i  

 direkte forbindelse med denne.
 Stk. 4.  Landbrugsministeren kan i strenge isvintre  

 bestemme, at jagt på fiskeriterritoriet kun må udøves fra flydende båd, pram  

 eller andet fartøj.
 Forholdet mellem den jagtberettigede og  

 grundejeren m.v.
 § 7.  Den jagtberettigede skal uden for fredningstiden  

 sikre de ikke jagtberettigede jordbrugere i sit jagtdistrikt mod skade fra  

 kron-, då-, sika- og råvildt, muflon og vildsvin.
Stk. 2.  Såfremt jordbrugeren ved en opgørelse  

 udarbejdet af de i henhold til lov om mark- og vejfred beskikkede  

 vurderingsmænd godtgør, at der er sket væsentlig skade på jordbrugerens  

 markafgrøder, kan landbrugsministeren pålægge den jagtberettigede at opsætte  

 vildthegn.
Såfremt den jagtberettigede ikke senest 6 måneder efter, at  

 pålægget er meddelt denne, har opsat betryggende vildthegn, kan ministeren  

 for et år meddele jordbrugeren tilladelse til at udøve jagt på de dyr, der er  

 nævnt i stk. 1, på den grund, jordbrugeren råder over.
 Stk. 3.  Bestemmelserne i stk. 1 gælder ikke med hensyn  

 til de til skov- eller jagtdistrikter hørende tjenestesteder.
 Stk. 4.  Jordbrugerens ret ifølge stk. 1 kan ikke  

 indskrænkes ved forudgående aftale.
§ 8.  I tiden fra 1. maj, til afgrøderne er indhøstet,  

 må den jagtberettigede ikke uden jordbrugerens tilladelse udøve jagt på  

 tilsåede marker, bortset fra rodfrugt- og græsmarker.
Denne regel gælder ikke  

 jagt, der udøves efter brugerens begæring til opfyldelse af den  

 jagtberettigedes pligt efter § 7.
 Stk. 2.  Den jagtberettigede må ikke jage eller søge  

 efter vildt i anden mands gård, gårdsplads og have eller indhegnet  

 planteskole.
 § 9.  Den jagtberettigede skal erstatte den skade, der  

 ved uforsvarligt forhold under jagtens udøvelse påføres ejeren eller brugeren  

 af ejendommen, hvad enten skaden er forvoldt af den jagtberettigede selv  

 eller af andre, som med hans tilladelse har udøvet jagt eller deltaget heri.  

 Den jagtberettigedes erstatningsansvar kan ikke indskrænkes ved forudgående  

 aftale.
 Færdsel med skydevåben og hunde m.v.
Privat anholdelse § 10.  Uvedkommende må ikke færdes med skydevåben,  

 fangstredskaber eller hund på anden mands jagtgrund uden for de veje og  

 stier, der er åbne for almindelig færdsel.
I skove er færdsel med skydevåben  

 eller fangstredskaber dog kun tilladt på de gennem skovene førende offentlige  

 veje.
 Stk. 2.  Den i naturfredningsloven hjemlede færdselsret  

 på strandbredder giver ikke adgang til at medføre skydevåben eller  

 fangstredskaber.
§ 11.  Den jagtberettigede har ret til at fjerne,  

 optage eller nedskyde omstrejfende hunde på sin jagtgrund i overensstemmelse  

 med mark- og vejfredslovens regler.
Omstrejfende katte må nedskydes, dog ikke  

 nærmere end 150 m fra anden mands hus.
§ 12.  Den jagtberettigede er beføjet til selv eller  

 ved sine folk at anholde enhver, der overtræder bestemmelsen i § 5, stk. 1,  

 litra a, og føre ham til politiet.
Samme beføjelse tilkommer brugeren af  

 grunden, selv om han ikke har jagtret.
Brugeren skal underrette den  

 jagtberettigede om den skete anholdelse.
Stk. 2.  Den anholdte kan fratages skydevåben og andre  

 jagtredskaber samt skudt eller fanget vildt, som han ved anholdelsen er i  

 besiddelse af.
De nævnte genstande skal uopholdelig afleveres til politiet,  

 der foranlediger, at der træffes afgørele om eventuel beslaglæggelse.
Jagtmåder og jagtredskaber § 13.  Jagt må ikke finde sted fra solnedgang til  

 solopgang.
Dog må gæs, ænder og måger samt blishøns skydes på træk i tiden  

 fra 1 1/2 time før solopgang til 1 1/2 time efter solnedgang.
I november og  

 december måned må den nævnte beskydning dog kun foretages i tiden fra 1 1/2  

 time før solopgang til 1 time efter solnedgang.
§ 14.  Dræbes eller fanges moderdyret, skal yngelen så  

 vidt muligt også dræbes eller fanges, for så vidt det kan ske uden ulovligt  

 at betræde anden mands jagtgrund.
Befinder yngelen sig på anden mands  

 jagtgrund, skal den jagtberettigede eller jordbrugeren uopholdelig  

 underrettes om yngelens tilstedeværelse.
 § 15.  På søterritoriet og ferske vande er det forbudt  

 at jage kron-, då-, sika-, og råvildt, mufloner og harer.
 § 16.  Skydevåben, som ikke er i forsvarlig stand, må  

 ikke anvendes til jagt.
 Stk. 2.  Følgende våben må ikke anvendes til jagt:
a. haglgeværer af større kaliber end 12, b. haglgeværer, som kan indeholde mere end 2 haglpatroner, c. skydevåben, som er forsynet med lyddæmper, d. hel- eller halvautomatiske våben, som kan rumme mere end 2 patroner, e. luftgeværer og f. bue og pil, slangebøsse eller lignende.
 Stk. 3.  Salongeværer må ikke anvendes til jagt på harer  

 og hårvildt, der er større end harer, samt fasaner og gæs.
 § 16 a.  Følgende typer ammunition m.m. må ikke  

 anvendes til jagt:
a. kuglepatroner til haglgeværer, b. hagl større end 3,5 mm, c. fuldkappet riffelammunition og projektiler med anslagsenergi under 200  

 kgm/100 m (1962 joule) samt projektilvægt under 8 g til beskydning af kron-,  

 då- og sikavildt, muflon, vildsvin og sæler, d. fuldkappet riffelammunition og projektiler med anslagsenergi under 100  

 kgm/100 m (981 joule) samt projektilvægt under 3 g til beskydning af råvildt.
e. kunstigt lys, spejle, andre indretninger til belysning af målet,  

 sigteindretninger med billedkonvertere samt elektroniske billedforstærkere, f. gift og bedøvende midler, og g. sprængstof.
 Stk. 2.  Beskydning af råvildt med hagl må kun finde  

 sted i tiden 1. oktober - 31. december.
 Stk. 3.  Nedstikning af fasaner må ikke finde sted.
 § 17.  Følgende indretninger m.m. må ikke anvendes til  

 jagt:
a. selvskud, kroge, sakse, limpinde, fuglekøjer, vildtsnarer og dræbende  

 eller bedøvende elektriske indretninger, b. levende lokkefugle, som er blindede eller er berøvet flyveevnen ved  

 amputation af vingeled eller udtrækning af svingfjer,samt levende lokkefugle  

 i bur.
c. båndoptagere, d. fælder og e. net, garn og ruser.
 §§ 18 og 19 (ophævet).
 § 20.  Jagt fra motorbåd og andet maskindrevet fartøj  

 må ikke finde sted:
a. på søer og andre ferske vande og b. i den danske del af farvandet øst for Sjælland mellem breddegraderne  

 ved Kronborgpynten og Aflandshage (56 grader 02,4 minutter N og 55 grader  

 33,3 minutter N).
 Stk. 2.  Uden for de områder, der er nævnt i stk. 1, må  

 jagt fra maskindrevet fartøj ikke finde sted i tiden 1. marts - 30.  

 september.
 Stk. 3.  Landbrugsministeren kan efter indstilling fra  

 Vildtforvaltningsrådet og efter forhandling med Miljøministeriet  

 (Fredningsstyrelsen) forbyde jagt fra motorbåd og andet maskindrevet fartøj i  

 nærmere angivne områder på fiskeriterritoriet, herunder indre farvande, som  

 fastlagt ved lov om saltvandsfiskeri.
 § 20 a.  Til jagt må ikke benyttes maskindrevet  

 fartøj, der kan fremføres med en hastighed på mere end 18 km/t (ca. 9,7  

 knob). Under jagtudøvelsen må fartøjet kun fremføres med højst 5 km/t (ca.  

 2,7 knob).
 § 21.  Jagt fra luftfartøj og motordrevet køretøj er  

 forbudt.
 § 21 a.  Hegn, der tillader passage af vildt, skal  

 indrettes således, at vildtets muligheder for passage er ens fra begge sider  

 af hegnet.
 Stk. 2.  Undtaget fra forbudet i stk. 1 er dog:
§ 22.  Jagt på fasan og pattedyr, herunder klovbærende  

 vildt, er forbudt fra hus, hytte, jordhul eller andet kunstigt skjul.
 Stk. 2.  Landbrugsministeriets Vildtforvaltning kan dog  

 efter ansøgning tillade, at klovbærende vildt skydes fra platforme.  

 Landbrugsministeren fastsætter de nærmere regler for platformens indretning  

 og anvendelse.
Stk. 3.  Udfodring af vildt med nedskydning for øje er  

 forbudt.
Vildt må ikke beskydes på jorden eller på vandet i umiddelbar nærhed  

 af foderplads.
 § 23.  Mynder eller hunde af mynderacen må ikke  

 anvendes til jagt.
 Stk. 2.  Falke og andre rovfugle må ikke anvendes til  

 jagt.
 Stk. 3.  Det er forbudt at opdrætte eller indføre ugler  

 med henblik på anvendelse til jagt.
 § 24.  Det er forbudt at udbetale skydepenge som  

 præmie for nedskydning eller fangst af rovfugle.
 § 25.  Landbrugsministeren kan fravige bestemmelserne  

 i dette kapitel.
Jagttider og fredningsbestemmelser § 26.  Pattedyr og fugle, for hvilke der ikke er  

 fastsat jagttid, er fredede hele året.
 Stk. 2.  Pattedyr og fugle, for hvilke der er fastsat  

 jagttid, er fredede uden for jagttiden.
Stk. 3.  Landbrugsministeren kan efter indstilling fra  

 Vildtforvaltningsrådet fastsætte jagttider for de i bilag 1 nævnte pattedyr  

 og fugle.
Fredning af en vildtart omfatter, hvor ikke andet er angivet,  

 tillige artens yngel samt reder og æg.
 Stk. 4.  Ministeren kan tilsvarende ophæve jagttiden for  

 en vildtart.
 Stk. 5.  Jagttider kan fastsættes som gældende for:
 § 27  (ophævet).
 28. Vildt, der holdes i forsvarligt indhegnet  

 dyrehave, kan jages hele året.
 Stk. 2.  Landbrugsministeren fastsætter nærmere  

 bestemmelser om:
a. kravene til indhegning af dyrehaver, b. hvilke vildtarter der må udsættes i dyrehaver og c. tilsyn med dyrehaver.
 § 29.  Fotografering, film- og lydoptagelser samt  

 registrering og iagttagelse ved reder og ynglepladser skal ske således, at  

 dyrene og deres yngel ikke forulempes.
 Stk. 2.  Ringmærkning eller anden mærkning af fugle og  

 pattedyr må kun foretages efter bemyndigelse fra landbrugsministeren.
 § 29 a.  Grundejeren må i tiden 1. marts - 25. maj  

 borttage eller lade borttage æg af gråand fra kunstige rugepladser samt i  

 tiden 1. april - 15. maj til eget forbrug borttage eller lade borttage æg af  

 stormmåge og sølvmåge.
 § 29 b.  Landbrugsministeren kan fastsætte regler om  

 opsporing og aflivning af nødstedt vildt.
 Stk. 2.  Personer, der af ministeren antages til i  

 henhold til stk. 1 at opspore og aflive nødstedt vildt, har mod behørig  

 legitimation adgang til privat område.
 § 29 c.  Pelsdyr, der i henhold til loven om mark- og  

 vejfred anses som vildt, må jages hele året.
§ 30.  Handel med og forsendelse af levende, skudt  

 eller på anden måde aflivet vildt, dets yngel eller æg må ikke finde sted  

 uden for jagttiden og 8 dage efter dennes ophør.
Dette gælder dog ikke vildt,  

 der bevisligt er opdrættet med henblik på forbrug eller udførsel.  

 Vildtlevende krydsninger af vildt og tamdyr betragtes som vildt.
 Stk. 2.  Gråandeæg, der er omfattet af § 29 a, må dog  

 handles og forsendes i tiden 1. marts-31. maj.
 Stk. 3.  Landbrugsministeren fastsætter nærmere regler  

 om:
a. hvilke vildtarter, der inden for jagttiden og indtil 8 dage efter  

 dennes ophør må handles og forsendes og b. kontrollen med handelsbestemmelsernes overholdelse.
§ 31.  Pattedyr og fugle samt fugleæg, der er nedlagt,  

 fanget eller indsamlet i strid med bestemmelserne i denne lov eller  

 bestemmelser fastsat i medfør heraf, eller som findes fanget i net, garn  

 eller ruser, må ikke sælges, købes, transporteres, holdes i fangenskab eller  

 opbevares.
Det samme gælder for dele eller produkter af de pågældende  

 pattedyr og fugle.
 Stk. 2.  Erhvervsmæssige forhandlere af vildt skal i 2  

 år kunne godtgøre:
a. hvad der modtages af vildt, b. dato for modtagelsen samt c. fra hvem det er modtaget.
 Stk. 3.  Stk. 2 gælder ikke for de i § 32 nævnte  

 erhvervsdrivende.
 Stk. 4.  Landbrugsministeren kan fastsætte regler om, at  

 vildt, der findes dødt, herunder skudt, i naturen i fredningstiden må  

 forsendes eller afleveres til offentlige zoologiske museer, offentlige  

 institutioner og lignende samt til de i § 32 nævnte erhvervsdrivende, eller  

 at visse arter skal afleveres til offentlige zoologiske museer.
 Stk. 5.  Tilskadekomne, vildtlevende pattedyr og fugle,  

 som tages i pleje, skal straks frigives, når de er helbredt og i øvrigt  

 skønnes at kunne klare sig i naturen.
§ 32.  Her i landet fritlevende pattedyr og fugle, for  

 hvilke der ikke er fastsat jagttid, må ikke udstoppes, præpareres eller  

 tørres.
Forbudet gælder tillige dele af de nævnte dyr samt de nævnte fugles  

 æg.
 Stk. 2.  Stk. 1 gælder ikke for:
1. personer eller virksomheder, der erhvervsmæssigt  

 foretager eller lader foretage udstopning, præparering eller tørring af  

 pattedyr og fugle og 2. offentlige zoologiske museer.
 Stk. 3.  Landbrugsministeren fastsætter nærmere regler  

 for udøvelse af den i stk. 2, nr. 1, nævnte virksomhed, herunder krav om  

 særlig autorisation til udøvelse af erhvervsmæssig konservatorvirksomhed.
 § 33.  Landbrugsministeren kan fravige bestemmelserne  

 i dette kapitel:
a. i videnskabeligt øjemed, b. når det findes påkrævet af hensyn til driften af vildtreservaterne  

 eller af de videnskabelige reservater og andre lignende områder, der er  

 fredet i henhold til naturfredningsloven, c. med henblik på udsætning eller opdræt af vildt, d. når der i en vildtbestand forekommer sygdomme, der kan angribe  

 mennesker eller husdyr.
Vildtreservater § 34.  Vildtreservater kan oprettes på landjorden, på  

 ferske vande og på søterritoriet, når det findes påkrævet af hensyn til  

 beskyttelse og ophjælpning af landets vildtbestand, herunder af trækkende  

 fugle.
 Stk. 2.  Beslutning om oprettelse af vildtreservater  

 træffes af landbrugsministeren efter forhandling med Vildtforvaltningsrådets  

 Reservatudvalg.
§ 35.  Udlægning af et område som vildtreservat sker  

 ved en af landbrugsministeren udstedt bekendtgørelse.
Bekendtgørelsen skal  

 angive områdets beliggenhed og afgrænsning samt de nærmere bestemmelser, der  

 af hensyn til vildtets beskyttelse og ophjælpning skal gælde for jagt, ophold  

 og færdsel på området.
 § 36.  For den indskrænkning i ejendomsretten, der er  

 forbundet med et områdes udlægning som vildtreservat, ydes der fuldstændig  

 erstatning.
Stk. 2.  Dersom der ikke opnås mindelig overenskomst om  

 erstatningens størrelse, fastsættes denne af en landvæsenskommission.  

 Landvæsenskommissionens afgørelse kan indbringes for en  

 overlandvæsenskommission.
Landvæsenskommissionen og  

 overlandvæsenskommissionen bistås af en jagtsagkyndig, der udpeges af  

 landbrugsministeren, og som deltager i sagens behandling i overensstemmelse  

 med § 31, stk. 1, i loven om landvæsensretter.
Den sagkyndiges honorar  

 fastsættes af kommissionen og henregnes til sagens omkostninger, der afholdes  

 af jagtfonden.
Vildtforvaltningsrådets Reservatudvalg indkaldes til  

 kommissionernes møder.
 § 37.  (ophævet).
Bekæmpelse af skadevoldende pattedyr og  

 fugle § 38.  Landbrugsministeren fastsætter efter  

 indstilling fra Vildtforvaltningsrådet nærmere bestemmelser om, at ejeren,  

 brugeren eller jagtlejeren uanset eventuel fredning kan foretage eller lade  

 foretage regulering af bestande af vildt for at:
a. hindre skade 1. på afgrøder og husdyr, 2. i dambrug og 3. på skove,  

 fiskeri- og vandområder, b. beskytte flora og fauna.
Ministeren kan herved fravige bestemmelserne i kap.
V.
 Stk. 2.  Landbrugsministeren kan fastsætte bestemmelser  

 om, i hvilket omfang vildt, der er nedlagt, fanget eller aflivet efter  

 bestemmelser fastsat i medfør af stk. 1, må handles eller forsendes.
 Stk. 3.  Landbrugsministeren kan fastsætte bestemmelser  

 om bekæmpelse af fugle,som frembyder fare for luftfarten.
 § 38 a.  Hvor en vildtart forvolder skade af et sådant  

 omfang, at en regulering af bestanden i henhold til de i medfør af § 38  

 fastsatte bestemmelser ikke kan antages at være tilstrækkelig effektiv, kan  

 landbrugsministeren uanset eventuel fredning tillade, at en bekæmpelse af den  

 pågældende vildtart gennemføres ved kommunens eller amtskommunens  

 foranstaltning.
Stk. 2.  Bekæmpelsen foretages af ejeren eller brugeren  

 af den ejendom, hvorpå den skadevoldende vildtbestand findes, efter nærmere  

 aftale med kommunen eller amtskommunen.
Såfremt der ikke kan opnås enighed om  

 en sådan aftale eller bekæmpelsen ikke udføres tilfredsstillende, kan  

 kommunen eller amtskommunen gennemføre bekæmpelsen, uden at ejeren eller  

 brugeren kan modsætte sig dette.
Stk. 3.  Udgifterne ved en af en kommune iværksat  

 bekæmpelse afholdes af kommunen alene.
Udgifterne ved en af en amtskommune  

 iværksat bekæmpelse afholdes forskudsvis af amtskommunen.
Halvdelen af de af  

 amtskommunen afholdte udgifter refunderes af den eller de kommuner, hvori  

 skaden er sket.
 Stk. 4.  Erstatning for skade, som en af en kommune  

 eller amtskommune gennemført bekæmpelse medfører på træer, hegn, afgrøde  

 eller lignende, ansættes af de i mark- og vejfredsloven nævnte vurderingsmænd  

 og ydes af kommunen eller amtskommunen efter reglerne i stk. 3.
 Stk. 5.  Landbrugsministeren kan fastsætte regler om  

 gennemførelsen af bekæmpelsen.
§ 38 b.  Muldvarpe, rotter, mus og mosegrise må  

 bekæmpes uanset reglerne i denne lov.
Udlægning af gift skal dog foretages  

 således, at andre pattedyr og fugle ikke kan få adgang til giften.
 § 38 c.  Landbrugsministeren kan foranstalte  

 regulering af bestanden af vildtarter, der ikke er optaget i bilag 1, såfremt  

 det skønnes nødvendigt af biologiske årsager.
§ 39.  Landbrugsministeren kan i særlige tilfælde  

 meddele tilladelse til, at pattedyr og fugle, der volder væsentlig skade  

 eller ulempe eller udgør en fare for mennesker eller husdyr, nedskydes eller  

 på anden måde ombringes i fredningstiden.
Tilladelsen kan omfatte ret til at  

 ødelægge æg og reder og dræbe yngel.
For knopsvaners vedkommende kan  

 tilladelse dog kun gives, for så vidt angår tiden 1. marts - 30. april og kun  

 på steder, hvor antallet af ynglende svaner er ekstraordinært stort eller  

 svanerne er til væsentlig ulempe for andre ynglende fugle.
 Stk. 2.  Ansøgning om tilladelse til bekæmpelse  

 indsendes til Landbrugsministeriets Vildtforvaltning bilagt en redegørelse  

 for skadens omfang fra en planteavlskonsulent eller anden sagkyndig.
 Stk. 3.  Forinden tilladelse gives, indhenter  

 landbrugsministeren en udtalelse fra Fredningsstyrelsen, såfremt bekæmpelse  

 ønskes iværksat af helårsfredede pattedyr og fugle eller på områder, hvor  

 udøvelse af jagt er begrænset i henhold til naturfredningsloven.
 Stk. 4.  Brugerens adgang til bekæmpelse i medfør af  

 foranstående regler kan ikke indskrænkes ved aftale.
 §§ 40-42 (ophævet).
 § 43.  Udsætning af pattedyr og fugle, der tilhører  

 landets naturlige fauna, på steder, hvor den pågældende art ikke er naturligt  

 forekommende, må kun ske med landbrugsministerens tilladelse.
 Stk. 2.  Pattedyr og fugle, der ikke tilhører landets  

 naturlige fauna, må ikke udsættes uden landbrugsministerens tilladelse.
 Stk. 3.  Det er forbudt at udsætte sikavildt, muflon,  

 vildsvin og vildkanin.
Jagttegn og jagtfond § 44.  Ingen må udøve jagt uden at have jagttegn.  

 Denne bestemmelse gælder ikke:
a. den i § 29 a omhandlede indsamling af æg, b. fangst af fugle og pattedyr med henblik på mærkning, jfr. § 29, stk. 2, c. den i kap.
VIII omhandlede bekæmpelse, medmindre denne foregår ved  

 beskydning.
Stk. 2.  Jagttegnet skal altid medføres under jagten og  

 på forlangende forevises politiet.
Indehaveren skal endvidere medbringe  

 yderligere legitimation, f.eks. personnummerbevis, førerbevis eller ID-kort,  

 og på forlangende forevise den for politiet.
 Stk. 3.  En privatperson må kun foretage aflivning af  

 nødstedt vildt med skydevåben, hvis den pågældende er i besiddelse af gyldigt  

 jagttegn.
§ 45.  Forud for erhvervelsen af første jagttegn skal  

 erhververen ved en prøve godtgøre at have fornødent kendskab til almindeligt  

 forekommende vildtarter og til gældende jagt- og fredningsbestemmelser samt  

 at have praktisk færdighed i betjeningen af jagtvåben.
Personer, der er eller  

 har været bosat i Grønland, på Færøerne eller i udlandet, kan dog erhverve  

 jagttegn uden aflæggelse af prøve, hvis de er i besiddelse af gyldigt  

 jagttegn, udstedt i udlandet eller godtgør fornødent kendskab til brug af  

 jagtvåben.
De nærmere regler om jagtprøven og gebyrerne herfor fastsættes af  

 landbrugsministeren.
 Stk. 2.  Den, der ikke skønnes at have den synsevne samt  

 åndelige og legemlige førlighed, der er nødvendig for udøvelse af jagt, kan,  

 uanset at han har eller har haft jagttegn, af politiet eller  

 Landbrugsministeriets Vildtforvaltning henvises til at aflægge den i stk. 1  

 omhandlede prøve helt eller delvis, forinden nyt jagttegn udfærdiges.  

 Afgørelsen kan indbringes for landbrugsministeren.
Stk. 3.  Jagttegn kan kun udstedes til personer, der er  

 fyldt 16 år.
Personer under 18 år kan kun erhverve jagttegn efter begæring af  

 forældremyndighedens indehaver.
Stk. 4.  Jagttegn kan kun udstedes med samtykke fra  

 justitsministeren eller den, han bemyndiger hertil.
Justitsministeren  

 fastsætter nærmere regler om behandlingen af sager om samtykke til udstedelse  

 af jagttegn.
 Stk. 5.  Såfremt samtykke tilbagekaldes, skal jagttegnet  

 tilbagekaldes.
 § 46.  Jagttegn løses ved at betale jagttegnsafgiften  

 ved hjælp af et særligt giroindbetalingskort, der fremsendes af jagtfonden.  

 Postvæsenets kvittering på dette kort er samtidig jagttegn.
Stk. 2.  Jagttegn skal lyde på navn og bopæl samt  

 personnummer.
Det har kun gyldighed i det tidsrum fra 1. april til 31. marts,  

 for hvilket det er udstedt.
Landbrugsministeren kan dog bestemme, at  

 jagttegnets gyldighed udvides til at omfatte den ved nævnte tidsrums  

 afslutning følgende april måned.
§ 47.  Til brug ved tilvejebringelse af en årlig  

 opgørelse af vildtudbyttet udsendes til alle jagttegnsløsere fra jagtfonden  

 pr. 1. marts et spørgeskema, der skal tilbagesendes til jagtfonden i  

 underskrevet stand med oplysning om det vildt, indehaveren personligt har  

 nedlagt i den forløbne periode 1. marts-29. februar.
Landbrugsministeren  

 fastsætter fristen for skemaets tilbagesendelse.
 § 48.  Til jagttegnet er knyttet ansvarsforsikring for  

 indehaveren.
 Stk. 2.  Jagttegnsafgiften fastsættes af  

 landbrugsministeren efter forhandling med de organisationer, der er  

 repræsenteret i Jagtrådet.
 § 49.  Jagttegnsafgiften indbetales til jagtfonden,  

 der administreres af landbrugsministeren.
 Stk. 2.  Af jagtfonden afholdes udgifterne ved den til  

 jagttegnene knyttede ansvarsforsikring, omkostningerne ved jagttegnsordningen  

 og ved fondens administration.
Stk. 3.  I øvrigt anvendes jagtfondens midler til  

 ophjælpning af vildtbestanden, til vildtbiologiske undersøgelser, til  

 jagtkonsulentvirksomheden, til oplysning om jagt og vildtpleje, til støtte  

 for jagtforeninger af landsomfattende karakter og til oprettelse og drift af  

 vildtreservater.
Af fondens midler kan tillige ydes rentefri lån til  

 indhegning af erhversfrugtplantager.
 Stk. 4.  Nærmere regler for jagtfonden og  

 jagttegnsordningen, herunder for den i § 48 omhandlede ansvarsforsikring,  

 fastsættes af landbrugsministeren.
 § 50.  Landbrugsministeriets Vildtforvaltning påser,  

 at loven og de forskrifter, der udfærdiges med hjemmel i loven, overholdes.
 Stk. 2.  Landbrugsministeren kan bemyndige  

 Landbrugsministeriets Vildtforvaltning til at udøve de beføjelser, der ved  

 loven er tillagt landbrugsministeren.
 § 50 a.  Landbrugsministeren nedsætter følgende  

 rådgivende udvalg bestående af særligt sagkyndige og repræsentanter for de  

 nærmest interesserede organisationer:
a.
Vildtforvaltningsrådet og b.
Jagtrådet.
 Stk. 2.  Landbrugsministeren udpeger formanden for  

 henholdsvis Vildtforvaltningsrådet og Jagtrådet.
Stk. 3.  De i stk. 1 nævnte udvalg har til opgave at  

 afgive erklæring i sager, der forelægges dem af landbrugsministeren.
De kan  

 også af egen drift fremkomme med forslag vedrørende spørgsmål om jagt og  

 vildtforvaltning.
 Straf m.v.
§ 51.  Medmindre højere straf er forskyldt efter den  

 øvrige lovgivning, straffes overtrædelse af §§ 5, 6, 8, 10, § 11, 2. punktum,  

 §§ 13-17, § 20, § 20 a, §§ 21-24, § 29 og § 29 a, § 30, stk. 1 og 2, § 31,  

 stk. 1, 2, 4 og 5, § 38 b, §§ 43, 44 og 47 og § 52, stk. 3 med bøde.
Under  

 skærpende omstændigheder kan straffen dog stige til hæfte eller fængsel i  

 indtil 2 år.
Stk. 2.  Sagerne behandles som politisager.
Retsmidlerne  

 i retsplejelovens kapitler 72 og 73 kan dog anvendes i samme omfang som i  

 statsadvokatsager.
Stk. 3.  Overtrædelse af forskrifter om jagttider  

 udstedt i medfør af § 26, stk. 3, samt overtrædelse af forbud mod  

 erhvervsmæssig præparering af og handel med visse truede vildtarter udstedt i  

 medfør af § 32, straffes med bøde.
Under skærpede omstændigheder kan straffen  

 dog stige til hæfte eller fængsel i indtil 2 år.
 Stk. 4.  I forskrifter, der i øvrigt udstedes i medfør  

 af denne lov, kan der fastsættes straf af bøde for overtrædelse af  

 bestemmelser i forskrifterne.
 Stk. 5.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges  

 virksomheden som sådan bødeansvar.
 Stk. 6.  Jagt, udøvet i strid med loven eller i medfør  

 af denne udfærdigede forskrifter, straffes, selvom der ikke ved jagten er  

 fældet eller fanget noget vildt.
§ 52.  Ved dom for forsætlig, strafbar overtrædelse af  

 denne lov eller af de i medfør af loven udstedte forskrifter kan der ske  

 frakendelse af retten til at have eller erhverve jagttegn, såfremt det  

 begåede forhold giver grund til at antage, at den pågældende ikke fremtidig  

 vil udøve jagt på forsvarlig måde.
Det samme gælder ved dom for dyrplageri  

 efter lovgivningen om værn for dyr eller for under jagt på strafbar måde at  

 have forvoldt skade på andre menneskers person eller fare herfor.
Stk. 2.  Frakendelse af jagttegn sker på tid fra 1 til 5  

 år, regnet fra endelig dom, eller indtil videre, i hvilket tilfælde  

 spørgsmålet om fortsat udelukkelse efter 5 års forløb kan indbringes for  

 retten efter de i borgerlig straffelov § 78, stk. 3, indeholdte regler.
Når  

 særlige omstændigheder taler derfor, kan justitsministeren dog tillade, at  

 indbringelse for retten sker, inden den omhandlede 5 års frist er forløbet.
 Stk. 3.  Den, der er frakendt retten til at have  

 jagttegn, skal aflevere sit jagttegn til politiet.
 § 53.  Overtrædelse af §§ 5, 8 og 10 påtales kun efter  

 den forurettedes begæring, medmindre almene hensyn kræver påtale.
 Ikrafttrædelsesbestemmelser m.v.
 § 54.  Loven træder i kraft den 1. august 1967.
 § 54,  stk. 1, andet pkt., og stk. 2-3.  

 (Overgangsbestemmelser udeladt).
Stk. 4.  De bekendtgørelser om vildtreservater, der er  

 udstedt i henhold til den tidligere lovgivning, forbliver i kraft, indtil de  

 eventuelt ophæves eller ændres i overensstemmelse med denne lov.
Overtrædelse  

 af de i disse bekendtgørelser fastsatte bestemmelser straffes med bøde, for  

 så vidt strengere straf ikke er forskyldt efter den øvrige lovgivning.
§ 55.  Ved overenskomster med fremmede stater kan der  

 træffes bestemmelser om iværksættelse af fælles foranstaltninger til  

 beskyttelse af trækfugle.
Bestemmelser vedrørende sådanne overenskomsters  

 gennemførelse i Danmark fastsættes af landbrugsministeren.
Stk. 2.  Som led i det internationale samarbejde til  

 beskyttelse af vildtet kan landbrugsministeren forbyde indførsel, transport  

 og forsendelse af pattedyr og fugle, der er solgt eller eksporteret i strid  

 med de i oprindelseslandet gældende bestemmelser.
Denne bestemmelse omfatter  

 både levende og døde dyr, dele af disse, herunder fjerdragt, samt fugleæg.
 § 56.  Landbrugsministeren kan indrømme statsborgere i  

 de andre nordiske lande samme adgang som danske statsborgere til at udøve  

 jagt på søterritoriet under forudsætning af, at danske statsborgere opnår en  

 tilsvarende retsstilling i det pågældende nordiske land.
§ 56 a.  Bestemmelserne i denne lovs kap.
V og VI samt  

 forskrifter udstedt i medfør af de nævnte bestemmelser gælder, såfremt andet  

 ikke er angivet, tillige for det danske fiskeriterritorium, herunder indre  

 farvande, som fastlagt ved lov om saltvandsfiskeri.
 § 57.  Loven gælder ikke for Færøerne og Grønland.
 I lov nr. 294 af 9. juni 1982 om ændring af lov om jagten fastsættes i §  

 2, at loven træder i kraft den 1. januar 1983, at forskrifter udstedt i  

 henhold til lovbestemmelser, der ophæves ved denne lov, forbliver i kraft  

 indtil de udløber eller afløses af regler fastsat i henhold til denne lov  

 samt at overtrædelse af bestemmelserne i de bekendtgørelser om  

 vildtreservater, der er udstedt efter 1. august 1967, straffes med bøde.
I lov nr. 297 af 6. juni 1987 om ændring af våbenloven og om ændring af  

 lov om jagt og vildtforvaltning fastsættes i § 2 at loven, der tilføjer § 45,  

 stk. 4 og 5, træder i kraft på et tidspunkt, der fastsættes af  

 justitsministeren efter forhandling med landbrugsministeren. (* 2) Landbrugsministeriet, den 11. december  

 1987 LAURITS TØRNÆS /Henrik Wanscher Bilag Fortegnelse over arter, for hvilke der kan fastsættes jagttid (§ 26) Pattedyr Hovdyr Krondyr Dådyr Sika Rådyr Muflon Vildsvin Rovdyr:
Mink Ræv Husmår Grævling Mårhund Vaskebjørn Gnavere:
Hare Vildkanin Egern Fugle Andefugle:
Grågås Blisgås Sædgås Kortnæbbet gås Canadisk gås Gråand Atlingand Krikand Spidsand Pibeand Skeand Taffeland Troldand Bjergand Hvinand Havlit Ederfugl Sortand Fløjlsand Stor skallesluger Toppet skallesluger Hønsefugle:
Agerhøne Fasan Vandhøns:
Blishøne Vadefugle:
Stor regnspove Lille regnspove Dobbeltbekkasin Enkeltbekkasin Skovsneppe Mågefugle:
Hættemåge Stormmåge Sildemåge Sølvmåge Svartbag Duer:
