Cirkulæreskrivelse  

 om navne og vielse Den nye navnelov træder i  

 kraft den 1. april 2006, jf. lov nr. 524 af 24. juni 2005. Dette medfører  

 bl.a.  

 ændring af reglerne for navneforandring ved indgåelse af ægteskab og ved  

 registrering af partnerskab:
Efter de nye regler sker  

 navneforandring ikke længere i forbindelse med vielsen.
Vielsesattesten  

 udstedes med de navne, som parterne bærer på vielsestidspunktet, og der vil  

 ikke længere være adgang til at udstede en ny vielsesattest med det nye navn.  

 (Der vil dog fortsat være adgang til at udstede en ny vielsesattest, hvis  

 parternes navne m.v. ved en fejl var blevet angivet forkert i den oprindelige  

 vielsesattest.).
 Hvis parterne ønsker  

 navneforandring i forbindelse med vielsen, skal de efter vielsen indsende  

 ansøgning  

 herom til ministerialbogsføreren (i de sønderjyske landsdele:  

 personregisterføreren). Der udstedes herefter en ny dåbs- eller fødselsattest  

 (personregisterattest) med det nye navn.
 Hvis parterne samlever  

 inden vielsen, har den ene part i visse situationer mulighed for at få antage  

 den anden parts navn ved ansøgning til ministerialbogsføreren eller  

 personregisterføreren.
 Personer, der ikke har  

 domicil i Danmark, skal søge navneforandring hos hjemlandets myndigheder.
 Endelig bemærkes, at der  

 ikke længere kan anmeldes adresseringsmellemnavne til folkeregistrene, og at  

 begrebet giftenavn afskaffes. Ægtefæller og registrerede partnere  

 kan efter  

 vielsen/registreringen få hinandens mellem- og efternavne.
 Vielsesmyndighederne  

 bedes vejlede parter, der  

  

 indgår ægteskab den 1. april 2006 eller senere,  

 om, at en eventuel ændring af navn skal ske efter vielsen ved ansøgning til  

 ministerialbogsføreren eller personregisterføreren, jf. oven for.
 Familiestyrelsen har  

 modtaget en række henvendelser om ændring af vielsesblanketterne på grund af  

 de  

 nye navneregler.
 Styrelsen kan i den  

 anledning oplyse, at der er taget initiativ til ændring af blanketterne,  

 således at de bringes i overensstemmelse med bl.a. de nye navneregler.
 Prøvelse af  

 ægteskabsbetingelserne, der foretages på nuværende tidspunkt, kan anvendes  

 både  

 før og efter den 1. april 2006. Det vil imidlertid være uhensigtsmæssigt at  

 skulle anvende to blanketsæt i perioden indtil den 1. april 2006. Derfor  

 anvendes de nuværende blanketter indtil den 31. marts 2006, hvorefter de  

 afløses af nye blanketter.
 I stedet for allerede nu  

 at udstede nye blanketter, informeres parterne om de nye navneregler, hvis de  

 først vil indgå ægteskab eller partnerskab den 1. april 2006 eller senere.  

 Dette sker på vedlagte informationsark Navneforandring ved vielse eller  

 registrering af partnerskab, der skal udleveres sammen med  

 ægteskabserklæringen  

 og partnerskabserklæringen.
 Hvis det er sikkert, at  

 parterne først skal vies den 1. april 2006 eller senere, skal de ikke udfylde  

 rubrikkerne Efternavn efter vielsen på ægteskabserklæringen eller  

 partnerskabserklæringen.
Hvis parterne skal vies  

 inden den 1. april 2006, skal rubrikken Efternavn efter vielsen  

 udfyldes som  

 hidtil.
Dette gælder også situationer, hvor det ikke vides, hvornår vielsen  

 skal foregå, f.eks. fordi der skal fremlægges dokumentation for en udenlandsk  

 skilsmisse.
Forrettes vielsen først den 1. april 2006 eller senere, har  

 erklæringen på ægteskabserklæringen eller partnerskabserklæringen om  

 Efternavn  

 efter vielsen ingen retsvirkning.
I så fald skal navneforandring søges  

 som  

 nævnt oven for.
Familiestyrelsen, den 13. februar  

 2006 Lars Thøgersen Bilag 1 Navneforandring ved vielse eller registrering  

 af partnerskab Den 1. april 2006  

 træder en ny navnelov i kraft, lov nr. 542 af 24. juni 2006. Herefter gælder  

 følgende regler for navneforandring ved vielse eller registrering af  

 partnerskab:
1. Hvordan  

 ansøger man om navneforandring? Fra den 1. april  

 2006 skal alle ansøgninger om navneforandring indsendes til  

 ministerialbogsføreren (præsten/kordegnen) i ansøgerens bopælssogn.
Personer,  

 der er født i de sønderjyske landsdele, skal indsende ansøgningen til  

 personregisterføreren  

 (kommunen) i deres fødesogn.
 Ansøgningsskema  

 fås ved henvendelse til sognet, der kan findes på www.sogn.dk.
Man kan ikke få  

 ændret navn i forbindelse med vielsen/registreringen.
I stedet skal man  

  

 efter  

  

 vielsen søge navneforandring hos ministerialbogsføreren eller  

 personregisterføreren.
 Vielsesattesten  

 indeholder kun de navne, som ægtefællerne bærer på vielsestidspunktet.
 Hvis parterne  

 samlever inden vielsen, kan den ene part antage den anden parts navn ved  

 ansøgning til ministerialbogsføreren eller personregisterføreren, hvis  

 parterne har levet sammen i mindst 2 år, eller de har fælles børn under 18  

 år, der har eller skal have navnet.
 Personer, der ikke  

 har domicil (fast bopæl og varig tilknytning) i Danmark, må henvises til at  

 søge navneforandringen gennemført i deres hjemland.
 Ministerialbogsførerne  

 og personregisterførerne kan vejlede om navnereglerne.
2.  

 Ægteskabserklæringen eller partnerskabserklæringen Rubrikkerne  

 Efternavn efter vielsen på ægteskabserklæringen eller  

 partnerskabserklæringen  

 skal ikke udfyldes, hvis det er sikkert, at parterne først skal vies den 1.  

 april 2006 eller senere.
Skal vielsen finde  

 sted inden den 1. april 2006, skal rubrikken Efternavn efter  

 vielsen  

 udfyldes.
Dette gælder også, hvis det ikke vides, hvornår vielsen skal  

 foregå.
Forrettes vielsen først den 1. april 2006 eller senere, har  

 erklæringen  

 på ægteskabserklæringen eller partnerskabserklæringen om Efternavn  

 efter vielsen  

 ingen virkning, og navneforandring skal søges som nævnt i pkt. 1.
3. Hvilke  

 navne kan parterne få på grundlag af vielse eller partnerskab Ønsker  

 ægtefæller/registrerede partnere samme efternavne, kan den ene  

 ægtefælle/partner  

 med den andens samtykke tage dennes efternavn.
Det samme gælder mellemnavne.
Begrebet  

 giftenavne afskaffes.
En ægtefælle/partner, der antager den andens efternavn  

 eller mellemnavn, får navnet som sit eget navn.
Det betyder, at den  

 pågældende får udstedt en ny fødsels- eller  

 navneattest/dåbsattest/personregisterattest,  

 og at navnet kan gives videre til andre.
