Betænkning afgivet af Kulturudvalget den  

 2. maj 2001 Betænkning over Forslag til lov om billedkunst [af  

 kulturministeren (Elsebeth Gerner Nielsen)] 1. Ændringsforslag Der er af kulturministeren stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 31. januar 2001 og var til  

 1. behandling den 8. februar 2001. Lovforslaget blev efter 1. behandling  

 henvist til behandling i Kulturudvalget.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og kulturministeren sendte den 13.  

 november 2000 dette udkast til udvalget, jf. alm. del   bilag 54. Den 7.  

 februar 2001 sendte kulturministeren de indkomne høringssvar samt  

 høringsnotat til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Akademiraadet, Danske Billedkunstneres Fagforening, Galleri Nicolai Wallner, Anders Kirkegaard, maler, Hundested, Kunstnergruppe v/ Marie Markman m.fl., Poul Lillesøe, billedkunstner,  

 Brønshøj, og Peter Rindal, Ålborg SV.
 Kulturministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Akademiraadet, Danske Billedkunstneres Fagforening og Kunstnergruppe v/ Marie Markman m.fl.
Spørgsmål Udvalget har stillet 21 spørgsmål til  

 kulturministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, KF, SF og RV) indstiller  

 lovforslaget til vedtagelse med de stillede ændringsforslag.
 Et mindretal i udvalget (V, KRF og Ole Donner (UP))  

 indstiller lovforslaget til forkastelse ved 3. behandling og stemmer  

 hverken for eller imod de stillede ændringsforslag.
 Venstre, Kristeligt Folkeparti og Ole Donner (UP) finder  

 det betænkeligt, at lovforslaget medfører en opsplitning af  

 kunstpolitikken i et stigende antal konkurrerende råd, fonde og  

 centre.
 Mindretallet finder det ikke hensigtsmæssigt, at  

 statens udsmykningsopgaver skal fratages Statens Kunstfond, ligesom en  

 opsplitning af formidlingsopgaven i henholdsvis ind- og udland forekommer  

 uheldig.
 Endvidere finder mindretallet det kritisabelt, at en  

 væsentlig del af finansieringsgrundlaget for et billedkunstråd  

 fremskaffes gennem voldsom reduktion af de midler, der er afsat til  

 igangsætningsstipendier for unge kunstnere.
 Et andet mindretal i udvalget (DF) indstiller  

 lovforslaget til forkastelse ved 3. behandling, men stemmer for  

 de stillede ændringsforslag.
Dansk Folkeparti finder det ikke rimeligt, at staten skal  

 finansiere billedkunstnernes produktion.
Noget sådant må  

 billedkunstnerne selv stå for, og produktionen bør de  

 pågældende igangsætte i takt med mulighederne for  

 afsætning.
Det er ganske vist positivt, at kunstnerne skal betale  

 tilbage til staten, hvis de får solgt et kunstværk, hvortil der  

 er givet statstilskud.
Men administrationen af sidstnævnte bliver  

 ganske betragtelig og kan helt undgås, hvis kunstnerne helt og holdent  

 selv står for produktion og salg.
 Et tredje mindretal i udvalget (CD) vil  

 redegøre for sin stilling til lovforslaget ved 2. behandling.  

 Mindretallet stemmer for de stillede ændringsforslag.
Centrum-Demokraterne glæder sig over, at der nu  

 kommer en billedkunstlov.
Det oprindelige forslag fra kulturministeren havde  

 desværre tre skønhedspletter.
For det første var den  

 gruppe, man kunne udpege som kunstneriske medlemmer af de amtslige  

 billedkunstråd for bred.
Der var ingen garanti for en kunstnerisk viden  

 og kvalitet.
For det andet var der usikkerhed omkring kompetencen mellem  

 Akademiraadet og Billedkunstrådet.
For det tredje var det problematisk,  

 at ministeren udpeger 2 ud af 5 medlemmer af Billedkunstrådet.
Det første problem har ministeren løst  

 gennem ændringsforslag nr. 1. Det hilser CD med glæde.
Men der er  

 stadig problemer omkring de to andre indvendinger.
CD ønsker fornyet  

 udvalgsbehandling efter 2. behandling for at få en tilfredsstillende  

 løsning på de to spørgsmål.
Partiet vil eventuelt  

 stille ændringsforslag på disse områder til 3. behandling  

 og først derefter tage stilling til lovforslaget som helhed.
 Enhedslisten og Demokratisk Folkeparti var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	kulturministeren, tiltrådt af et flertal (S, KF,  

 SF, DF, CD og RV):
Til § 10 1) Stk. 3 affattes således:
» [Sammensætning af de amtskommunale  

 billedkunstråd] Til § 14 2) Paragraffen affattes således:
» [Udsættelse af overførelsen af Statens  

 Kunstfonds billedkunstneriske udsmykningsudvalg] Bemærkninger Til nr. 1 Akademiraadet har i lyset af den af rådet og  

 Billedkunstnernes Forbund indgåede aftale om en faglig  

 afgrænsning af kunstnerstanden (den såkaldte koncensusordning)  

 udtalt sig imod lovforslagets § 10, stk. 3. Ifølge denne bestemmelse  

 er det foreslået, at de af amtsrådene udpegede kunstnermedlemmer  

 skal udpeges blandt billedkunstnere på den fortegnelse, der udarbejdes  

 af Akademiraadet i henhold til afskrivningsloven.
Akademiraadet har  

 påpeget, at fortegnelsen er mere vidtgående end ønskeligt  

 i sammenhæng med billedkunstloven.
Ændringsforslaget skal tydeliggøre, at det er  

 lovens hensigt, at de billedkunstnere, der udpeges af amtsrådene til de  

 amtskommunale billedkunstråd, er professionelle kunstnere, der besidder  

 en sådan billedkunstnerisk faglig kompetence og kundskab, at både  

 den professionelle kunstverden og offentligheden vil kunne anerkende den  

 kunstneriske indsigt, der er repræsenteret i de amtskommunale  

 billedkunstråd.
Det forekommer desuden ikke ønskeligt, at der  

 lægges snævre, formelle begrænsninger for, hvem der kan  

 udpeges til rådene.
Til nr. 2 Ændringsforslagets formål er at udsætte  

 overførelsen af Statens Kunstfonds billedkunstneriske  

 udsmykningsudvalgs opgaver til Billedkunstrådet, således at  

 overførelsen sker med virkning fra den 1. januar 2005.
Den 1. januar 2002 tiltræder nye tremandsudvalg i  

 Statens Kunstfond for en treårig periode.
Overførelsen af de nye  

 udsmykningssager til Billedkunstrådet sker med virkning fra 1. januar  

 2005. Akademiraadet har argumenteret for en sådan udsættelse,  

 bl.a. for at give Billedkunstrådet bedre tid til at opbygge den nye  

 institution.
Det er af stor betydning, at det sikres, at behandlingen af  

 udsmykningssagerne i det nye regi frembyder samme garantier for  

 uafhængighed og kvalificeret kunstnerisk sagkundskab som i Statens  

 Kunstfond.
Tredje og sidste år af Statens Kunstfonds udsmykningsudvalgs  

 beskikkelsesperiode vil medgå til, at udvalget i videst muligt omfang  

 færdiggør allerede igangsatte udsmykningsprojekter og  

 bistår Billedkunstrådet med forberedelsen til den nye opgave.
Hanne Andersen (S) fmd.  

  Søren Hansen (S)  Jytte Andersen (S)  

  Peder Sass (S)  Jytte Wittrock (S)  

  Margrete Auken (SF)  Peter Duetoft (CD)  

 Niels Helveg Petersen (RV)  Ole Sohn (SF)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

  Brian Mikkelsen (KF)  Tove Videbæk (KRF)  

 Poul Nødgaard (DF) nfmd.  

  Ole Donner (UP) Enhedslisten og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 151 Bilagsnr.
Titel 1 Høringssvar samt kopi af øvrige indkomne tilkendegivelser,  

 fra kulturministeren 2 Høringsnotat, fra kulturministeren 3 Meddelelse om tidsplan for udvalgets behandling af lovforslaget 4 Henvendelse af 16/2-01 fra Akademiraadet 5 Spm. 1 om ministerens kommentar til henvendelse af 16/2-01 fra  

 Akademiraadet, til kulturministeren 6 Henvendelse af 29/11-00 fra Poul Lillesøe, billedkunstner,  

 Brønshøj 7 Henvendelse af 7/12-00 fra Anders Kirkegaard, maler, Hundested 8 Kopi af spm. 43 om ministerens kommentar til henvendelse fra Poul  

 Lillesøe, billedkunstner, Brønshøj, til  

 kulturministeren, jf. alm. del   bilag 101 9 Kopi af spm. 44 om ministerens kommentar til henvendelse fra Anders  

 Kirkegaard, maler, Hundested, til kulturministeren, jf. alm. del   bilag 102 10 Kopi af kulturministerens foreløbige svar på spm. 44 om  

 ministerens kommentar til henvendelse fra Anders Kirkegaard, maler,  

 Hundested, fra kulturministeren, jf. alm. del   bilag 118 11 Kopi af ministerens svar på spm. 43 om ministerens kommentar til  

 henvendelse fra Poul Lillesøe, billedkunstner, Brønshøj,  

 fra kulturministeren, jf. alm. del   bilag 157 12 Spm. 2 om tilskud til amtslige billedkunstråd, til kulturministeren Spm. 3 om udelukkelse af støtte til det amtslige  

 billedkunstråd og det pågældende amt, til kulturministeren Spm. 4, om Billedkunstrådet kan tage initiativ til international  

 kunstudveksling, til kulturministeren Spm. 5 om arbejdsdelingen for international kunstudveksling, til  

 kulturministeren Spm. 6 om, hvilke tilskudsordninger Billedkunstrådet skal vurdere,  

 til kulturministeren Spm. 7 om Billedkunstrådets og Akademiraadets  

 rådgivningsfunktion over for ministeriet, til kulturministeren 13 Henvendelse af 21/2-01 fra kunstnergruppe v/Marie Markman m.fl.
14 Spm. 8 om ministerens kommentar til henvendelse af 21/2-01 fra Marie  

 Markman m.fl., til kulturministeren 15 Svar på spm. 1 om ministerens kommentar til henvendelse af 16/2-01  

 fra Akademiraadet, fra kulturministeren 16 Svar på spm. 2 om tilskud til amtslige billedkunstråd, fra  

 kulturministeren Svar på spm. 3 om udelukkelse af støtte til det amtslige  

 billedkunstråd og det pågældende amt, fra kulturministeren Svar på spm. 4, om Billedkunstrådet kan tage initiativ til  

 international kunstudveksling, fra kulturministeren Svar på spm. 5 om arbejdsdelingen for international kunstudveksling,  

 fra kulturministeren Svar på spm. 6 om, hvilke tilskudsordninger Billedkunstrådet  

 skal vurdere, fra kulturministeren Svar på spm. 7 om Billedkunstrådets og Akademiraadets  

 rådgivningsfunktion over for ministeriet, fra kulturministeren 17 Henvendelse af 14/3-01 fra kunstnergruppe v/Maria Markman m.fl.
