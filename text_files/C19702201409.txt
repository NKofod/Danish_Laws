§ 1.  Institutionens navn er statens  

 erhvervspædagogiske læreruddannelse, SEL.
Den hører under  

 undervisningsministeriet, direktoratet for erhvervsuddannelserne.
§ 2.  SEL har til formål Stk. 2.  Lærere ved undervisningsvirksomheder, der ikke  

 hører under direktoratet for erhvervsuddannelserne, kan efter nærmere  

 fastsatte retningslinjer deltage i de etablerede lærerkursus.
 § 3.  De nødvendige midler til SEL's drift stilles til  

 rådighed på de årlige finanslove.
 § 4.  SEL ledes af en rektor.
 Stk. 2.  Rektor repræsenterer institutionen udadtil.  

 Rektor træffer afgørelse i alle sager, der ikke kræver beslutning af  

 undervisningsministeriet.
 Stk. 3.  Rektor udarbejder over for  

 undervisningsministeriet forslag til de årlige budgetter.
 Stk. 4.  rektor foretager indstilling til  

 undervisningsministeriet om besættelse af stillinger.
 § 5.  Administrator leder på rektors vegne SEL's  

 administration.
 Stk. 2.  Administrator er over for rektor ansvarlig for,  

 at de givne bevillinger anvendes i overensstemmelse med formålet.  

 Administrator bestyrer SEL's kasse- og regnskabsvæsen efter de gældende  

 regler.
 § 6.  Der nedsættes et uddannelsesråd bestående af  

 SEL's rektor, der er formand for rådet, og af følgende medlemmer, der  

 beskikkes af undervisningsministeriet:
 4 medlemmer efter forhandling med de organisationer, der repræsenterer  

 lærerne ved skoler og læreranstalter under direktoratet for  

 erhvervsuddannelserne.
 Indtil 5 medlemmer som særligt sagkyndige i almen pædagogisk eller  

 læreruddannelsesmæssig henseende.
 Stk. 2.  Beskikkelserne gælder for 3 år.
 Genbeskikkelse kan finde sted.
 Stk. 3.  Undervisningsministeriet kan foretage ændringer  

 i uddannelsesrådets sammensætning efter indstilling fra rådet.
 § 7.  Uddannelsesrådet er rådgivende for SEL i  

 erhvervspædagogiske læreruddannelsesspørgsmål.
 Stk. 2.  Uddannelsesrådet holdes underrettet om SEL's  

 virksomhed, og rektor aflægger mindst een gang årligt beretning for rådet  

 samt afgiver en redegørelse for institutionens virksomhed, igangværende  

 arbejder og resultater af afsluttende arbejder.
 Stk. 3.  Rådet fastsætter sin egne forretningsorden.
Undervisningsministeriet Direktoratet for erhvervsuddannelserne,  

 den 24. november 1970.
 P.D.V.
 Ida Dybdal.
