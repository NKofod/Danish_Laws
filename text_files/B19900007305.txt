I medfør af § 100, stk. 9 i lov om arbejdsformidling og arbejdsløshedsforsikring m.v. jfr. lovbekendtgørelse nr. 510 af 19.
juli 1989, som ændret ved lov nr. 840 af 20. december 1989, fastsættes herved følgende forretningsorden for Arbejdsmarkedets Ankenævn:
 § 1.  Ankenævnet holder møde efter formandens  

 bestemmelse, når sagerne gør det nødvendigt, eller ønske herom fremsættes af  

 2 eller flere medlemmer.
 § 2.  Indkaldelse til møde skal så vidt muligt ske med  

 mindst 1 uges varsel.
 Stk. 2.  Dagsorden for mødet med ekstrakt af de sager,  

 der skal forhandles, udsendes så vidt muligt senest 4 dage før mødet.
 § 3.  Akter i de sager, der skal forhandles, skal på  

 anmodning være til gennemsyn for medlemmerne.
 § 4.  Efter formandens bestemmelse kan personale fra  

 sekretariatet for ankenævnet deltage i ankenævnets møder uden stemmeret.
 § 5.  Parterne kan efter ankenævnets bestemmelse give  

 møde for nævnet for at afgive forklaring om sagen.
 § 6.  Ankenævnets forhandlinger ledes af formanden, i  

 formandens forfald af den beskikkede stedfortræder.
Stk. 2.  Sagerne afgøres ved almindelig stemmeflerhed af  

 de tilstedeværende medlemmer.
Hvis stemmerne står lige, gør formandens stemme  

 udslaget.
I et sådant tilfælde kan dog ethvert af medlemmerne kræve sagen  

 udsat til fornyet behandling i et efterfølgende møde.
Stk. 3.  Formanden kan bestemme, at sager sendes til  

 skriftlig votering.
Medlemmerne afgiver deres skriftlige votering i de  

 enkelte sager inden en af formanden fastsat frist, der ikke kan være kortere  

 end 1 uge fra udsendelsen af sagen til medlemmerne.
Ethvert medlem kan uden  

 særlig begrundelse kræve, at en sag bliver behandlet og afgjort i et møde i  

 ankenævnet.
§ 7.  Ankenævnet er i sager vedrørende  

 arbejdsløshedsforsikring og arbejdstilbud beslutningsdygtigt, når foruden  

 formanden de to medlemmer udpeget af hovedorganisationerne og et af de øvrige  

 medlemmer er til stede.
I sager vedrørende arbejdsmarkedsuddannelser er  

 nævnet beslutningsdygtigt, når samtlige de i arbejdsløshedsforsikringslovens  

 § 100, stk. 2, nr. 2, 3 og 5 nævnte medlemmer er til stede.
 Stk. 2.  Ankenævnets formand kan på nævnets vegne træffe  

 beslutning om, hvorvidt en sag skal afvises fra realitetsbehandling i nævnet  

 på grund af overskridelse af den i loven fastsatte frist for sagens  

 indbringelse for nævnet, eller af andre formelle grunde.
§ 8.  Over ankenævnets forhandlinger og beslutninger  

 føres en protokol.
Et medlem kan kræve tilført protokollen en kort motivering  

 for sit standpunkt eller bemærkning om afvigende standpunkt.
§ 9.  Det påhviler formanden at påse, at ankenævnets  

 beslutninger udføres.
Afgørelserne underskrives af formanden eller af den i  

 ankenævnets sekretariat, som har bemyndigelse dertil.
 § 10.  Der påhviler ankenævnets medlemmer og andre  

 deltagere i ankenævnets møder tavshedspligt efter straffelovens § 152 og  

 forvaltningslovens § 27.
 § 11.  Bekendtgørelsen træder i kraft den 17. februar  

 1990.
 Stk. 2.  Samtidig ophæves Arbejdsministeriets  

 bekendtgørelse nr. 285 af 29. maj 1986 om forretningsorden for Ankenævnet for  

 Arbejdsløshedsforsikringen.
