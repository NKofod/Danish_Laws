Cirkulære  

 om ændring af praksis og genoptagelse af opgørelse af momstilsvaret  

 vedrørende  

 rykkergebyrer ved ikke-rettidig betaling af momspligtige leverancer  

1) Praksis  

 vedrørende den momsmæssige behandling af rykkergebyrer Rykkergebyrer  finansiering af købekontrakter  

 i forbindelse med salg af varer og ydelser på kredit 1. I henhold til momslovens § 27 stk. 2, nr. 5,  

 skal kreditkøbs- og finansieringstillæg m.v. medregnes i momsgrundlaget.
Der skal således opkræves moms af diverse gebyrer og afgifter,  

 som sælger pålægger køber at betale ved ikke-rettidig betaling 2. Landsskatteretten har i SKM2001.456.LSR fastslået, at  

 en leverandørs ydelse af henstand med betaling af prisen ud over  

 leveringstidspunktet kan anses som ydelse af et lån omfattet af  

 fritagelsesbestemmelsen i momslovens § 13, stk. 1, nr. 11, litra a.
 Under hensyn til, at et rykkergebyr opkræves såfremt, der  

 ikke sker betaling til den aftalte tid, og at rykkergebyret i almindelighed  

 anses for at udgøre en godtgørelse af kreditors omkostninger i forbindelse  

 med  

 påmindelse om betalingskravet, fandt Landsskatteretten, at rykkergebyret  

 udgjorde en del af vederlaget for den ydede henstand.
 Landsskatteretten lagde herefter til grund, at virksomheder,  

 der opkræver rykkergebyrer såfremt der ikke sker betaling til den aftalte tid  

 i  

 forbindelse med en virksomheds finansiering af købekontrakter i forbindelse  

 med  

 salg af varer og ydelser på kredit, herefter ikke skal medregne  

 rykkergebyrerne  

 til virksomhedens afgiftsgrundlag, jf. momslovens § 27, stk. 2, nr.  

 5.
 3. Praksis er beskrevet i Momsvejledningen, afsnit  

 D.11.11.4.3 og G.1.2.5 og i Told- og Skattestyrelsens cirkulære 2002-06 af  

 14.  

 februar 2002.
Rykkergebyrer  ved ikke-rettidig betaling af  

 momspligtige leverancer 4. I henhold til momslovens § 27, stk. 2, nr. 2,  

 skal biomkostninger, som en leverandør forlanger afholdt af køber medregnes i  

 momsgrundlaget.
 Der skal således betales moms af diverse gebyrer og  

 afgifter, som sælger pålægger køber ved ikke-rettidig betaling.
 5. Momsnævnet har i TfS 1996, 88, fastslået, at der skal  

 betales moms af gebyrer, der opkræves af et fjernvarmeværk i forbindelse med  

 udsendelse af erindringsskrivelser vedrørende ikke-rettidigt betalte ydelser  

 til varmeværket.
 6. Praksis er beskrevet i Momsvejledningen, afsnit G.1.2.2.
Landsskatterettens  

 kendelse SKM2003.541.LSR 7. Landsskatteretten har i en kendelse af 14. november 2003  

 truffet afgørelse om, at et selskabs rykkergebyrer ved ikke-rettidig betaling  

 af momspligtige leasingydelser ikke er momspligtige.
 Kendelsen er offentliggjort under SKM2003.541.LSR.
Landsskatteretten udtaler i kendelsen, at de på forhånd  

 aftalte rykkergebyrer må anses for et standardiseret og objektivt grundlag  

 for  

 den godtgørelse af omkostninger i forbindelse med påmindelse om  

 betalingskravet, som selskabet kan kræve for tab ved ikke at modtage den  

 aftalte pengeydelse til den aftalte tid.
Tabet består i denne situation af  

 udgifter til iværksættelse af rykkerprocedure m.v.
Den godtgørelse af omkostninger, som finder sted ved  

 rykkergebyrerne, må anses for at være af en anden karakter end de af 6.  

 momsdirektivs artikel 11, pkt.
A, stk. 2, litra b, omfattede  

 biomkostninger, og ses i hvert fald ikke med hjemmel i den danske momslov at  

 kunne medregnes som en del af afgiftsgrundlaget for den leverede  

 leasingydelse.
 Godtgørelsen kan endvidere ikke anses som vederlag for en  

 leverance, og må som følge heraf anses for at falde uden for momslovens  

 anvendelsesområde, jf. momslovens § 4, stk. 1.
Ændring af  

 praksis 8. SKM2003.541.LSR ændrer den praksis vedrørende rykkergebyrer  

 ved finansiering af købekontrakter i forbindelse med salg af varer og ydelser  

 på kredit, der er beskrevet i Momsvejledningen, afsnit D.11.11.4.3. og  

 G.1.2.5  

 og i Told- og Skattestyrelsens cirkulære 2002-06 af 14. februar 2002.
 9. SKM2003.541.LSR ændrer derimod ikke den i  

 Momsvejledningens samme sted beskrevne praksis om den momsmæssige behandling  

 af  

 oprettelsesgebyrer.
 10. SKM2003.541.LSR ændrer endvidere den praksis, der er  

 beskrevet i Momsvejledningen, afsnit G.1.2.2. vedrørende betaling af moms af  

 rykkergebyrer ved ikke-rettidig betaling af momspligtige leverancer, og  

 ophæver  

 samtidig Momsnævnets afgørelse 1996, 88.
 11. I dette cirkulæres pkt. 12  23 beskrives betydningen af  

 den ændrede praksis nærmere.
Beregningsgrundlaget, jf. momslovens § 27 12. Den ændrede praksis betyder, at virksomheder, der  

 opkræver rykkergebyrer ved ikke-rettidig betaling af momspligtige leverancer  

 ikke skal medregne gebyrerne til virksomhedens afgiftsgrundlag, jf.  

 momslovens  

 § 27, stk. 2, nr. 2, idet gebyrerne ikke kan anses for at være en  

 del  

 af vederlaget for leverancen.
 13. Der skal ikke længere sondres mellem rykkergebyrer  

 opkrævet i forbindelse med virksomhedens finansiering af købekontrakter  

 vedrørende salg på kredit, og rykkergebyrer opkrævet ved ikke-rettidig  

 betaling  

 af momspligtige leverancer.
Rykkergebyret er i begge situationer at betragte som en  

 erstatning for virksomhedens tab ved, at virksomheden ikke modtager den  

 aftalte  

 pengeydelse til den aftalte tid, og i ingen af tilfældene indgår gebyret som  

 en  

 del af vederlaget for selve leverancen.
Det er således ikke selve leverancen,  

 der udløser rykkergebyr-betalingen, men derimod misligholdelsen af  

 betalingsforpligtelsen.
Rykkergebyrer for en købers ikke rettidige betaling falder  

 derfor i begge tilfælde uden for momslovens anvendelsesområde 14. Landsskatteretskendelsen medfører endvidere, at der i  

 alle andre tilfælde end de under pkt. 13 og 15 nævnte, skal foretages en  

 konkret vurdering af, om et opkrævet gebyr skal anses som   

 	  

 et vederlag for en  

 leverance, hvorfor det medregnes til virksomhedens afgiftsgrundlag, jf.  

 momslovens § 27, stk. 2, nr. 2,   

 	  

 en erstatning for  

 virksomhedens tab ved, at virksomheden ikke modtager den aftalte pengeydelse  

 til den aftalte tid, hvorved det falder uden for momslovens  

 anvendelsesområde.
 15. Told- og Skattestyrelsen har i SKM2004.273.TSS foretaget  

 en konkret vurdering af en række gebyrer, der opkræves af forsyningssektoren.  

 Det fremgår heraf, at:
  

 	  

 rykkerskrivelser,   

 	  

 inkassomeddelelser (en rykkerskrivelse, hvor debitor  

 rykkes og samtidig får besked om risikoen for forestående inkasso),   

 	  

 personligt fremmøde hos debitor ved  

 forsyningsvirksomhedens egen opkræver (inkassobesøg), og   

 	  

 lukkebesøg, hvor forsyningsvirksomheden igen søger  

 beløbet inddrevet.
Betales det skyldige beløb ikke, lukker  

 forsyningsvirksomheden afhængig af det konkrete forhold for el, vand, varme  

 m.v.
 ikke anses som vederlag for en  

 leverance, hvorfor det falder uden for momslovens anvendelsesområde.
 Gebyrer for:
  

 	  

 åbnebesøg, hvor forsyningsvirksomheden igen åbner for el,  

 vand, varme m.v., anses for momspligtige, da gebyret må anses for vederlag  

 for  

 den ydelse, der består i, at kunden igen kan modtage leverancer af el, vand  

 eller varme.
Disse gebyrer skal derfor medregnes til virksomhedens  

 afgiftsgrundlag, jf. momslovens § 27, stk. 2, nr. 2, og   

 	  

 indgåelse af betalingsaftaler i forlængelse af den  

 misligholdte fordring anses for momsfri efter lovens § 13, stk. 1,  

 nr. 11. Uanset at betalingsaftalen af forsyningsselskabet indgås med det  

 formål  

 at begrænse forsyningsselskabets udestående fordring og inddrive den på den  

 mest hensigtsmæssige måde, finder styrelsen, at gebyret er omfattet af  

 momsloven.  

 Styrelsen lægger vægt på, at en betalingsaftale må anses for en gensidigt  

 bebyrdende aftale, der medfører retlige og økonomiske ændringer i forholdet  

 mellem parterne.
Fradrag, jf. momslovens §§ 37  38 16. Det forhold, at et rykkergebyrer ikke kan anses for at  

 være en del af vederlaget for en leverance og dermed falder uden for  

 momslovens  

 anvendelsesområde, medfører ikke i sig selv, at gennemførelsen af  

 rykkerproceduren anses for en aktivitet, der falder uden for momslovens  

 anvendelsesområde.
 Gennemførelse af rykkerproceduren må således antages at have  

 en sådan tilknytning til virksomhedens øvrige økonomiske virksomhed, at der  

 ikke  

 er grundlag for at udskille rykkerproceduren som ikke-økonomisk aktivitet.
 17. I virksomheder med udelukkende momspligtige aktiviteter  

 er der ikke grundlag for at begrænse fradragsretten for moms af udgifter  

 afholdt i tilknytning til gennemførelse af rykkerproceduren, dvs. heller ikke  

 for moms af udgifter, der udelukkende vedrører gennemførelsen af  

 rykkerproceduren.
18. I virksomheder med både momspligtige og momsfrie  

 aktiviteter opgøres fradragsretten for moms af udgifter afholdt i tilknytning  

 til rykkerproceduren efter momslovens almindelige regler, jf. momslovens  

 §§ 37 og 38. Dette betyder, at købsmomsen af   

 	  

 udgifterne, der udelukkende vedrører virksomhedens  

 momspligtige aktiviteter, kan fradrages fuldt ud.
   

 	  

 udgifterne, der udelukkende vedrører virksomhedens  

 momsfri aktiviteter, kan ikke fradrages.
   

 	  

 udgifterne (fællesomkostninger), der vedrører  

 virksomhedens samlede aktiviteter, kan fradrages delvist efter reglerne i  

 momslovens § 38, stk. 1.
Beregning af lønsumsafgift 19. Virksomheder, der leverer ydelser fritaget for moms  

 efter momslovens § 13, stk. 1, nr. 11, er som udgangspunkt omfattet  

 af lønsumsafgiftspligten, jf. lønsumsafgiftslovens § 1, stk. 1.
 20. Virksomheder, der helt eller delvist har momsfri  

 aktiviteter, som er omfattet af lønsumsafgiftsloven, skal medregne den del af  

 lønsummen, som medgår til gennemførelse af rykkerproceduren vedrørende  

 virksomhedens lønsumsafgiftspligtige aktiviteter til  

 lønsumsafgiftsgrundlaget,  

 da gennemførelsen af rykkerproceduren må antages at have en sådan tilknytning  

 til virksomhedens øvrige økonomiske virksomhed, at der ikke er grundlag for  

 at  

 udskille rykkerproceduren som ikke-økonomisk aktivitet.
 21. Indtægter fra passiv kapitalanbringelse, herunder  

 renteindtægter fra købe- og afbetalingskontrakter, som er indgået som følge  

 af  

 virksomhedens salg af varer og momspligtige ydelser (egenproduktion)  

 betragtes  

 ikke som vederlag for finansielle tjenesteydelser i relation til  

 lønsumsafgiftslovens bestemmelser.
 22. Virksomheder med finansielle indtægter alene i form af  

 renter fra købe- og afbetalingskontrakter, som er indgået som følge af  

 virksomhedens salg af varer og momspligtige ydelser (egenproduktion) er  

 derfor  

 ikke omfattet af lønsumsafgiftspligten.
 23. Det forhold, at et rykkergebyrer ikke kan anses for at  

 være en del af vederlaget for en leverance og dermed falder uden for  

 momslovens  

 anvendelsesområde, medfører ikke i sig selv, at gennemførelsen af  

 rykkerproceduren anses for en aktivitet, der falder uden for momslovens  

 anvendelsesområde.
 Virksomheder, der udelukkende har momspligtige aktiviteter,  

 bliver derfor ikke omfattet af lønsumsafgiftspligten som følge af  

 gennemførelsen af rykkerproceduren.
Genoptagelse og  

 tilbagebetaling 24. Virksomheder, der efter den hidtidige praksis, jf.  

 momslovens § 27, stk. 2, nr. 2, har indbetalt moms af rykkergebyrer  

 ved ikke-rettidig betaling af momspligtige leverancer, kan anmode den  

 regionale  

 told- og skattemyndighed om tilbagebetaling af den for meget betalte moms.
25. Ved bedømmelse af et eventuelt tilbagebetalingskrav  

 anvendes dansk rets almindelige regler om tilbagebetaling af beløb erlagt i  

 urigtig formening om skyld.
Disse regler vil blive fortolket i lyset af den  

 seneste praksis fra EF-domstolen om medlemsstaternes opkrævning af beløb i  

 strid med fællesskabsretten, jf. cirkulærets pkt. 34.
Fristregler 26. Det fremgår af ikrafttrædelsesbestemmelserne til lov nr.  

 410 af 2. juni 2003 om ændring af skattestyrelsesloven (ændring af  

 fristregler  

 på skatte- og afgiftsområdet m.v.), at skattestyrelseslovens § 35 B og  

 § 35 C, har virkning for anmodninger om genoptagelse af et  

 afgiftstilsvar,  

 som er indgivet til myndighederne den 12. marts 2003 eller senere.
 27. Såfremt anvendelsen af skattestyrelseslovens § 35 B  

 og § 35 C, for en afgiftsperiode er til ugunst for den afgiftspligtige i  

 forhold til hidtil gældende regler, kan bestemmelsen dog først finde  

 anvendelse  

 for afgiftstilsvar, hvor angivelsesperioden udløber den 1. juli 2000 eller  

 senere.
 28. I henhold til skattestyrelseslovens § 35 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
 29. Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning, ske ekstraordinær genoptagelse til  

 gunst for den afgiftspligtige af opgørelsen af afgiftstilsvaret fra og med  

 den  

 afgiftsperiode, der er helt eller delvis sammenfaldende med den  

 afgiftsperiode,  

 der var til prøvelse i den første sag, der resulterede i underkendelse af  

 praksis, eller den afgiftsperiode, der er påbegyndt, men endnu ikke udløbet,  

 5  

 år forud for underkendelse af praksis.
 30. Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1,  

 er opfyldt.
 31. Den første afgiftsperiode, der var til prøvelse i  

 SKM2003.541.LSR var april kvartal 1997, det vil sige perioden 1. april 1997  

 til  

 30. juni 1997.
Reaktionsfrist 32. Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2,  

 det vil sige, at anmodningen om genoptagelse skal fremsættes inden 6 måneder  

 efter, at den afgiftspligtige er kommet til kundskab om det forhold, der  

 begrunder fravigelsen af den ordinære genoptagelsesfrist i  

 skattestyrelseslovens  

 § 35 B.
 33. Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære.
Overvæltning Generelt om overvæltning 34. Det følger af EF-Domstolens faste praksis, at en  

 virksomhed har ret til at få tilbagebetalt afgifter, som en medlemsstat har  

 opkrævet i strid med fællesskabsrettens bestemmelser.
Den pågældende  

 medlemsstat er således som udgangspunkt forpligtet til at tilbagebetale  

 afgifter, der er opkrævet i strid med fællesskabsretten (jf. bl.a. dommen i  

 sagen  

 Comateb m.fl., præmis 20, dom af 8.3.2001, forenede sager C-397/98 og  

 C-410/98,  

 Metallgesellschaft m.fl., Sml.
I, s. 1727, præmis 84, og Marks &  

 Spencer-dommen, præmis 30).
Der er ifølge EF-Domstolens retspraksis kun én enkelt  

 undtagelse til denne tilbagebetalingsforpligtelse.
En medlemsstat kan kun  

 modsætte sig, at en afgift, der er opkrævet med urette henset til  

 fællesskabsretten, tilbagebetales, når det er godtgjort af de nationale  

 myndigheder, at en anden person end den afgiftspligtige fuldt ud har båret  

 afgiftsbyrden, og at en tilbagebetaling af afgiften til den afgiftspligtige  

 ville medføre en ugrundet berigelse for ham.
Heraf følger, at hvis kun en del  

 af afgiften er væltet over på senere led, er de nationale myndigheder  

 forpligtet til at tilbagebetale det ikke-overvæltede beløb (jf. i denne  

 retning  

 bl.a. dommen i sagen Comateb m.fl., præmis 27 og 28).
 Da denne undtagelse er en begrænsning af en subjektiv ret,  

 der følger af Fællesskabets retsorden, skal den fortolkes restriktivt, idet  

 der  

 navnlig skal tages hensyn til, at overvæltningen af en afgift på forbrugeren  

 ikke nødvendigvis udligner de økonomiske virkninger af afgiftspålæggelsen for  

 den afgiftspligtige.
EF-Domstolen har i præmis 17 i dommen i sagen Bianco og  

 Girard bl.a. slået fast, at selv om nationale lovregler om indirekte skatter  

 normalt tilsigter, at afgifterne væltes over på den endelige forbruger, og  

 indirekte skatter inden for erhvervslivet i almindelighed overvæltes delvis  

 eller fuldt ud, kan man ikke generelt lægge til grund, at sådanne afgifter i  

 alle tilfælde rent faktisk væltes over.
Hvorvidt der rent faktisk, delvis  

 eller  

 fuldt ud, sker en overvæltning, afhænger således af en række forskellige  

 omstændigheder ved hver enkelt transaktion, som giver denne en særlig  

 karakter  

 i forhold til andre transaktioner, der sker i andre sammenhænge.
Spørgsmålet  

 om, hvorvidt der i det enkelte tilfælde er sket en overvæltning af en afgift,  

 beror derfor på de faktiske omstændigheder, som det henhører under den  

 pågældende nationale retsinstans at klarlægge, idet denne frit kan bedømme de  

 beviser, der fremlægges for den.
EF-Domstolen har i præmis 20 i dommen i sagen Bianco og  

 Girard præciseret, at det, alt efter markedets karakter, vil være mere eller  

 mindre sandsynligt, at der sker en overvæltning.
De mange faktorer, der er  

 bestemmende for den politik, de handlende fører, er imidlertid forskellige i  

 forskellige tilfælde, hvorfor det er næsten umuligt at afgøre, hvor stor en  

 faktisk indvirkning disse faktorer hver for sig har på, i hvilket omfang der  

 sker  

 en overvæltning.
EF-Domstolen har ligeledes slået fast, at selv når det  

 godtgøres, at den med urette opkrævede afgift helt eller delvis er væltet  

 over  

 på tredjemand, vil en tilbagebetaling af afgiften til den erhvervsdrivende  

 ikke  

 nødvendigvis medføre en ugrundet berigelse for ham (dommen i sagen Comateb  

 m.fl., præmis 29, og dom af 21.9.2000, forenede sager C-441/98 og C-442/98,  

 Michaïlidis, Sml.
I, s. 7145, præmis 34).
 Selv i det tilfælde, hvor afgiften er fuldstændigt  

 integreret i den pris, der kræves, kan den afgiftspligtige lide et økonomisk  

 tab, der er forbundet med en forringelse af salgsmængden (jf. dommen i sagen  

 Comateb m.fl., præmis 29, og Michaïlidis-dommen, præmis 35).
 Om og i hvilket omfang tilbagebetaling af en afgift, der er  

 opkrævet med urette henset til fællesskabsretten, medfører en ugrundet  

 berigelse for den afgiftspligtige, kan således kun fastlægges ved en  

 økonomisk  

 analyse, der tager hensyn til alle de relevante omstændigheder, jf. dommen i  

 sagen C-147/01 Webers Wine World, præmis 100.
Overvæltning af moms på rykkergebyrer a)  

 	  

 Rykkergebyrer på rykkerskrivelser til  

 ikke-momsregistrerede virksomheder og personer 35. Som fastslået af EF-domstolen i sag C-147/01 skal  

 spørgsmålet om der i det enkelte tilfælde, fuldt eller delvis, er sket  

 overvæltning  

 bero på en konkret vurdering af de faktiske omstændigheder.
 36. Gebyret på en rykkerskrivelse er ikke på samme måde som  

 varer og tjenesteydelser underlagt sædvanlige konkurrencemæssige vilkår, men  

 fastsættes som udgangspunkt af den virksomhed, der udarbejder  

 rykkerskrivelsen.  

 Det sker uden hensyn til en markedspris, for en sådan eksisterer ikke.
 37. Størrelsen af rykkergebyrer har endvidere siden 1.  

 august 2002 været reguleret i henhold til rentelovens § 9b, stk. 2,  

 hvoraf fremgår, at der kan kræves et rykkergebyr på højst 100 kr. inkl. moms  

 for hver rykkerskrivelse, dog højst for 3 skrivelser vedrørende samme ydelse.
38. Gebyret fastsættes således under hensyntagen til andre  

 faktorer end markedsprisen.
Det kan f.eks. være hensynet til at  

 gebyrstørrelsen  

 skal have en præventiv effekt samtidig med at der skal tages hensyn til  

 forholdet mellem virksomheden og kunden.
Der kan endvidere være andre  

 faktiske  

 omstændigheder, der ligger til grund for virksomhedens gebyrpolitik.
39. Den konkrete vurdering af, hvorvidt der er sket  

 overvæltning vil blive foretaget på baggrund af en analyse, der bl.a.  

 inddrager  

 ovennævnte faktorer.
I den forbindelse vil det blive undersøgt, hvordan den  

 enkelte virksomhed har fastsat rykkergebyrets størrelse.
Undersøgelsen af  

 virksomhedens  

 prisfastsættelsesprincipper vil omfatte virksomhedens nuværende og tidligere  

 praksis, idet der herved kan tages højde for, hvorvidt virksomheden har  

 ændret  

 praksis i forbindelse med, at der ikke længere skal opkræves moms på  

 rykkergebyrer.
40. Andre momenter kan have betydning ved vurderingen af, i  

 hvilket omfang virksomheden må antages at have overvæltet momsen på det  

 efterfølgende omsætningsled.
Således må det antages, at forholdet mellem  

 gebyrets størrelse og virksomhedens omkostninger ved gennemførelsen af  

 rykkerproceduren kan have betydning.
 41. Har virksomhedens omkostninger ekskl. moms til  

 rykkerskrivelsen været større end gebyret ekskl. moms kunne virksomheden have  

 taget et højere gebyr, hvis det ikke var momspålagt.
 42. Har virksomheden fuldt ud fået sine omkostninger ekskl.  

 moms til rykkerskrivelsen dækket ind af rykkergebyret ekskl. moms, har  

 virksomheden haft mulighed for at overvælte momsen.
 43. I de tilfælde, hvor virksomhedens omkostninger ekskl.  

 moms til rykkerskrivelsen har oversteget gebyrets størrelse ekskl. moms, må  

 det  

 antages, at virksomheden ikke har været i stand til at overvælte den  

 indbetalte  

 moms.
44. Eksempel 1  ingen overvæltning  fuld  

 tilbagebetaling  Gebyr ekskl. moms:
 80 kr.
 Moms:
 20 kr.
 Gebyr inkl. moms:
 100 kr.
 Omkostninger ekskl. moms:
 100 kr.
 Tilbagebetaling:
 20 kr.
Virksomhedens  

 omkostninger ekskl. moms på 100 kr. overstiger gebyret ekskl. moms på 80 kr.  

 med 20 kr.
Det må antages, at der ikke sket overvæltning, og der skal ske  

 fuld  

 tilbagebetaling af den indbetalte moms med 20 kr., hvorefter virksomhedens  

 omkostninger er dækket.
45. Eksempel 2  delvis overvæltning  delvis  

 tilbagebetaling  Gebyr ekskl. moms:
 80 kr.
 Moms:
 20 kr.
 Gebyr inkl. moms:
 100 kr.
 Omkostninger ekskl. moms:
 90 kr.
 Tilbagebetaling:
 10 kr.
Virksomhedens  

 omkostninger ekskl. moms på 90 kr. overstiger gebyret ekskl. moms på 80 kr.  

 med  

 10 kr.
Det må antages, at der ikke er sket overvæltning af disse 10 kr.
 46. For så vidt angår de resterende 10 kr. i eksempel 2,  

 samt de tilfælde hvor det opkrævede gebyr ekskl. moms overstiger  

 virksomhedens  

 omkostninger, beror det på en konkret vurdering, hvorvidt der i det enkelte  

 tilfælde er sket overvæltning.
b)  

 	  

 Rykkergebyrer på rykkerskrivelser til  

 momsregistrerede virksomheder Overvæltning 47. Moms vil ved samhandel mellem momsregistrerede  

 virksomheder udløse fradragsret hos erhververen.
Dette forhold kan være  

 relevant ved vurderingen af, hvorvidt der er sket overvæltning, idet  

 virksomheden har kunnet overvælte momsen, uden at dette har haft økonomisk  

 betydning for den erhvervsdrivende virksomhed, der modtog rykkergebyret.
 48. Dette gælder uanset om, afsendervirksomhedens  

 omkostninger til rykkerskrivelsen har været større end gebyrets størrelse.
Fradragsretten hos modtageren af  

 rykkerskrivelsen 49. EF-Domstolen har i sag C-342/87 Genius Holding udtalt,  

 at udøvelsen af den fradragsret, der er fastsat i 6. momsdirektiv, ikke  

 omfatter den afgift, der udelukkende skyldes, fordi den er anført på  

 fakturaen.
50. Praksis vedrørende den momsmæssige behandling af gebyrer  

 på rykkerskrivelser er ændret ved Landsskatterettens kendelse af 14. november  

 2003. Told- og Skattestyrelsen lægger til grund, at det først er fra dette  

 tidspunkt, at momsregistrerede virksomheder, der modtager en faktura med moms  

 ikke længere kan fratrække momsen.
Indtil dette tidspunkt har momsen på  

 rykkergebyret været skyldig i henhold til ToldSkats fortolkning af momsloven.
Direkte  

 følgevirkninger  besparelser 51. Hvis betingelserne i skattestyrelseslovens § 35 C,  

 stk. 1, nr. 1 om at ændre opgørelsen af afgiftstilsvaret efter udløbet  

 af  

 den ordinære 3-års frist i skattestyrelseslovens § 35 b, er opfyldt, er  

 der ikke mulighed for at ændre andre forhold, medmindre der er tale om  

 direkte  

 følge-virkninger af den skete ændring.
 52. I kravet skal der fradrages de besparelser, som  

 virksomheden har opnået på grund af den urigtige afgiftsmæssige behandling.  

 Dette indebærer, at købsmoms, moms af reguleringsforpligtelser,  

 lønsumsafgift,  

 energiafgifter og andre afgifter, der påhviler virksomheder med både  

 momspligtige og lønsumsafgiftspligtige aktiviteter, skal fratrækkes i kravet.  

 Disse reguleringer er en direkte følgevirkning af underkendelsen af praksis  

 og  

 den dermed ændrede afgiftsmæssige stilling.
Forrentning 53. Tilbagebetalingskrav efter dette cirkulære skal  

 forrentes efter cirkulære nr. 157 af 14. oktober 1987 om forrentning af visse  

 tilbagebetalingsbeløb og TSS-cirkulære 2004-07 om forrentning af visse  

 tilbagebetalingsbeløb.
 Vedrører kravet på regulering et beløb, som er indbetalt  

 efter påkrav fra en myndighed, forrentes beløbet efter rentecirkulærets pkt.  

 7  

 fra indbetalingsdagen til udbetalingsdagen.
 Ved påkrav forstås de tilfælde, hvor indbetaling er sket,  

 efter at en myndighed har tilkendegivet over for indbetaleren, at der efter  

 myndighedens opfattelse foreligger indbetalingspligt.
 Told- og Skattestyrelsen anser de retningslinier, som  

 fremgår af offentliggjort praksis vedrørende betaling af moms af diverse  

 gebyrer og afgifter, som sælger pålægger køber at betale ved for sen  

 betaling,  

 jf. momslovens § 27, stk. 2, nr. 2, som en tilkendegivelse af, at  

 der  

 efter myndighedernes opfattelse var pligt til at betale moms af  

 rykkergebyrer.
 Hvis tilbagebetalingen vedrører beløb, som ikke er indbetalt  

 efter påkrav fra en myndighed, forrentes beløbet efter rentecirkulærets punkt  

 8  

 fra månedsdagen for den regionale told- og skattemyndigheds modtagelse af  

 anmodning om tilbagebetaling.
 54. Forrentningen af visse tilbagebetalingskrav er  

 skattepligtig indkomst i henhold til statsskattelovens § 4, litra e.
Anmodning om  

 genoptagelse 55. Anmodningen skal indeholde oplysninger om virksomhedens  

 navn, adresse og CVR-nr.
 56. Virksomheden skal specificere kravet på tilbagebetaling  

 for hver afgiftsperiode.
 57. Af hensyn til beregningen af rentegodtgørelse skal  

 virksomheden oplyse tidspunktet for hver enkelt indbetaling af momstilsvar.  

 Hvis virksomheden har fået udbetalt negativ moms for en afgiftsperiode, skal  

 virksomheden oplyse tidspunktet for frigørelsen af den negative angivelse.
Dokumentation 58. Ved krav om fuld eller delvis tilbagebetaling skal  

 virksomheden vedlægge dokumentation for størrelsen af de opkrævede  

 rykkergebyrer ekskl. moms og dokumentation for, at der er indbetalt moms af  

 gebyrerne.
 59. Virksomheden skal dokumentere størrelsen af de opkrævede  

 rykkergebyrer fordelt på henholdsvis gebyrer til ikke momsregistrerede  

 virksomheder og personer, henholdsvis gebyrer til momsregistrerede  

 virksomheder.
60. Virksomheden skal endvidere indsende skriftlig  

 dokumentation for, hvordan prisfastsættelsen af rykkergebyret har fundet  

 sted.  

 I det omfang, der ikke foreligger skriftlig dokumentation, skal virksomheden  

 indsende en redegørelse herom.
Dokumentationen skal omfatte praksis  

 vedrørende  

 virksomheden nuværende og hidtidige prisfastsættelse.
 61. Hvis virksomhedens krav er begrundet i forholdet mellem  

 gebyrets størrelse og virksomhedens omkostninger ved gennemførelse af  

 rykkerproceduren skal der af hensyn til vurderingen af, om momsen kan anses  

 for  

 overvæltet, vedlægges dokumentation for størrelsen af virksomhedens  

 rykkergebyrer  

 og for virksomhedens faktiske omkostninger ekskl. moms ved gennemførelse af  

 rykkerproceduren for hele den periode, hvor der søges moms tilbage.
 62. Virksomheden kan endvidere, hvis den selv finder at der  

 er et behov herfor, vedlægge anmodningen om tilbagebetaling sådanne bilag og  

 oplysninger, som virksomheden finder kan dokumentere, at der ikke er sket hel  

 eller delvis overvæltning af momsen på rykkergebyret.
 63. ToldSkat forbeholder sig ret til, at anmode virksomheden  

 om yderligere dokumentation og oplysninger til brug for vurderingen af  

 anmodningen om genoptagelse og tilbagebetaling af moms, samt til vurdering af  

 overvæltningsproblematikken.
64. Virksomheden bør opbevare det relevante  

 regnskabsmateriale, indtil der er truffet en endelig afgørelse om  

 tilbagebetaling,  

 selv om det 5-årige opbevaringskrav, der er fastsat i § 63 i  

 bekendtgørelse nr. 1152 af 12. december 2003, udløber forinden.
Det skal være  

 muligt for ToldSkat på ethvert tidspunkt under behandlingen af  

 tilbagebetalingskravet at efterprøve dokumentationen for virksomhedens  

 oplysninger.
Skat og  

 arbejdsmarkedsbidrag af tilbagebetalingsbeløb 65. Når udgiften til betaling af moms af gebyrerne er  

 fratrukket ved opgørelsen af virksomhedens skattepligtige indkomst, skal de  

 foretagne fradrag nedsættes med det tilbagebetalte momsbeløb, dvs. indkomsten  

 skal forhøjes med det tilbagebetalte beløb, jf.
Ligningsvejledningen 2005-1  

 E.B.2.5.
 66. I disse tilfælde skal virksomhederne endvidere forhøje  

 bidragsgrundlaget i henhold til arbejdsmarkedsfondslovens § 10.
 67. Udgangspunktet er, at der skal ske beskatning i det  

 indkomstår, hvor der er opstået en retlig forpligtelse for myndighederne til  

 at  

 tilbagebetale beløbet.
68. Virksomhederne kan dog anmode den kompetente  

 skattemyndighed om genoptagelse af de tidligere års skatteansættelser med  

 henblik på forhøjelse af indkomsten med de tilbagebetalte momsbeløb, som kan  

 henføres til de enkelte indkomstår, jf.
Ligningsvejledningen 2005-1 E.B.2.5.
Kompetence- og  

 klageregler 69. Virksomhedernes anmodning om ordinær genoptagelse i  

 henhold til skattestyrelseslovens § 35 B, stk. 2, og anmodning om  

 ekstraordinær genoptagelse i henhold til skattestyrelseslovens § 35 C,  

 stk. 1, nr. 1 samt krav på tilbagebetaling af moms skal rejses overfor  

 de  

 regionale told- og skattemyndigheder.
 70. Kompetencen til at træffe afgørelse om  

 genoptagelsesanmodning i henhold til skattestyrelseslovens § 35 B,  

 stk. 2, tilkommer den regionale told- og skattemyndighed, der skal  

 foretage ændringen af afgiftstilsvaret i 1. instans.
 71. Afgørelse af om betingelserne for at foretage  

 ekstraordinær genoptagelse i henhold til skattestyrelseslovens § 35 C,  

 stk. 1, nr. 1, af opgørelsen af en virksomheds afgiftstilsvar træffes af  

 den regionale told- og skattemyndighed, der skal foretage ændringen af  

 afgiftstilsvaret i 1. instans.
 72. De regionale told- og skattemyndigheders afgørelse kan  

 påklages administrativt på samme måde som en klage over reguleringen af et  

 afgiftstilsvar.
 73. Landsskatteretten behandler klager over de i momslovens  

 § 79, stk. 1, nævnte afgørelser.
 Klagefristen til Landsskatteretten er 3 måneder, jf.  

 skattestyrelseslovens § 25.
 For så vidt angår spørgsmål, f.eks. vedrørende overvæltning,  

 der ikke er omfattet af momslovens § 79, stk. 1, skal klagen  

 indgives  

 til Told- og Skattestyrelsen.
 Klagefristen til Told- og Skattestyrelsen er 3 måneder, jf.  

 sagsudlægningsbekendtgørelsens § 20. I øvrigt finder reglerne i  

 skattestyrelseslovens kapitel 3 og 3 A anvendelse.
Gyldighed 74. Cirkulæret bortfalder den 31. december 2005.
Told- og Skattestyrelsen, den 28. januar  

 2005 Ole Kjær /Else Veggerby 1)  

 I Told- og Skattestyrelsens nummerrække har cirkulæret nr. 2005-05.
