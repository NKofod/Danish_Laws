Bekendtgørelse om  

 overvågning af avls- og opformeringsbesætninger for svinepest I medfør af §  

 26, § 30, stk. 1, § 33, §  

 36, § 53, § 61, § 62 og § 70, stk. 3 og 4, i lov nr. 432 af 9. juni 2004 om  

 hold af dyr som ændret ved lov nr. 404 af 1. juni 2005, fastsættes:
 § 1.  

  

 I denne bekendtgørelse forstås ved:
 1)  

 	  

 »Svin«: Alle dyr af familien suidae.
 2)  

 	  

 »Svinepest«: Klassisk svinepest.
 3)  

 	  

 »Besætning«: Et svin eller en gruppe af svin, der holdes på en  

 ejendom.
 4)  

 	  

 »Epidemiologisk enhed«: Alle dyr på en ejendom eller en gruppe af dyr  

 på en ejendom, der ikke har smittemæssig kontakt til andre dyr på ejendommen.
 5)  

 	  

 »Avls- og opformeringsbesætning«: En besætning, der drives med  

 det formål at sælge renracedyr eller krydsningsdyr til andre svinebesætninger  

 med henblik på, at disse skal indgå som udskiftningsdyr.
Serologisk  

 overvågning i avls- og opformeringsbesætninger § 2.  

  

 I hver avls- og opformeringsbesætning skal der løbende udtages blodprøver  

 fra svin i 4-7 måneders alderen til undersøgelse for antistoffer mod  

 svinepest.
 Stk. 2.  

  

 Hvis besætningen er  

 opdelt i flere epidemiologiske enheder, skal alle enheder være ligeligt  

 repræsenteret.
 Stk. 3.  

  

 Der skal indsendes  

 mindst 30 prøver årligt fra hver avls- og opformeringsbesætning.
 Stk. 4.  

  

 Antallet af prøver  

 fra en besætning skal være ligeligt fordelt over tid, således at der  

 indsendes  

 mindst 5 prøver pr. kvartal.
 Stk. 5.  

  

 Prøver udtaget ved  

 indsættelse af orner på en ornestation og analyseret for svinepest kan  

 erstatte  

 det samme antal prøver fra den indsættende besætning.
 Stk. 6.  

  

 Prøverne skal  

 indsendes til et af Fødevarestyrelsen hertil godkendt laboratorium.
 Stk. 7.  

  

 Prøver skal mærkes  

 således, at oprindelsesbesætningen, hvor prøverne er udtaget, entydigt kan  

 identificeres.
 Stk. 8.  

  

 De ovenfor nævnte  

 blodprøver kan anvendes til overvågning for andre sygdomme.
 § 3.  

  

 Resultaterne af de laboratoriemæssige undersøgelser af prøver udtaget  

 efter reglerne i denne bekendtgørelse meddeles indsenderen og den respektive  

 avlsorganisation efter Fødevarestyrelsens anvisninger.
Dokumentationskrav § 4.  

  

 Der skal opbygges et kontrolprogram til håndtering og dokumentation af den  

 løbende overvågning.
 Stk. 2.  

  

 Antallet af  

 registrerede prøver fra de enkelte besætninger indberettes skriftligt til  

 Fødevarestyrelsen  

 hvert halve år.
Stk. 3.  

  

 En gang årligt udarbejdes  

 en samlet rapport om forløbet af det foregående års overvågning.
Rapporten  

 sendtes til Fødevarestyrelsen.
Betaling § 5.  

  

 Udgifter i medfør af denne bekendtgørelse er Fødevarestyrelsen  

 uvedkommende.
Dispensation og  

 Straf § 6.  

  

 Fødevarestyrelsen kan dispensere fra bestemmelserne i denne  

 bekendtgørelse, hvis Fødevarestyrelsen vurderer, at overvågningen ikke  

 forringes.
 § 7.  

  

 Med bøde straffes den, der overtræder § 2, stk. 1-4, stk. 6 og  

 stk. 7.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Ikrafttræden § 8.  

  

 Bekendtgørelsen træder i kraft den 1. januar 2006.
