Kendelse fra Pressenævnet i sag nr. 9/2003 [En mand]  

 har ved advokat Jørgen  

 Vestergaard klaget til Pressenævnet over anvendelsen af et billede til en  

 artikel bragt i Ekstra Bladet  

    

 den 21. november 2002  

 , idet han  

    

 mener, at god presseskik er tilsidesat.
 Forsiden af Ekstra Bladet den 21. november 2002  

    

 havde overskriften   

  

 BETJENT SKØD TO RØVERE  Overraskede drenge-bande i kiosk  

  

 .
 Hovedartiklen havde overskriften   

  

 To unge røvere skudt af politi  

  

  og underoverskriften Overrasket af  

 bevæbnet kriminalbetjent, som stod i baglokale.
 I artiklen hed det bl.a.:
 To unge røvere blev i aftes skudt ned af en politimand under et  

 kioskrøveri i Køge.
 I aftes valgte to unge lømler det helt forkerte sted og  

 tidspunkt, da de sammen med to kammerater ville skaffe sig hurtige kontanter.
Iført hætter gik de tre første ind i DSB-billetkiosken ved Ølby  

 Station i Køges nordlige udkant.
Siden kom den fjerde fyr ind umaskeret.
Alle  

 var 17 eller 18 år.
 Sikkert er kun, at to af de unge ubevæbnede mænd blev skudt ned  

 af betjenten.
En af dem, en 17-årig mand med hætte, blev ramt i leveren.
En  

 anden fik en kugle i foden.
Det var den sidste af de fire  ham uden  

 maske.
Under en efterfølgende storstilet politiaktion blev de alle fire  

 anholdt.
Det samme blev to andre unge mænd, som befandt sig i området.
 I tilknytning til en anden artikel med overskriften   

  

 Jernring om sygehus  

  

  blev bragt et  

 billede af klager.
I teksten hed det:
Her føres en af de uskadte unge anholdte væk fra Ølby Station,  

 hvor han forsøgte at flygte op på perronen. Klageren har anført, at bladet har handlet i strid med god  

 presseskik ved i forbindelse med omtalen af et røveri på Ølby Station at  

 bringe  

 et utilsløret billede af klager, da han bliver ført væk af to politibetjente.  

 Klager havde intet med det pågældende røveri at gøre, men opholdt sig  

 tilfældigt på Ølby Station på gerningstidspunktet.
Bladet har anført, at publiceringen af billedet af klager er  

 helt i overensstemmelse med god presseskik.
Der er således en lang tradition  

 i  

 dansk presse for at bringe billeder af de tilstedeværende på diverse  

 gerningssteder.
Klageren sigtes ikke i billedteksten for at være gerningsmand  

 til det omtalte røveri, men det angives blot helt korrekt, at han blev  

 anholdt  

 og ført væk fra Ølby Station.
Bladet har henvist til nævnets kendelser i sag  

 nr. 72/2002 og navnlig 89/2001. Begge afgørelser udgør pendanter til det  

 foreliggende klagemål, idet de ligeledes omhandler personer, hvis  

 tilstedeværelse ved offentligt interessante begivenheder efter nævnets  

 opfattelse berettiger til, at deres billeder blev bragt i avisen.
Bladet har oplyst, at man over for klager har tilkendegivet, at  

 man i bladet er villig til at oplyse, at klager intet havde med det  

 pågældende  

 røveriforsøg at gøre, men blot blev anholdt på stationen på  

 gerningstidspunktet.
Klager har imidlertid ikke reageret på tilbudet.
 I sagens behandling har følgende nævnsmedlemmer deltaget: Axel  

 Kierkegaard, Aage Lundgaard, Tage Clausen og Ole Askvig.
 Pressenævnet udtaler:
Det billede, hvorover der er klaget, er bragt som led i en  

 kriminalreportage vedrørende en alvorlig forbrydelse, nemlig en alvorlig  

 skud-  

 episode i forbindelse med et forsøg på røveri mod en stationskiosk.
De  

 oplyste  

 forhold har været sådanne, at Pressenævnet lægger til grund, at de pågældende  

 medarbejdere ved bladet  fotografer og journalister  har måttet  

 virke under  

 et betydeligt tidspres.
Det fremgår, at bladet efterfølgende har tilbudt klager at  

 oplyse i en artikel, at han intet havde med røveriforsøget at gøre.
Klager  

 har  

 hverken accepteret eller i øvrigt kommenteret dette tilbud.
Efter de vejledende regler for god presseskik bør en sigtets  

 navn eller anden identificering udelades, når ingen almene interesser taler  

 for  

 at offentliggøre navnet.
Uanset denne bestemmelse finder Pressenævnet, at der  

 under de foreliggende omstændigheder ikke er grundlag for at udtale kritik af  

 bladet.
 Afsagt den 5. marts 2003.
