Tinglysningsdagbogen og tingbladet § 1.  Ved alle tinglysningskontorer føres en  

 tinglysningsdagbog.
 Stk. 2.  Justitsministeriet kan godkende, at dagbogen  

 føres i flere afdelinger.
§ 2.  Dagbogen føres på løsblade, der rekvireres  

 gennem Direktoratet for Statens Indkøb.
Dagbogsbladene indsættes i særlige  

 løsbladbind.
 § 3.  Udskrevne dagbogsblade indsættes med passende  

 mellemrum i særlige arkivbind, der rekvireres gennem Direktoratet for Statens  

 Indkøb.
 Stk. 2.  Arkiverede dagbogsblade kasseres efter 10 års  

 forløb.
 § 4.  Dagbogen føres af en kontorfunktionær under  

 dommerens eller en fuldmægtigs tilsyn.
Stk. 2.  Ved den daglige afslutning af dagbogen  

 underskrives denne af dommeren eller af den fuldmægtig, der er bemyndiget til  

 at foretage tinglysningsforretninger.
Ved afdelingskontorer kan dagbogen dog  

 underskrives af lederen af kontoret.
§ 5.  Dagbogen føres og afsluttes hver dag,  

 tinglysningskontoret er åbent.
Dokumenter modtages indtil 3 timer før  

 kontortidens slutning, dog i mindst 1 time.
Disse dokumenter indføres i  

 dagbogen for den pågældende dag.
Dokumenter, der modtages senere, indføres i  

 dagbogen for den følgende dag, kontoret er åbent.
Dagbogen påbegyndes hver  

 dag på en ny side.
 § 6.  I dagbogen indføres alle dokumenter, der  

 anmeldes til tinglysning, samt meddelelser om tvangsauktion, konkurs,  

 offentlig skiftebehandling, umyndiggørelse og lavværgemål, jfr.  

 tinglysningslovens § 13. Det samme gælder dokumenter, der indleveres til  

 annullation af retsanmærkning, til fristforlængelse eller til endelig  

 indførelse i tingbogen.
 Stk. 2.  Begæringer om rettelser og udslettelser efter  

 tinglysningslovens § 20, udstykningstilladelser, skelsætningsforretninger,  

 noteringer efter landbrugslovgivningen og andre noteringer indføres ikke i  

 dagbogen.
 § 7.  Ved indførelsen i dagbogen forsynes dokumentet  

 og genparten med anmeldelsesdatoen og et fortløbende nummer for kalenderåret  

 (løbenummeret).
 § 8.  For så vidt angår dokumenter, som skal  

 bekendtgøres i tingbladet, føres dagbogen som et gennemslag af manuskriptet  

 til tingbladet.
 Stk. 2.  Dokumenter, der ikke skal bekendtgøres i  

 tingbladet, indføres i dagbogen med angivelse af løbenummer,  

 matrikelbetegnelse, dokumentets art og anmelder.
 § 9.  I tingbladet bekendtgøres de dokumenter, som er  

 nævnt i tinglysningsbekendtgørelsens § 5.
 Stk. 2.  I tingbladet bekendtgøres dokumenterne for  

 hvert tinglysningskontor for sig.
 Stk. 3.  Dokumenterne bekendtgøres i tingbladet snarest  

 muligt efter anmeldelsen til tinglysning.
 § 10.  Manuskripterne til tingbladet skrives på  

 løsblade, der rekvireres gennem Direktoratet for Statens Indkøb.  

 Manuskripterne skal skrives på maskine.
§ 11.  I manuskripterne skal dokumenterne anføres i  

 følgende rækkefølge: 1) skøder og lign., 2) pantebreve i fast ejendom, 3)  

 pantebreve i høsten og i salgsafgrøder, 4) pantebreve for  

 grundforbedringslån, 5) indkaldelse til ejendomsdom vedrørende fast ejendom,  

 6) indkaldelse til mortifikation af pantebreve i fast ejendom, 7) pantebreve  

 i løsøre, 8) ægtepagter, 9) bosondringer, Stk. 2.  I manuskripterne medtages ikke: 1) Dokumenter,  

 der anmeldes til aflysning eller som afvises, bortset fra annullation af et  

 betinget skøde og afvisning fra tingbogen af et tidligere bekendtgjort  

 dokument. 2) Dokumenter, der anmeldes til tinglysning af relaksations- og  

 rykningspåtegninger og lign.
 § 12.  Manuskripterne til tingbladet skal indeholde  

 følgende oplysninger om de enkelte dokumenter i den anførte rækkefølge:
Ejendomsbetegnelsen (matrikelbetegnelse, ejerlejlighedsnummer el. lign.),  

 gade og husnummer, hvor sådant findes, overdragerens navn, erhververens  

 stilling, hvis denne er oplyst, og navn, købesum, medmindre anmelderen  

 skriftligt har anmodet om undladelse heraf, samt ejendomsværdien ved den  

 sidste vurdering.
Består den overdragne ejendom af flere matrikelnumre,  

 anføres samtlige matrikelnumre.
Det anføres ikke, om overdragelsesdokumentet  

 er endeligt eller betinget, ligesom arten af overdragelsesdokumentet (skøde,  

 skifteretsattest m. v.) ikke anføres.
Ejendomsbetegnelsen for den pantsatte ejendom, pantsætterens navn,  

 panthaverens navn samt pantesummen (ved forhøjelser anføres det beløb,  

 hvormed pantebrevet forhøjes). Består den pantsatte ejendom af flere  

 matrikelnumre, angives alene det matr. nr., som er angivet i dokumentets  

 hoved.
Oplysninger om sælgerpantebreve og pantebreve til institutter, der er  

 omfattet af lov om realkreditinstitutter, skal i forkortet form medtages i  

 manuskripterne umiddelbart efter teksten for hvert enkelt pantebrev.
Som  

 forkortelser for disse oplysninger anvendes følgende bogstavbetegnelser:
»Almindelig Realkredit« betegnes med A, »Særlig Realkredit« betegnes med B, og »Sælgerpantebreve« betegnes med S.
Parternes stilling, hvis denne er oplyst, navn og bopæl.
For pantebreve i  

 løsøre anføres tillige pantesummen.
§ 13.  Manuskripterne til tingbladet indsendes til  

 Statstidende af tinglysningskontorerne i Jylland hver tirsdag og torsdag, og  

 af tinglysningskontorerne på øerne hver mandag og onsdag.
Er kontoret lukket,  

 eller falder en af de nævnte dage på en helligdag, foretages indsendelsen den  

 følgende hverdag.
§ 14.  Afvises et dokument fra dagbogen eller fra  

 tingbogen (personbogen), indføres en bemærkning herom i dagbogen.
Dokumentet  

 forsynes med påtegning om, at det er afvist med kort angivelse af  

 afvisningsgrunden.
Tingbogens indretning og førelse § 15.  Tingbogen føres på de af justitsministeriet  

 godkendte løsblade (ejendomsblade), der rekvireres gennem Direktoratet for  

 Statens Indkøb.
Stk. 2.  Tingbogen føres af en kontorfunktionær under  

 dommerens eller en fuldmægtigs tilsyn.
Indførelserne revideres af dommeren  

 eller efter hans anvisning af en fuldmægtig eller en kontorfunktionær.  

 Dommeren kan i et omfang, der afpasses efter personalets rutine, bestemme, at  

 revision af tinglysningsdokumenter, der ikke frembyder særligt komplicerede  

 forhold, kun skal ske stikprøvevis.
Den registrerende kan efter behov anmode  

 om, at dokumentet bliver revideret.
Hvis der opstår særlig tvivl om et  

 dokuments prioritetsstilling, bør revision altid foretages.
§ 16.  I tingbogen har hver ejendom i retskredsen sit  

 blad.
Tilhører flere ejendomme samme ejer, kan de dog opføres på et fælles  

 ejendomsblad, hvis de i større omfang er ensartet behæftet, og det i øvrigt  

 skønnes hensigtsmæssigt.
§ 17.  Tingbogens blade samles i bind, inddelt efter  

 den hidtil fulgte afgrænsning.
Inden for de enkelte ejerlav ordnes  

 ejendomsbladene efter matr. nr.
 Stk. 2.  Ejendomsblade for bygninger og for grunde, der  

 ikke er matrikulerede, samles i bindene for de stedlige områder, hvortil de  

 hører, eller i en særlig afdeling af tingbogen.
 Stk. 3.  Ejerlejlighedsblade, der skal holdes i en  

 særlig farve til adskillelse fra andre tingbogsblade, indsættes i tingbogen  

 efter nummerfølge, enten efter ejendommens blad i tingbogen eller i en særlig  

 afdeling af denne.
§ 18.  Foran i hvert bind indsættes et eller flere  

 henvisningsblade, indeholdende en fortegnelse over samtlige matrikelnumre,  

 der hører under det pågældende bind af tingbogen.
For de matrikelnumre, som  

 ikke har eget blad, eller som er udgået af matriklen, angives det  

 matrikelnummer, på hvis blad det pågældende matrikelnummer føres, eller under  

 hvilket det er inddraget og datoen herfor.
§ 19.  På hvert ejendomsblad anføres øverst på første  

 side ejendommens matr. nr., eventuelt navn samt aktbetegnelsen.
Derefter  

 anføres ejendommens størrelse med angivelse af areal for hvert enkelt matr.  

 nr.
Efter størrelsesrubrikken anføres i en særlig bemærkningsrubrik  

 ejendommens egenskab af landbrugsejendom eller lignende samt de øvrige  

 særlige forpligtelser, der ifølge meddelelser fra matrikelmyndighederne,  

 skovtilsynet eller andre myndigheder påhviler ejendommen, herunder meddelelse  

 om skelsætning.
Ved udstykning og ved deling af matr. nre. som følge af  

 ekspropriation m. v. samt ved matrikulære forandringer som følge af omdeling,  

 skelforandring, sammenlægning, berigtigelse, udskillelse af offentlig vej  

 eller lignende anføres ændringerne af matr. nre., arealer og forpligtelser m.  

 v. på grundlag af matrikelmyndighedernes meddelelse om forandringerne.  

 Meddelelsens dato anføres samtidigt.
Er ejendommen opdelt i ejerlejligheder,  

 anføres dette i bemærkningsrubrikken med angivelse af datoen for anmeldelsen  

 heraf og antallet af ejerlejligheder.
Stk. 2.  Senest ved tinglysning af endeligt skøde i  

 forbindelse med udstykning indsættes der et nyt ejendomsblad for det  

 grundstykke, der fremtidig skal være en selvstændig ejendom, og de  

 servitutter og grundbyrder, som fortsat hviler på denne ejendom, overføres  

 til det nye ejendomsblad.
Det samme gælder de pantehæftelser, som hviler på  

 hovedejendommen, medmindre grundstykket er frigjort for disse hæftelser.
Stk. 3.  Senest ved tinglysning af et dokument på en  

 ejerlejlighed indsættes der et ejerlejlighedsblad, på hvilket anføres  

 ejendommens matr. nr. samt ejerlejlighedens nr., beliggenhed, størrelse og  

 fordelingstal, hvis et sådant er fastsat.
Samtidig overflyttes genparten af  

 kortet over ejerlejligheden til ejerlejlighedens akt.
Til  

 ejerlejlighedsbladet overføres de servitutter, byrder, panterettigheder m.  

 v., der er opført på ejendommens blad.
Overførelsen kan ske ved kort  

 henvisning til ejendommens blad.
§ 20.  Ejendomsbladet inddeles i øvrigt i 3  

 afdelinger.
Ved tinglysningen indføres dokumenterne med nummerorden for hver  

 afdeling således:
§ 21.  Dokumenterne indføres i tingbogen på letlæselig  

 måde.
Ved aflysning overstreges indførelsen i tingbogen, således at dens  

 oprindelige indhold stadig er læseligt.
Stk. 2.  Af hvert enkelt dokument anføres de i  

 tinglysningslovens § 17 nævnte bestemmelser.
Angår rettigheden kun et enkelt  

 eller enkelte matr. nre. af en samlet fast ejendom, anføres dette.
Stk. 3.  Ved adkomstdokumenter anføres købesum og  

 seneste ejendomsværdi.
Angår en panteret kontantlån, rentetilpasningslån,  

 indeksregulerede lån eller lignende, anføres dette.
Indeholder dokumentet  

 bestemmelser om forbud mod salg, pantsætning eller lignende, bør indførelsen  

 herom markeres på tydelig måde.
§ 22.  Når et ejendomsblad er udskrevet, indsættes et  

 nyt blad i dets sted, således at alene de endnu gældende tinglyste  

 rettigheder indføres.
Rettigheder, der åbenbart er ophørt, skal således  

 udslettes, og indførelser, hvis rigtighed er tvivlsom, skal efterprøves.  

 Rettigheder, der må antages at have mistet deres betydning, skal søges  

 udslettet i overensstemmelse med reglerne i tinglysningslovens § 20, stk. 2.
Stk. 2.  Det udskrevne ejendomsblad forsynes med en  

 påtegning om udtagelsens dato og indsættes i et særligt arkivbind.  

 Arkivbindet ordnes på samme måde som tingbogen.
Arkivbind afleveres til  

 vedkommende landsarkiv efter aftale med dette.
Det samme gælder ikke længere  

 benyttede skøde- og panteprotokoller samt grundbøger og grundbogsakter.
Personbogens indretning og førelse § 23.  Personbogen føres på de af justitsministeriet  

 godkendte løsblade, der rekvireres gennem Direktoratet for Statens Indkøb.
 Stk. 2.  Bestemmelserne i § 15, stk. 2, vedrørende  

 førelsen af tingbogen finder tilsvarende anvendelse med hensyn til førelsen  

 af personbogen.
§ 24.  Personbogen deles i 3 afdelinger og indrettes i  

 mindre løsbladbind.
Den ene afdeling omfatter pantebreve, herunder  

 skadesløsbreve, i løsøre, den anden ægtepagter, bosondringer samt  

 rådighedsindskrænkninger i henhold til § 12 i lov nr. 56 af 18. marts 1925 om  

 ægteskabets retsvirkninger, og den tredie umyndiggørelser og lavværgemål samt  

 rådighedsfratagelse i henhold til § 66 i lov nr. 155 af 30. november 1874 om  

 skifte af dødsbo og fællesbo m. v.
§ 25.  For hvert tinglyst dokument indrettes der et  

 blad, på hvilket anføres dokumentets art, anmeldelsens dato samt parternes  

 navne og bopæl.
Ved pantebreve, herunder skadesløsbreve, og ægtepagter  

 anføres tillige henholdsvis pantedebitors og mandens fødselsdato.
§ 26.  Bladene indsættes inden for hver af de tre  

 personbogsafdelinger i alfabetisk orden efter hovedpersonens navn (efter- og  

 fornavn) - for ægtepagter efter mandens navn.
Inden for samme navn ordnes  

 bladene efter fødselsdatoen.
 § 27.  Personbogen gennemgås mindst en gang om året  

 med henblik på udskillelse af forældede dokumenter, jfr. herved bl. a.  

 tinglysningslovens § 47, stk. 4, om udslettelse af visse pantebreve efter 10  

 års forløb.
Om dokumenternes prøvelse § 28.  Prøvelsen af dokumentet og dets indførelse i  

 eller afvisning fra tingbog eller personbog skal ske snarest muligt og senest  

 10 dage efter anmeldelsen til dagbogen.
 § 29.  Dokumentet må i intet tilfælde tilbageleveres  

 anmelderen til rettelse uden for tinglysningskontoret. Ønsker anmelderen  

 dokumentet udleveret, eller tilbagekaldes dokumentet i øvrigt, skal det inden  

 udleveringen afvises fra dagbogen.
§ 30.  Efter indførelsen i tingbog eller personbog  

 forsynes dokumentet og genparten med påtegning om, at det er tinglyst.  

 Tinglysningspåtegningen på et skøde skal angive, om skødet er betinget eller  

 endeligt.
Er der forevist særlige legitimationspapirer, f. eks. fuldmagter,  

 specielle ministerielle tilladelser, samtykke fra indehaveren af en  

 forkøbsret m. v., angives dette kort i tinglysningspåtegningen.
 § 31.  Et dokument, der er tinglyst foreløbigt,  

 således at der samtidig er fastsat en frist, der eventuelt kan forlænges, for  

 afhjælpning af mangler, fremskaffelse af de fornødne bevisligheder m. v.,  

 indføres i tingbogen (personbogen) med tilføjelse af ordet  

 »foreløbig« og med angivelse af den givne frist.
§ 32.  Er manglen ikke fjernet inden fristens udløb,  

 skal det foreløbigt indførte dokument slettes både i dagbogen og i tingbogen  

 (personbogen). Er dokumentet udleveret med påtegning om den foreløbige  

 lysning, skal der gives anmelderen meddelelse om slettelsen.
Beror dokumentet  

 på tinglysningskontoret, tilbagesendes det til anmelderen med påtegning om  

 slettelsen.
§ 33.  Er et dokument tinglyst med retsanmærkning,  

 anføres anmærkningen på dokumentet og genparten umiddelbart efter påtegningen  

 om dets tinglysning.
I tingbogen (personbogen) anføres, at dokumentet er lyst  

 med anmærkning.
 § 34.  Pantebreve og andre dokumenter, der er lyst  

 pantstiftende, skal ved fuldstændig aflysning af tingbogen forsynes med et  

 stempel, hvoraf det fremgår, at aflysning har fundet sted.
Stk. 2.  Aflysningsstemplet skal indeholde ordet  

 »AFLYST« og skal forsynes med rød stempelfarve.
Stemplet skal dels  

 anbringes efter aflysningspåtegningen, dels anbringes på iøjnefaldende måde  

 på pantebrevets forside.
Konferering af dokumenter § 35.  Genparten konfereres med det originale  

 dokument.
Stk. 2.  Når en genpart er trykt eller fremtræder som  

 fotokopi eller gennemslag af det originale dokument, kan konfereringen  

 normalt begrænses til stikprøvevis kontrol med de vigtigste punkter i  

 dokumentet.
Opstår der mistanke om, at der ikke er overensstemmelse mellem  

 dokumentet og genparten, skal konferering altid foretages.
 Tingbogsakter m. v.
 § 36.  Genparterne af de tinglyste dokumenter,  

 herunder genparterne af anmeldelser om opdeling af en ejendom i  

 ejerlejligheder, fortegnelser over ejerlejligheder og kort over disse, samles  

 for hver ejendom i en akt (tingbogsakten). På omslaget anføres ejendommens  

 ejendomsbetegnelse (matr. nr.).
§ 37.  Tingbogsakterne opbevares i særlige stålskabe.  

 Inden for de enkelte skabe anbringes akterne i nummerorden.
Aktomslag og  

 skabe leveres tinglysningskontorerne ved justitsministeriets foranstaltning.
§ 38.  Når et dokument er indført i tingbogen,  

 forsynes genparten med aktens betegnelse.
I akten indsættes først genparten  

 af adkomstdokumentet, derefter genparter af pantedokumenter og sidst  

 genparter af andre dokumenter.
§ 39.  Hvis et dokument, der kun har en enkelt  

 genpart, tinglyses på flere ejendomme, lægges genparten i akten for en af de  

 pågældende ejendomme eller i en særskilt akt, og der henvises da til denne  

 akt på de andre ejendommes blade i tingbogen.
Er der ved dokumentet stiftet  

 rettigheder både i fast ejendom og i løsøre, lægges genparten i akten for den  

 faste ejendom, hvortil der da henvises i personbogen.
 Stk. 2.  Ved ægtepagter, umyndiggørelser og  

 lavværgemålsdekreter, der foruden at indføres i personbogen skal tinglyses på  

 fast ejendom, opbevares genparten i personbogens akter, hvortil der da  

 henvises i tingbogen.
§ 40.  Når et dokument aflyses eller udslettes,  

 udtages genparten af akten og henlægges i arkivet sammen med genparten af  

 kvitteringen.
Ved delvis aflysning forbliver genparten i akten.
Også  

 genparten af kvitteringen opbevares i dette tilfælde i akten.
Stk. 2.  Hvis der noteres ejerpant i forbindelse med  

 aflysningen af et pantedokument, forbliver genparten af dokumentet dog i  

 akten sammen med (genparten af) noteringsbegæringen, indtil noteringen  

 slettes.
Også genparten af kvitteringen opbevares i dette tilfælde i akten.
 Stk. 3.  Når et adkomstdokument tinglyses som ubetinget,  

 henlægges genparten af det ældre adkomstdokument i arkivet.
§ 41.  I arkivet samles de udtagne genparter af  

 adkomst- og servitutdokumenter i en gruppe, de øvrige udtagne genparter i en  

 anden.
De to grupper lægges straks efter fjernelsen fra akten, hver gruppe  

 for sig, således at forveksling undgås.
Genparter af adkomst- og  

 servitutdokumenter forsynes med påtegning om datoen for udtagelsen og samles  

 årgangsvis, ordnet efter den i § 17, stk. 1, nævnte inddeling.
I den anden  

 gruppe lægges genparterne i tidsfølge og samles årgangsvis.
En gang om året  

 sendes de adkomst- og servitutgenparter, der er udtaget for mere end 3 år  

 siden, til landsarkivet, medens de øvrige mere end 3 år gamle genparter  

 tilintetgøres.
Før tilintetgørelsen, der sker under behørig kontrol fra  

 embedets side, må det kontrolleres, at ingen genpart af et skøde eller  

 servitutdokument tilintetgøres.
 Personbogsakter m. v.
 § 42.  Genparterne af de dokumenter, der er indført i  

 personbogen, indsættes i akterne efter de tre personbogsafdelinger og inden  

 for hver afdeling efter personbogens bogstaver eller efter den rækkefølge,  

 hvori de er tinglyst.
Stk. 2.  Personbogsakterne samles i særlige stålskabe  

 eller -kasser.
Aktomslag og skabe (kasser) leveres tinglysningskontorerne ved  

 justitsministeriets foranstaltning.
§ 43.  Når et dokument aflyses eller udslettes, lægges  

 genparten og personbogsbladet i arkivet.
Ved aflysning arkiveres også  

 genparten af kvitteringen.
Ved delvis aflysning forbliver genparten i akten.  

 Også genparten af kvitteringen opbevares i dette tilfælde i akten.
§ 44.  I arkivet samles de udtagne genparter af  

 ægtepagter i en gruppe, ordnet årgangsvis efter ægtemandens navn, de øvrige  

 udtagne genparter samt personbogsbladene i en anden.
De to grupper lægges  

 straks efter fjernelsen fra akten, hver gruppe for sig, således at  

 forveksling undgås.
En gang om året sendes de ægtepagtsgenparter, der er  

 udtaget for mere end 3 år siden, til landsarkivet, medens de øvrige mere end  

 3 år gamle genparter samt personbogsbladene tilintetgøres.
Før  

 tilintetgørelsen, der sker under behørig kontrol fra embedets side, må det  

 kontrolleres, at ingen genpart af en ægtepagt tilintetgøres.
Meddelelse om opdeling af en ejendom i  

 ejerlejligheder § 45.  Når en anmeldelse om opdeling af en ejendom i  

 ejerlejligheder er endeligt indført i tingbogen, skal tinglysningskontoret  

 sende en genpart af anmeldelsen og fortegnelsen over ejerlejlighederne til  

 vedkommende skattemyndighed med oplysning om datoen for anmeldelsen.
Det  

 samme gælder senere fastsættelse eller ændring af ejerlejlighedernes  

 fordelingstal.
Indberetning om ægtepagter m. v. samt om  

 visse erhvervelser af fast § 46.  Når en ægtepagt er tinglyst, skal  

 tinglysningskontoret sende meddelelse herom til gtepagtsregistret,  

 adresse: Justitsministeriet.
 Stk. 2.  Stk. 1 finder tilsvarende anvendelse med hensyn  

 til bosondringer og rådighedsindskrænkninger i henhold til § 12 i lov nr. 56  

 af 18. marts 1925 om ægteskabets retsvirkninger.
 Stk. 3.  Ved oprettelse af nye retskredse eller ved  

 henlæggelse af en del af en retskreds til en anden gives der kontoret for  

 registrering af ægtepagter meddelelse om de tinglyste ægtepagter, der er  

 noteret på de personbogsblade, som med tilhørende akter afgives til dommeren  

 i den anden retskreds.
 § 47.  Såfremt dommeren i medfør af § 6, stk. 1, i lov  

 nr. 344 af 23. december 1959 om erhvervelse af fast ejendom har fastsat en  

 frist til fremskaffelse af tilladelse fra justitsministeriet til erhvervelse  

 af fast ejendom, skal der gives indberetning herom til justitsministeriet,  

 jfr. lovens § 7, stk. 1. Indberetning skal endvidere gives, når fast ejendom  

 overtages til brugeligt pant af personer eller selskaber m. m., som kun med  

 justitsministeriets tilladelse kan erhverve adkomst på fast ejendom her i  

 landet.
 § 48.  Når en aftale om brugs- eller lejeforhold, ved  

 hvilken fast ejendom gives i brug eller udlejes til personer, som kun med  

 justitsministeriets tilladelse kan erhverve adkomst på fast ejendom her i  

 landet, anmeldes til tinglysning, skal tinglysningskontoret sende  

 indberetning herom til justitsministeriet, jfr. lov nr. 344 af 23. december  

 1959 om erhvervelse af fast ejendom § 9. Indberetningen, der også skal gives  

 i tilfælde, hvor aftalen som ugyldig måtte blive afvist fra dagbog eller  

 tingbog, skal indeholde oplysninger om brugerens eller lejerens navn og  

 bopæl, ejendommens betegnelse og brugs- eller lejeforholdets varighed.
Kære § 49.  Påkæres en tinglysningsafgørelse, skal der  

 straks indføres en bemærkning herom i dagbogen og tingbogen (personbogen).
 Om offentlighedens adgang til  

 tinglysningens bøger og akter m. v.
 § 50.  Tinglysningskontorets personale skal være  

 publikum behjælpelig ved eftersyn af bøger og akter og skal samtidig føre  

 nøje tilsyn med, at intet dokument fjernes fra akterne, og at der ikke  

 foretages rettelser eller lignende heri eller i tingbøgerne.  

 Tinglysningsdommeren kan om fornødent udfærdige ordensforskrifter for  

 publikums benyttelse af tingbøger og akter.
 § 51.  Udskrifter (fotokopier) af bøger og akter m. v.  

 skal ekspederes i løbet af en uge.
Stk. 2.  Fotokopier af ejendomsbladet skal være af en  

 sådan kvalitet, at fotokopien er let læselig.
Det bør ved afsendelsen  

 kontrolleres, at der ikke er fejl eller mangler i fotokopien, der skyldes  

 tekniske årsager ved fremstilling af kopien.
Hvis ejendomsbladet er meget  

 uoverskueligt, bør det omskrives, inden fotokopien fremstilles.
 § 52.  Telefoniske forespørgsler om indholdet i  

 tingbøgerne (personbøgerne) besvares i tiden kl. 9-12.
 § 53.  Forespørgsler vedrørende de dele af  

 tinglysningskontorets arkiv, der er afleveret til landsarkivet, henvises til  

 landsarkivet med de for besvarelsen nødvendige oplysninger fra tingbogen.  

 Landsarkivet behandler forespørgslen efter de til enhver tid gældende  

 bestemmelser for arkivvæsenets virksomhed.
Ikrafttræden § 54.  Cirkulæret træder i kraft den 1. april 1979.
 Stk. 2.  Justitsministeriets cirkulærer nr. 221 af 12.  

 september 1973 om aflysningsstempel på pantebreve m. v. og om afskaffelse af  

 tørstempling, nr. 189 af 6. oktober 1975 om tinglysningsdagbog og om  

 tingbladet samt nr. 66 af 26. marts 1976 om tinglysning vedrørende  

 ejerlejligheder ophæves.
