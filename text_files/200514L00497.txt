Betænkning afgivet af Miljø- og Planlægningsudvalget den 10.  

 maj 2006 Betænkning over Forslag til lov om ændring af lov om forurenet  

 jord (Ændring af kortlægning af forurenede arealer m.v.) [af miljøministeren (Flemming Hansen,  

 fg.)] 1. Udvalgsarbejdet Lovforslaget blev fremsat den 29. marts 2006 og var til 1.  

 behandling den 5. april 2006. Lovforslaget blev efter 1. behandling henvist  

 til  

 behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 23. december 2005 dette udkast til  

 udvalget, jf.
MPU alm. del  bilag 189. Den 29. marts 2006 sendte  

 miljøministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra professor, dr.jur.
Peter Pagh, Københavns  

 Universitet.
Miljøministeren har over for udvalget kommenteret den skriftlige  

 henvendelse.
Spørgsmål Udvalget har stillet 25 spørgsmål til miljøministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL og IA) indstiller lovforslaget til  

  

 vedtagelse  

 uændret.
Socialdemokratiets medlemmer af udvalget støtter, at der nu sker  

 en enkel og miljømæssigt afbalanceret regulering af forureningen fra lettere  

 forurenede områder, typisk i byerne.
Der er ofte tale om forureninger i de  

 større byer, hvor en vis form for trafik, industri og lign. har forurenet  

 jorden.
Socialdemokratiet støtter, at kravet om kortlægning af den  

 lettere forurenede jord, typisk i byerne, ophæves, og at der i stedet  

 indføres  

 en områdeklassifikation.
Dertil kommer, at de stærkt forurenede grunde stadig  

 skal kortlægges som hidtil.
Dette er især noget, der vil gavne de husejere,  

 som  

 indtil nu har haft svært ved at få deres lån gennem kreditforeningen eller  

 har  

 haft svært ved at sælge deres bolig, fordi eventuelle nye købere heller ikke  

 kunne optage lån.
Socialdemokratiets stillingtagen har været betinget af, at der  

 fastholdes et højt miljømæssigt beskyttelsesniveau, at der stadig er styr på  

 jordstrømmene, så den forurenede jord ikke bliver spredt utilsigtet, og at  

 der  

 gives en relevant, ordentlig og saglig information til borgerne.
Der er med  

 lovforslaget  

 fundet nogle gode løsninger på disse forhold.
Socialdemokratiet lægger også vægt på, at der tages sundhedshensyn  

 til de mennesker, der fremover kommer til at bo under områdeklassificeringen.  

 Her er det vigtigt, at rådgivningen til både boligejere og lejere bliver god  

 og  

 omfattende, og at den når ud til de rette mennesker.
Derfor er det afgørende,  

 at kommunerne får et gennemarbejdet, let forståeligt og anvendelsesorienteret  

 materiale, som de kan bruge i den videre proces.
På den baggrund er  

 Socialdemokratiet også tilfreds med, at det er indarbejdet i lovforslaget, at  

 kommunerne skal afrapportere til miljøministeren, hvordan det går med deres  

 rådgivning af borgerne.
Socialdemokratiet er også tilfreds med, at den brede politiske  

 aftale medfører, at der nu indføres en generel regel, der sikrer udearealet  

 ved  

 etablering af nye boliger, børneinstitutioner, offentlige legepladser,  

 kolonihaver og sommerhuse.
I de tilfælde, hvor der etableres sådant nyt i  

 lettere forurenede områder, skal det sikres, at de øverste  

 50 cm  

 jord enten er uforurenet eller  

 bliver forsynet med en fast, varig belægning.
Det er en klar forbedring af  

 den  

 nuværende lidt uklare tilstand.
Vigtig er også lovforslagets bestemmelse om, at kommunerne kan  

 få mulighed for at gribe ind over for eksisterende daginstitutioner, hvor der  

 kan være forurenet jord.
Socialdemokratiet vil opfordre miljøministeren til  

 at  

 gøre det meget klart for kommunerne, at de har denne mulighed, samt at  

 kommunerne bør gå i gang med at kontrollere eksisterende daginstitutioner for  

 forurenet jord.
 Socialistisk Folkepartis  

 medlem af udvalget bemærker, at SF i forhandlingerne om  

 lovforslaget  

 har lagt afgørende vægt på, at grænseværdierne fastsættes ud fra  

 forsigtighedsprincippet, at der sættes særligt fokus på daginstitutioner, og  

 at  

 det fortsat skal være muligt at få kendskab til forureningsoplysninger,  

 samtidig med at der gennemføres forenklinger.
 SF  

 ønsker endvidere at påpege, at det mest presserende i de kommende år  

 bliver, at der afsættes langt flere penge til at oprense den lange række af  

 meget alvorlige forureninger, der venter på at blive ryddet op,  

 samt at der afsættes flere penge til udvikling af  

 jordrensningsteknologier.
 Et  

  

 mindretal  

  

 i  

 udvalget (EL og IA) indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget finder, at lovforslaget er et  

 forsøg på at lappe på en ikke særlig flatterende situation for det offentlige  

 Danmark, hvor de lokale myndigheder i nogen grad har givet op over for  

 problemet  

 jordforurening.
I 1999 blev der vedtaget en lov om jordforurening, som skulle  

 sikre mod fremtidige forureninger, og med udformning af regler, som skulle  

 sikre oprensning af forurenede grunde.
I dag står det klart, at mange borgere  

 står med alvorlige problemer.
De afventer oprensning af alvorlige  

 forureninger,  

 samtidig med at der stadig er store arealer, hvor forureningssituationen ikke  

 kendes, fordi arealerne endnu ikke er blevet kortlagt.
Lovforslaget betyder, at man dropper en egentlig kortlægning af  

 de arealer, som i dag kaldes lettere forurenede, samtidig med at man ændrer  

 definitionen af lettere forurenet jord ved at flytte på grænserne for,  

 hvilket  

 niveau af tjærestoffer man anser for problematisk.
Der lægges samtidig op  

 til,  

 at man generelt klassificerer byzone som lettere forurenet, og man definerer  

 lettere forurenet jord som jord, der indeholder nogle bestemte stoffer i  

 særlige mængder.
Dette skulle give husejere en fordel.
Enhedslisten så  

 hellere,  

 at man ændrede reglerne for, hvad man kan lægge til grund for vurdering af  

 ejendommes værdi, end at man skjuler eventuelle forureningsproblemer ved at  

 undlade at kortlægge dem.
Enhedslisten er bekymret over virkningen af de foreslåede  

 lovændringer.
I bedste fald forværrer de ikke den nuværende situation, men de  

 gør den heller ikke bedre.
I værste fald risikerer man at forringe  

 beskyttelsen  

 af menneskers sundhed.
At droppe kortlægningen betyder alt andet lige, at man  

 ikke får en detaljeret viden om de egentlige forureningsforhold.
Man kan være  

 heldig, at det ikke betyder noget, og man kan være uheldig, hvis mennesker i  

 øjeblikket lever med forurening, der reelt er højere, end man troede.
At  

 flytte  

 grænseværdierne for ren jord, så indholdet af tjærestoffer kan øges, betyder  

 alt andet lige, at befolkningen på længere sigt udsættes for en øget  

 belastning.
Enhedslisten anerkender, at lovforslaget har positive  

 virkninger, da det bliver pålagt ejere af ejendomme at informere om, hvordan  

 folk skal forholde sig til lettere forurenede arealer.
Samtidig forekommer  

 det  

 mærkværdigt, at der vil blive forskel på daginstitutioner, idet ældre  

 institutioner i den lettere forurenede zone muligvis ikke vil få renset  

 jorden  

 på legepladsen, mens nybyggede institutioner og boliger skal have lagt ren  

 jord  

 på udearealer.
Endelig ændrer lovforslaget ikke på bekæmpelsen af  

 jordforurening.
Der er ikke sat flere midler af til at oprense en lang række  

 meget alvorlige forureninger, og lovforslaget er samlet betragtet ikke en  

 forbedring.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole  Vagn Christensen (S)   

 Torben Hansen (S)   

 Pia Gjellerup (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 213 Bilagsnr.
Titel 1 Høringssvar og høringsnotat, fra miljøministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 21/4-06 fra professor, dr.jur.
Peter Pagh,  

 Københavns Universitet 5 Revideret tidsplan for udvalgets behandling af  

 lovforslaget 6 1. udkast til betænkning 7 2. udkast til betænkning Oversigt over spørgsmål og svar vedrørende L 213 Spm.nr.
Titel 1 Spm. om forurenet jord i forbindelse med eksisterende  

 daginstitutioner, til miljøministeren, og ministerens svar herpå 2 Spm. om registrering af oplysninger vedrørende  

 jordforurening, til miljøministeren, og ministerens svar herpå 3 Spm. om tung administration i forbindelse med  

 regulativer, til miljøministeren, og ministerens svar herpå 4 Spm. om fastholdelse af eksisterende viden om lettere  

 forurenede arealer og forebyggende indsatser, til miljøministeren, og  

 ministerens svar herpå 5 Spm. om håndtering af data om de lettere forurenede  

 arealer uden for byzoner, til miljøministeren, og ministerens svar herpå 6 Spm. om områdeklassificering, til miljøministeren, og  

 ministerens svar herpå 7 Spm. om høringsret til regionerne, til miljøministeren,  

 og ministerens svar herpå 8 Spm. om kommunernes koordinering på  

 jordforureningsområdet, til miljøministeren, og ministerens svar herpå 9 Spm. om bevarelse af det høje miljø- og sundhedsmæssige  

 beskyttelsesniveau, til miljøministeren, og ministerens svar herpå 10 Spm. om PAH-kriterier, til miljøministeren, og  

 ministerens svar herpå 11 Spm. om en revideret tidsplan på grund af  

 kommunalreformen, til miljøministeren, og ministerens svar herpå 12 Spm. om præcisering af miljøbeskyttelseslovens § 48, til  

 miljøministeren, og ministerens svar herpå 13 Spm. om myndighedskompetence i forhold til flytning af overskudsjord,  

 til miljøministeren, og ministerens svar herpå 14 Spm. om ændring af de kommende 98 kommunale regulativer,  

 til miljøministeren, og ministerens svar herpå 15 Spm. om krav til jord i forbindelse med legepladser, til  

 miljøministeren, og ministerens svar herpå 16 Spm. om potentielle købere af forurenede ejendomme, til  

 miljøministeren, og ministerens svar herpå 17 Spm. om kommunernes rådgivningsindsats, til  

 miljøministeren, og ministerens svar herpå 18 Spm. om blys påvirkning af småbørns intelligensudvikling,  

 til miljøministeren, og ministerens svar herpå 19 Spm. om sikring mod køb af grunde med risiko for påvirkning  

 af småbørns intelligenskvotient, til miljøministeren, og ministerens svar  

 herpå 20 Spm., om børn, der går i daginstitutioner i samme byzone,  

 er lige godt sikrede mod forurenet jord, til miljøministeren, og ministerens  

 svar herpå 21 Spm. om ministerens kommentar til, at det ikke er  

 tydeligt, at jordkvalitetskriterierne er politisk fastsat og ikke  

 videnskabeligt fastsat, til miljøministeren, og ministerens svar herpå 22 Spm., om ministeren kan acceptere følgerne af de nye  

 grænseværdier, til miljøministeren, og ministerens svar herpå 23 Spm. om at sikre, at kommunerne fortsat har motivation  

 til og interesse i at undersøge byområder for jordforurening, til  

 miljøministeren, og ministerens svar herpå 24 Spm., om en familie, som flytter ind i et hus i byen i  

 den »lettere forurenede« zone, kan være sikker på, at der ikke er yderligere  

 forurening på dens grund, til miljøministeren, og ministerens svar herpå 25 Spm. om ministerens kommentar til henvendelsen af 21/4-06  

 fra professor, dr.jur.
Peter Pagh, Københavns Universitet, til  

 miljøministeren,  

 og ministerens svar herpå Bilag 2 Nogle af udvalgets spørgsmål til  

 miljøministeren og dennes svar herpå Spørgsmålene og ministerens svar er optrykt efter ønske  

 fra S.
 Spørgsmål 1:
Hvorledes vil ministeren sikre, at kommunerne håndterer og  

 griber ind i forhold til forurenet jord i de eksisterende daginstitutioner? Svar:
 Regionerne kan også ifølge lovforslaget rydde op i  

 børneinstitutioner med en lettere forurening, hvis indretningen betyder at  

 der  

 er en særlig høj jordeksponering, der gør det urealistisk at nedsætte  

 kontakten  

 med jord.
 Der er i lovforslaget lagt op til, at kommunerne fortsat har den  

 fornødne hjemmel til at foretage undersøgelser og afværgeforanstaltninger på  

 de  

 forurenede arealer, uanset om de er lettere forurenede eller skal kortlægges.  

 Kommunerne har således også mulighed for, at rydde op i de eksisterende  

 daginstitutioner.
Jeg vil når loven er vedtaget skrive til kommunerne, at de bør  

 være opmærksomme på disse forhold og gribe ind, hvis det er nødvendigt.
For  

 at  

 få et bedre overblik, vil jeg bede kommunerne oplyse, hvilke initiativer de  

 hidtil har taget over for forurenet jord i børneinstitutioner.
 Spørgsmål 2:
Hvordan vil ministeren opfylde Erhvervs- og Byggestyrelsens  

 ønske om, at »det bør sikres, at alle oplysninger vedrørende jordforurening  

 kan  

 og skal registreres i et centralt landsdækkende system opbygget efter  

 principperne i serviceorienteret it-arkitektur (SOA)«, jf. høringssvaret fra  

 denne myndighed? Svar:
 Oplysninger om kortlagte grunde registreres allerede i dag i  

 Kort og Matrikelstyrelsens matrikelregister, hvilket ikke vil blive ændret  

 med  

 lovforslagets vedtagelse.
 Områdeklassificeringen af byzonejord, der som udgangspunkt forventes at  

 være lettere forurenet, skal imidlertid ikke registreres i et centralt  

 system,  

 men på regionalt og kommunalt niveau, idet den forventede lettere forurening  

 ikke udgør nogen væsentlig sundhedsrisiko sammenlignet med andre  

 risikofaktorer, men primært klassificeres af hensyn til jordflytning og den  

 sundhedsrådgivning, der skal gives generelt i områderne.
 Hermed sikres også, at borgere kan få adgang til oplysninger om lettere  

 forurenede ejendomme ved henvendelse til kommunen, idet k  

 ommunerne ifølge  

 forvaltningsloven er forpligtet til at videregive de oplysninger, de er i  

 besiddelse af på forespørgsel, herunder oplysninger om forurening.
Derudover er ejendomsmæglere i salgssituationer forpligtet til  

 at give oplysning om en række punkter af væsentlig betydning, herunder  

 oplysninger om forurening i de salgsopstillinger, de udarbejder i forbindelse  

 med ejendomshandler.
Forurening er ikke nævnt som et særskilt oplysningspunkt  

 i  

 bekendtgørelsen om ejendomsformidling, men det er Erhvervs- og  

 Selskabsstyrelsens fortolkning, at forurening i henhold til  

 jordforureningsloven  

 er en oplysning af væsentlig betydning, som skal fremgå af salgsopstillingen.  

 Oplysninger om forurening, herunder også lettere forurening, vil efter planen  

 blive indsat som et særskilt oplysningspunkt i bekendtgørelsen om  

 ejendomsformidling  

 ved næste revision, som forventes i sommeren 2006.  

 Oplysninger om både kortlagte  

 arealer og lettere forurenet jord vil fremgå af »det grønne ejendomsskema«  

 som  

 ejendomsmæglerne kan rekvirere fra kommunerne.
 Spørgsmål 6:
Hvordan skal kommunerne fremover registrere de grunde, som ikke  

 er omfattede af områdeklassificering og som ikke er kortlagt, men som der ved  

 undersøgelser er påvist lettere forurening på (der henvises til, at jorden  

 herfra jo ifølge lovforslaget skal anmeldes og anvises, hvis den ønskes  

 bortskaffet)? Svar:
Regionen har ifølge lovforslagets § 70 underretningspligt over  

 for kommunen og ejeren, hvis regionen får viden om, at der på et areal, der  

 ikke kortlægges, er en lettere jordforurening.
Det sikres hermed, at den  

 viden,  

 som regionen har opnået om en given lokalitet, som ikke skal kortlægges,  

 deles  

 med kommunen og ejeren.
Kommunerne vil skulle opbevare de fra regionerne modtagne  

 underretninger om lettere forurening til brug for løsning af kommunernes  

 opgaver efter jordforureningsloven, og således at borgerne kan få indsigt i  

 oplysningerne.
Der henvises i den forbindelse til svaret på spørgsmål 5.
 Spørgsmål 15:
Hvorfor gælder reglerne om at etablere  

 50 cm  

 uforurenet jord eller fast varig  

 belægning ved nyetablering af legepladser alene for offentlige legepladser  

  mener  

 ministeren ikke, at samme krav bør stilles til alle legepladser uanset  

 ejerforhold? Svar:
 Bestemmelsen om sikring af det øverste  

 50 cm  

 jordlag ved ændring af  

 anvendelsen af arealer til bolig, børneinstitution, offentlig legeplads,  

 kolonihave eller sommerhus skal sikre, at det øverste  

 50 cm  

 jordlag af den ubebyggede del af  

 arealet ikke er forurenet, eller at der er etableret en varig, fast  

 belægning.
 Private legepladser etableres som hovedregel i forbindelse med  

 etablering af boliger eller børneinstitutioner, hvilket betyder, at  

 legepladsen  

 vil være omfattet af paragraffens bestemmelser.
 Spørgsmål 17:
Hvordan vil ministeren følge op på kommunernes  

 rådgivningsindsats af borgere i forhold til lettere forurening? Svar:
 Det er foreslået, at kommunalbestyrelsen i samarbejde med  

 regionsrådet skal give generel rådgivning om sundhedsmæssige konsekvenser  

 vedrørende arealer, der er omfattet af områdeklassificeringen efter §  

 50 a  

 eller er lettere forurenede.
 Herigennem sikres, at borgere, der lever på lettere forurenede  

 arealer, orienteres om miljø- og sundhedsmæssigt relevante råd.  

 Informationsmaterialet skal styrke den forebyggende indsats på de lettere  

 forurenede arealer med henblik på at sikre borgernes sundhed.
 Beskrivelsen af, hvorledes risikoen fra den lettere forurenede  

 jord kan nedbringes, kan tage udgangspunkt i Miljøstyrelsens vejledning om  

 »Rådgivning  

 af beboere i lettere forurenede områder«, vejledning nr. 7, 2000. Ved  

 udarbejdelse af informationsmateriale og formidling af dette, bør konkrete  

 erfaringer fra rådgivningsprojekter i kommuner og regioner inddrages.
 Miljøstyrelsen vil i samarbejde med Sundhedsstyrelsen udarbejde  

 generelt materiale, som kommunerne kan benytte i den videre  

 informationsindsats.
 Jeg planlægger inden udgangen af 2009 at give en status for  

 loven − særligt vedrørende informationsindsatsen − med henblik på  

 en eventuel revision af loven.
 Spørgsmål 20:
Vil ministeren garantere, at børn, der går i daginstitutioner i  

 områder beliggende i byzone, som erklæres »lettere forurenet«, er lige så  

 godt  

 sikret mod forurenet jord, som børn, der går i nybyggede daginstitutioner  

 beliggende i samme byzone, men hvor der vil være krav om pålægning af ren  

 jord? Svar:
Når der er tale om lettere forurenet jord, er der tale om et  

 forureningsniveau, der ikke udgør nogen væsentlig sundhedsrisiko sammenlignet  

 med andre risikofaktorer.
F.eks. svarer børns risiko ved lettere forurenet  

 jord  

 til risikoen ved at spise almindelig kost.
Denne relativt lille forøgede udsættelse foreslås i lovforslaget  

 nedbragt ved at informere om ganske enkle forholdsregler som f.eks. vaskning  

 af  

 hænder efter udeleg og lignende.
Herved vil eksponeringen nedbringes til den  

 eksponering, der i øvrigt er på andre børneinstitutioner udenfor de lettere  

 forurenede områder.
Såfremt kommunalbestyrelsen ønsker det, er der i lovforslaget  

 lagt op til, at kommunerne fortsat har den fornødne hjemmel til at foretage  

 undersøgelser og afværgeforanstaltninger på de forurenede arealer, uanset om  

 de  

 er lettere forurenede eller skal kortlægges.
Kommunerne har således altid  

 mulighed  

 for, at rydde op i de eksisterende, lettere forurenede, daginstitutioner.
 Tilsvarende kan regionerne ifølge lovforslaget også rydde op i  

 børneinstitutioner med en lettere forurening, hvis indretningen betyder at  

 der  

 er en særlig høj jordeksponering, der gør det urealistisk at nedsætte  

 kontakten  

 med jord.
