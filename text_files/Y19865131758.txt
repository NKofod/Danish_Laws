 Et naturgasselskab udsendte et reklamebrev, der var udformet som en  

 henvendelse fra selskabets bogholderi, hvori man meddelte, at forbrugeren  

 havde penge til gode i form af en tilslutningsrabat.
 Forbrugerombudsmanden udtalte, at reklamebrevet var i strid med  

 markedsføringslovens § 2, stk. 1, idet oplysningen om, at adressaten havde  

 penge tilgode, var vildledende og urigtig, egnet til at påvirke  

 efterspørgslen.
1. I en række tilfælde havde et naturgasselskab udsendt reklamebreve  

 adresseret »Til ejeren« og med modtagerens adresse.
I brevet var  

 anført »vort bogholderi har konstateret, at De har penge til gode.... Vi  

 ser, at De endnu ikke har gjort brug af Deres ret til at få udbetalt Deres  

 introduktionsrabat ved overgang fra olie til naturgas«.
Den nederste del  

 af brevet var udformet som en kupon med angivelse af et pengebeløb, som  

 svarede til den kontantrabat, som nye kunder, der tilsluttede sig  

 naturgasforsyningen inden en fastsat frist, ville få udbetalt hos  

 naturgasselskabet.
 FO fandt reklamebrevet stridende mod markedsføringslovens § 2, stk. 1,  

 idet oplysningen om, at adressaten havde penge til gode, fandtes at være en  

 urigtig og vildledende oplysning, egnet til at påvirke efterspørgslen.  

 Selskabet bekræftede, at man ikke fremover ville anvende lignende  

 reklamemateriale.
