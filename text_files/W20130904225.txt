Hjemvisning af sag om udledning af gas, da det ikke var oplyst, hvilken type gas, der var tale om Arbejdstilsynet var på tilsynsbesøg på en virksomhed og konstaterede, at 2 ansatte var i gang med at polere gulve med en polérmaskine, og at polérmaskinen blev drevet af en forbrændingsmotor via gas.
 Arbejdstilsynet konstaterede, at der var en tydelig lugt af gas, som kunne fornemmes ved indånding af luften i butikslokalet.
 Der blev kørt med maskinen 1,5 time dagligt, bortset fra på tirsdage og torsdage, hvor der køres ca. 2 timer om dagen.
 Arbejdstilsynet gav virksomheden påbud om at undgå unødig påvirkning fra udstødningsgasser fra polérmaskinen.
 Arbejdsmiljøklagenævnet hjemviste sagen, idet det ikke var oplyst i påbuddet, hvilken type gas, der kunne fornemmes ved indånding i butikslokalet, og nævnet vurderede, at det er muligt, at lugten af gas kunne skyldes, at maskinen var defekt, og ikke nødvendigvis, at der blev udledt udstødningsgasser i butikslokalet.
[Adressat udeladt] Arbejdsmiljøklagenævnet har på møde den 30. oktober 2012 behandlet [navn udeladt]s klage på vegne af [navn udeladt] over Arbejdstilsynets afgørelse af den 9. august 2012, hvorved virksomheden fik påbud om at undgå unødig påvirkning med udstødningsgasser fra gulvpolérmaskine (bilag 3).
Nævnet traf følgende A F G Ø R E L S E Arbejdsmiljøklagenævnet hjemviser Arbejdstilsynets afgørelse af den 9. august 2012 til fornyet behandling i Arbejdstilsynet.
B E G R U N D E L S E Arbejdsmiljøklagenævnet finder, at sagen ikke er tilstrækkeligt oplyst til, at det kan vurderes, om der er grundlag for Arbejdstilsynets påbud.
 Nævnet lægger vægt på, at det fremgår af Arbejdstilsynets påbud, at Arbejdstilsynet ved tilsynsbesøg konstaterede, at der var en tydelig lugt af gas, som kunne fornemmes ved indånding af luften i butikslokalet.
 Det er imidlertid ikke oplyst, hvilken type gas, der kunne fornemmes ved indånding i butikslokalet, og nævnet vurderer, at det er muligt, at lugten af gas kunne skyldes, at maskinen var defekt, og ikke nødvendigvis, at der blev udledt udstødningsgasser i butikslokalet.
 Nævnet lægger i øvrigt til grund for afgørelsen, at Arbejdstilsynet ved tilsynsbesøget den 2. juli 2012 hos [navn udeladt], [adresse udeladt] konstaterede, at 2 ansatte fra [navn udeladt] var i gang med at polere gulve med en polérmaskine af mærket [navn udeladt], og at polérmaskinen blev drevet af en forbrændingsmotor via gas.
 Klagenævnets afgørelse er truffet af et enigt nævn.
R E G L E R Arbejdsmiljøklagenævnet har ved afgørelsen anvendt følgende regler:
  Om Arbejdstilsynets ret til at give påbud:
  § 77, stk. 1, lov om arbejdsmiljø, jf. lovbekendtgørelse nr. 1072 af 7. september 2010.
  Om arbejdets udførelse:
 § 38, stk. 1, i lov om arbejdsmiljø, jf. lovbekendtgørelse nr. 1072 af 7. september 2010  § 16, i bekendtgørelse nr. 558 af 17. juni 2004 om arbejdets udførelse.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de dokumenter, som klagenævnet har modtaget fra Arbejdstilsynet samt [navn udeladt]s brev af den 15. oktober 2012.
På klagenævnets vegne [navn udeladt] [stilling udeladt] Kopi til:
[Adressat udeladt] [Adressat udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1) sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2) forbud mod særligt farlige arbejder, arbejdsprocesser og -metoder, 3) opslag eller egnet markering.
 Stk. 2. Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2. .
Bekendtgørelse nr. 559 af 17. juni 2004 om arbejdets udførelse Kapitel 3 Arbejdets udførelse Almene krav Særlige krav . . .
§ 16. Unødig påvirkning fra stoffer og materialer skal undgås.
Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.
