 Hermed fremsendes meddelelse nr. 029. Oversigt ved vejtilslutninger og  

 overkørsler.
 Meddelelsen er behandlet og godkendt af Aftaleudvalget, som er nedsat i  

 henhold til samarbejdsaftalens pkt. 2.
 Pålæg af oversigt ved vejtilslutninger og overkørsler sker for at  

 tilgodese de færdselsmæssige hensyn samt at sikre en god fremkommelighed på  

 hovedlandevejsnettet.
Eksisterende oversigter er hidtil håndhævet noget forskelligt på de  

 enkelte dele af hovedlandevejsnettet og er ikke løbende blevet ajourført i  

 overensstemmelse med gældende vejregler.
Formålet med denne meddelelse er at  

 fastlægge et ensartet og opdateret administrativt grundlag.
 Vejdirektoratet ønsker, at oversigtsforholdene på hovedlandevejene, så  

 vidt det teknisk og økonomisk er muligt, bringes i orden strækningsvis i  

 løbet af de næste 10 år.
 De årlige udgifter i forbindelse med ændring af oversigtsforholdene  

 drøftes på budgetmøderne med Vejdirektoratet.
Samarbejdspartnerne bemyndiges til at træffe afgørelse på Vejdirektoratets  

 vegne ved behandling af oversigtssager ved vejtilslutninger og overkørsler.  

 Bemyndigelsen omfatter også strækninger for hvilke der er fastsat  

 adgangsbegrænsning.
Bemyndigelsen omfatter endvidere afgørelser der indebærer  

 ekspropriation.
 Meddelelsen erstatter meddelelse 029 af 10. juni 1987, som hermed aflyses.
Med venlig hilsen Michael Schrøder Trafikdirektør Meddelelse nr. 029 Oversigt ved vejtilslutninger og overkørsler GRUNDLAG FOR SAGSBEHANDLING Teknisk grundlag Grundlaget for behandling af oversigtssager er vejreglerne.
For åbent land  

 er oversigtsforhold beskrevet i »Vejregler for vejkryds i åbent  

 land«.
For byer findes det tilsvarende materiale i »Byernes  

 trafikarealer, Vejkryds«.
I åbent land pålægges oversigt fra stopposition.
Oversigtsarealet findes  

 ved at anvende skemaerne i »Vejregler for vejkryds i åbent land«.  

 Som dimensioneringshastighed anvendes den skiltede hastighed.
I byer pålægges oversigt fra belægningskant/cykelstikant.
Oversigtsarealet  

 findes ved at anvende tabellerne i »Byernes Trafikarealer«.
Som  

 referencehastighed anvendes den skiltede hastighed.
 Som hovedregel pålægges oversigtslængde ad sekundærvejen på 3 m, dog 2,5 m  

 i byer.
ADMINISTRATIONSPRAKSIS Pålæg af nye oversigter Såvel i åbent land som i byområder følges anvisningerne i vejreglerne.
Der  

 stilles normalt ikke krav om oversigt før kryds.
Baggrunden herfor er, at  

 ingen undersøgelser tyder på, at der generelt er trafiksikkerhedsmæssige  

 fordele ved oversigt før kryds mellem en primærvej og en sekundærvej.
Eksisterende tinglyste oversigter Vejtilslutninger i åbent land Eksisterende oversigter i åbent land bringes i overensstemmelse med  

 gældende vejregler.
Oversigten ændres dog ikke såfremt der er trafiksikkerhedsmæssige eller  

 afviklingsmæssige forhold som taler imod en ændring.
Dette gælder også  

 såfremt omkostningerne er urimeligt høje eller hvis nytteværdien er ringe.
 Såfremt der inden for en periode af 10 år er planlagt anlægsarbejder, kan  

 der tages hensyn hertil ved ændring af oversigtsarealet. Ændring af  

 oversigtsforholdene bør dog normalt afvente selve anlægsarbejdet.
 Oversigten bør altid ændres (ens og) samtidigt på begge sider af  

 sekundærvejen.
 Det forudsættes at oversigter efter gældende vejregler altid kræves  

 overholdt i fuldt omfang.
Vejtilslutninger i byområder Her administreres som ved oversigter i åbent land, idet der dog foretages  

 en konkret afvejning af lodsejerens interesser mod vejens interesser.
Overkørsler i byer og åbent land Der administreres i overensstemmelse med reglerne for oversigt i åbent  

 land og i byer afhængig af overkørslens beliggenhed og trafikale betydning.
 Som hovedregel pålægges ikke oversigt ved overkørsler på enkeltejendomme.
