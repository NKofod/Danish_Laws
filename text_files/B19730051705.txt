 I medfør af § 5 i lov nr. 142 af 21. marts 1973 om teknologisk service  

 fastsættes herved følgende:
 § 1.  Til støtte for teknologisk servicevirksomhed  

 (jfr. lovens § 4) og til løsning af andre af lovens § 1 omfattede opgaver kan  

 Rådet på de i stk. 2-6 angivne betingelser yde tilskud til delvis dækning af  

 udgifterne ved gennemførelse af et mellem Rådet og den tilskudsmodtagende  

 institution i henhold til § 18 aftalt arbejdsprogram (basistilskud).
 Stk. 2.  Tilskud kan kun ydes til institutioner, der i  

 henhold til lovens § 5, stk. 3-7, er godkendt hertil af handelsministeren.
 Stk. 3.  Tilskud kan ydes til:
a.
Opbygning og opretholdelse af institutionens beredskab af viden og  

 ressourcer i øvrigt.
b.
Ydelse af teknologisk service, som efter Rådets skøn er nødvendig eller  

 ønskelig ud fra erhvervspolitiske eller andre samfundsmæssige synspunkter, og  

 som medfører udgifter, for hvilke vedkommende institution eller institutioner  

 ikke - eller kun delvis - vil kunne skaffe dækning gennem honorarindtægter  

 eller på anden måde.
c.
Andre af lovens § 1 omfattede opgaver, som Rådet finder, at der er  

 behov for at støtte.
Stk. 4.  Tilskud ydes for 1 år ad gangen i henhold til  

 et af Rådet godkendt budget.
Ansøgning om basistilskud skal være ledsaget af  

 oplysninger om institutionens arbejdsprogram med dertil knyttet driftsbudget.  

 Er der ikke i medfør af stk. 5 indsendt årsrapport samt årsregnskab og  

 driftsanalyse for det sidst afsluttede regnskabsår, skal tilsvarende  

 materiale så vidt muligt ledsage ansøgningen.
 Stk. 5.  Den tilskudsmodtagende institution skal efter  

 regnskabsårets afslutning tilsende Rådet en årsrapport samt årsregnskab og  

 driftsanalyse.
 Stk. 6.  Rådet kan fastsætte nærmere retningslinjer for  

 indhold og opstilling af de i stk. 4 og 5 nævnte oplysninger og frister for  

 indsendelsen.
§ 2.  Rådet kan yde tilskud til hel eller delvis  

 dækning af udgifterne ved løsning af særlige opgaver, der omfattes af lovens  

 § 1, jfr. § 4, og som modtageren påtager sig at gennemføre på nærmere med  

 Rådet aftalte vilkår og på grundlag af et af Rådet godkendt budget  

 (projekttilskud). Tilskud kan ydes på betingelse af a. at opgaven lader sig afgrænse såvel med hensyn til formål og indhold  

 som med hensyn til de omkostninger og den tid, der vil medgå til opgavens  

 gennemførelse, og b. at opgaven efter Rådets opfattelse er af almennyttig karakter.
 Stk. 2.  Såfremt der er tale om en institution, der  

 tillige modtager tilskud efter § 1, skal oplysniner om karakteren og omfanget  

 af og de anslåede omkostninger og indtægter ved projekter, hvortil der er  

 søgt eller vil blive søgt om tilskud fra Rådet, ledsage de ansøgninger, der i  

 henhold til § 1 indgives en gang årligt.
 Stk. 3.  Nærmere retningslinjer for de oplysninger, som  

 kræves indsendt i forbindelse med ansøgninger om projekttilskud, kan  

 fastsættes af Rådet.
 § 3.  Omdisponeringer mellem tilskud modtaget i  

 henhold til § 1 og tilskud i henhold til § 2 eller mellem tilskud til  

 forskellige projekter i henhold til § 2 kan kun finde sted efter forud  

 indhentet godkendelse fra Rådet.
 § 4.  Såfremt det under et programs eller et projekts  

 udførelse viser sig, at det resultat, der forventedes opnået ved programmts  

 eller projektets gennemførelse, ikke kan ventes opnået, må tilskudsmodtageren  

 uden opsættelse forelægge sagen for Rådet, der tager stilling til, om den  

 indgåede aftale må ophæves eller ændres.
 § 5.  Rådet afgør, hvorledes de midler, der stilles  

 til rådighed for Rådet på de årlige bevillingslove, skal fordeles mellem  

 tilskud i henhold til § 1 og tilskud i henhold til § 2.
 § 6.  Rådet er berettiget til fra andre end den  

 tilskudssøgende at fremskaffe oplysninger til brug ved behandling af sager om  

 ydelse af tilskud eller om godkendelse i henhold til lovens § 5, stk. 3-7.
 § 7.  Rådet kan på de i §§ 8-16 angivne betingelser  

 yde lån til opførelse, ombygning eller køb af bygninger, indretning af lejede  

 lokaler og anskaffelse af udstyr og installationer til institutioner, der i  

 henhold til lovens § 5, stk. 3-7, er godkendt hertil af handelsministeren.
 Stk. 2.  Af lånene ydes en rente svarende til Danmarks  

 Nationalbanks diskonto på lånetidspunktet med tillæg af et bidrag til  

 Kongeriget Danmarks Hypotekbank og Finansforvaltning på 0,2 pct. af  

 hovedstolen.
 § 8.  til opførelse af bygninger til brug ved  

 teknologisk servicevirksomhed, herunder bygninger, der ingår i et bestående  

 bygningskompleks, kan der ydes lån af statskassen med indtil halvdelen af  

 opførelsesværdien.
 Stk. 2.  For statslånet gives der staten oprykkende  

 panteret i den pågældende faste ejendom inden for 5/6 af værdien af  

 ejendommen.
 Stk. 3.  Lånet er fra statens side uopsigeligt, så længe  

 lånevilkårene overholdes, og bygningen anvendes til det oprindelige eller et  

 af Rådet senere godkendt formål.
Stk. 4.  Ved beregningen af opførelsesværdien medtages  

 alle omkostninger ved byggeriet, herunder kurstab og renter af byggelån, samt  

 værdien af grund og fast inventar.
Byggegrundens værdi skal være godtgjort  

 ved salgsdokumenter, salgstilbud eller, hvis grunden er en gave, ved en  

 vurdering, der skal godkendes af Rådet.
§ 9.  Ved ydelse af statslån i medfør af § 8 skal  

 institutionen selv tilvejebringe mindst 1/6 af opførelsesværdien.
Under  

 særlige omstændigheder kan dette beløb tillades sikret helt eller delvis ved  

 pant i ejendommen efter statslånet.
§ 10.  Efter tilsvaende regler som angivet i §§ 8-9  

 kan der ydes de i § 7 nævnte institutioner statslån til køb af bygninger og i  

 forbindelse hermed ombygning af disse.
Statslånet fastsættes på grundlag af  

 købesummen tilligemed omkostningerne ved købets berigtigelse og ombygningen.
 § 11.  I tilfælde hvor Rådet tiltræder, at en bygning  

 indrettes således, at der varigt afgives lokaler til et formål, der ikke  

 vedrører den pågældende institution, vil det ved opgørelsen af den værdi, der  

 danner grundlag for fastsættelsen af statslånets størrelse, jfr. §§ 8 og 10,  

 kunne kræves, at der fradrages et beløb, som forholdsmæssigt svarer til  

 størrelsen af de afgivne lokaler og disses betydning i forhold til den øvrige  

 bygning.
 § 12.  Til opførelse af tilbygninger samt til  

 ombygninger eller forbedringer, der medfører en væsentlig forøgelse af  

 værdien af den samlede ejendom, kan der ydes statslån efter tilsvarende  

 regler som angivet i §§ 8, 9 og 11.
 § 13.  Til opførelse af tilbygninger samt til  

 ombygninger eller forbedringer, der ikke væsentligt forøger den samlede  

 ejendoms værdi, kan der efter tilsvarende regler som anført i § 8, stk. 2  

 ydes statslån med indtil halvdelen af udgifterne ved de pågældende  

 foranstaltninger.
Stk. 2.  For statslånet gives der staten oprykkende  

 panteret i bygningen med grund og tilbehør næst efter de tinglyste  

 rettigheder over vedkommende ejendom, som Rådet måtte tillade, at  

 statskassens pantebrev respekterer.
Bestemmelserne i § 8, stk. 3, og § 9  

 finder tilsvarende anvendelse.
 § 14.  Efter tilsvarende regler som angivet i § 8,  

 stk. 1, kan der ydes lån af statskassen til indretning af lejede lokaler til  

 varigt brug for de i § 7 nævnte institutioner.
Stk. 2.  Ydelse af sådanne lån vil normalt være betinget  

 af, at der opnås uopsigelighed og indtrædelsesret for staten i lejemålet i et  

 af Rådet godkendt omfang, og at lejekontraktens bstemmelser herom tinglyses  

 på vedkommende ejendom.
For statslånet, der nedskrives over en årrække uden  

 kontant modydelse, skal institutionen udstede gældsbrev med et af Rådet  

 fastsat indhold.
Bestemmelsen i § 8, stk. 3, finder tilsvarende anvendelse.
 § 15.  Til anskaffelse og installation af udstyr,  

 kontormaskiner o.lign. samt inventar, der ikke ingår i opførelsesværdien i  

 forbindelse med ansøgninger om lån til bygninger, kan der af statskassen ydes  

 lån, som kun i særlige tilfælde kan overstige 75 pct. af udgifterne.
Stk. 2.  For statslånet, der nedskrives over en årrække  

 uden kontant modydelse, skal institutionen udstede gældsbrev med et af Rådet  

 fastsat indhold.
Bestemmelsen i § 8, stk. 3, finder tilsvarende anvendelse.
 § 16.  Det er et vilkår for ydelse af lån efter  

 bestemmelserne i dette kapitel, at arbejdet med opførelse og ombygning af  

 bygninger ikke påbegyndes, og at køb af bygninger og af udstyr og inventar  

 m.v. ikke finder sted, før Rådets samtykke foreligger.
 § 17.  Rådet fastsætter regler om indgivelse af  

 ansøgninger om lån og træffer bestemmelse om kontrol med arbejdernes  

 udførelse og om udbetaling af de bevilgede beløb.
§ 18.  Som grundlag for Rådets indstilling til  

 handelsministeren om godkendelse af den enkelte institution i henhold ti  

 lovens § 5, stk. 3-7, foretager Rådet en nærmere gennemgang af institutionens  

 forhold, herunder dens vedtægter og målsætning, hidtidige arbejdsresultater,  

 samarbejdsforhold, planer med hensyn til arbejdsområder, klientgrupper,  

 ressourceforbrug og investeringer m.v. samt en vurdering af behovet for  

 institutionens ydelser og foreliggende muligheder for dækning af dette behov.  

 På grundlag heraf træffer Rådet en aftale med institutionen om  

 tilskudsgrundlaget for en periode af indtil fem år.
Herved tilkendegives,  

 hvilke dele af institutionens langtidsprogram og investeringsplan m.v., Rådet  

 tillægger særlig vægt, og efter hvilke retningslinjer Rådet vil være  

 indstillet på at medvirke ved finansieringen heraf under forbehold af, at de  

 beløb, der stilles til rådighed på de årlige bevillingslove, åbner mulighed  

 derfor.
I forbindelse med behandlingen af de årlige tilskudsansøgninger må  

 tilskudsgrundlaget efter aftalen kunne revideres,såfremt der i perioden sker  

 væsentlige ændringer i forudsætningerne.
Til aftalen knyttes budgetoverslag,  

 der giver et samlet overblik over institutionens forventede drifts- og  

 kapitaldispositioner og finansieringen heraf i de regnskabsår, aftalen  

 omfatter.
Budgetoverslagene revideres årligt og udvides samtidig til at  

 omfatte det nærmest følgende overslagsår.
Aftalen bliver først gyldig, når  

 institutionen er godkendt af handelsministeren, og gælder kun, så længe  

 godkendelsen er i kraft.
Stk. 2.  For institutioner, der er godkendt af  

 handelsministeren i henhold til lovens § 5, stk. 3-7, finder den i stk. 1  

 nævnte gennemgang af institutionens forhold sted så betids, at  

 handelsministerens afgørelse kan foreligge ca. 12 måneder, før den gældende  

 godkendelse udløber.
Dette gælder dog ikke i de første tre år efter lovens  

 ikrafttræden.
 § 19.  Bekendtgørelsen træder i kraft den 1. oktober  

 1973.
Stk. 2.  Indtil de i § 18 nævnte aftaler med de enkelte  

 institutioner er indgået, kan Rådet yde lån og tilskud til teknologiske  

 institutter i henhold til Handelsministeriets bekendtgørelse nr. 319 af 12.  

 august 1965 om lån til bygninger og udstyr m.v. til teknologiske institutter  

 samt Handelsministeriets bekendtgørelse nr. 321 af 12. august 1965 om  

 statstilskud til driften af teknologiske institutter, jfr.  

 Handelsministeriets bekendtgørelse nr. 372 af 28. oktober 1960 om løn- og  

 ansættelsesforhold ved de teknologiske institutter.
Efter 31. marts 1974 kan  

 bestemmelserne i de nævnte bekendtgørelser dog ikke anvendes.
 Stk. 3.  Til andre institutioner, der for finansåret  

 1973-74 har indgivet ansøgning om tilskud til Danmarks Teknisk-Videnskabelige  

 Forskningsråd eller til Handelsministeriet, kan Rådet indtil 31. marts 1974  

 yde tilskud, uanset at godkendelse efter lovens § 5, stk. 3-7, ikke har  

 fundet sted og uanset at der ikke er indgået aftale i henhold til § 18.
 Handelsministeriet, den 24. september  

 1973.
 Erling Jensen.
 /Åge Andersen.
