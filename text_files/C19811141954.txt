 Hermed sendes et antal eksemplarer af direktoratets reglement af 5.  

 oktober 1981 vedrørende udlevering og opbevaring af gummistave.
 Det skal præciseres, at staven ikke betragtes som en personlig  

 udrustningsgenstand for den enkelte fængselsfunktionær og således ikke skal  

 medtages ved skift af tjenestested.
 Som følge heraf anmodes tjenestestederne om at drage omsorg for, at det  

 nødvendige antal stave er til rådighed for det til enhver tid tjenstgørende  

 personale i overensstemmelse med reglementet.
 Direktoratet har efter aftale med Dansk fængselsforbund og  

 fængselsinspektørforeningen besluttet snarest at udskifte de for tiden  

 udleverede stave med en ny type med blykappe og ståltov.
 Direktoratet vil snarest drage omsorg for, at de enkelte tjenestesteder  

 forsynes med stave af den nye type.
 De hidtil udleverede stave skal i forbindelse med udskiftningen indsamles  

 på tjenestestederne, og derefter indsendes samlet til direktoratets 3.  

 kontor.
 Når samtlige stave er udskiftede ophæves bestemmelsen i direktoratets  

 skrivelse af 25. marts 1976, j.nr. 1.k. 80-6-75, punkt 2 a  

 (kriminalforsorgens cirkulæresamling K-3-2).
 E.B.
Jon Johnsen Kriminalforsorgens anstalter og arrestinspektørerne.
