 Forbrugerombudsmanden udtalte, at tilbud om, at man ved salg af  

 gardinstof syr gardinerne gratis eller mod symbolsk betaling, må anses for  

 tilgift i henhold til markedsføringslovens § 6, stk. 1, da der er tale om to  

 forskellige ydelser - stof og syning - hvor den ene tilbydes uden eller  

 næsten uden vederlag.
Forbrugerombudsmanden fandt, at tilsvarende synspunkter kunne gøres  

 gældende med hensyn til tilbud om gratis montering og ophængning, men derimod  

 ikke måltagning, idet der ikke her på samme måde kan tales om en særskilt  

 ydelse i forbindelse med salg af gardinstof.
Forbrugerombudsmanden udtalte  

 afslutningsvis, at der intet var til hinder for at reklamere med eller  

 tilbyde salg af gardinstof og syning til en samlet pris, når blot der ikke  

 gives udtryk for, at en del af leverancen var gratis eller ydedes til  

 symbolsk betaling.
 Syning af gardiner »gratis« eller mod symbolsk betaling  

 (montering, ophængning, måltagning).
I de sidste par år har FO modtaget en række klager over, at tekstil- og  

 manufakturhandlere reklamerer med, at de ved salg af gardinstof syer  

 gradinerne gratis eller mod en symbolsk betaling.
Endvidere har der været  

 adskillige forespørgsler om, hvorvidt det er i strid med markedsføringsloven,  

 at erhvervsdrivende ved salg af gardinstof tilbyder »gratis«  

 måltagning, montering og ophængning.
 I den anledning har FO i en skrivelse til Dansk Textil Union, bl.a. udtalt  

 følgende:
 »Tilbud om gratis syning af gardiner ved køb af gardinstof må efter  

 min opfattelse anses for tilgift i henhold til markedsføringslovens § 6, stk.  

 1, da der er tale om to forskellige ydelser - stof og syning - hvor den ene  

 tilbydes uden vederlag.
Det samme gælder efter min mening med hensyn til tilbud om syning mod en  

 symbolsk betaling.
I denne forbindelse kan jeg henvise til en dom afsagt af  

 Sø- og Handelsretten den 4. marts 1968, hvor det bl.a. udtales:
 »Ved bedømmelsen af, om der foreligger tilgift, eller hvad der må  

 sidestilles hermed, må der lægges afgørende vægt på, om den betaling, der er  

 ansat for ekstraydelsen, er så lav, at der bibringes forbrugerne den  

 opfattelse, at de ved erhvervelsen opnår en vederlagsfri fordel, som de  

 ellers ikke ville kunne få«.
 Tilsvarende synspunkt gør sig gældende med hensyn til tilbud om gratis  

 montering og ophængning, hvorimod der efter min mening ikke er noget til  

 hinder for at reklamere med, at måltagning foretages uden særskilt beregning,  

 idet der ikke her på samme måde kan tales om en særskilt ydelse i forbindelse  

 med salg af gardinstof.
 Det bør dog i forbindelse med den foranstående udtalelse understreges, at  

 der ikke i markedsføringslovens bestemmelse om tilgift er noget til hinder  

 for at reklamere med eller tilbyde salg af gardinstof og syning samt eventuel  

 montering til en samlet pris, når der blot ikke gives udtryk for, at en del  

 af leverancen er gratis eller ydes til en symbolsk betaling'.
 (* 1) Offentliggjort i Forbrugerombudsmandens Årsberetning 1979-80, side  

 134-135. Sø- og Handelsrettens dom af 4. marts 1968.
