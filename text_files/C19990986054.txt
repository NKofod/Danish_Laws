 Skrivelse med orientering om ændring af  

 børnetilskud og børnebidrag m.v.
(Til Kommunalbestyrelsen m.fl.) Folketinget har den 14. december 1999 vedtaget et  

 lovforslag om ændring af lov om børnetilskud og forskudsvis  

 udbetaling af børnebidrag, lov om børns retsstilling, lov om  

 påligningen af indkomstskat til staten og lov om en  

 børnefamilieydelse (Større privat ansvar for  

 forsørgelse, målretning af særligt børnetilskud og  

 forhøjelse af grænse for modregning i  

 børnefamilieydelsen).
 Forslaget, som vedtaget ved 3. behandlingen,  

 vedlægges i kopi.
 Lovændringen indebærer følgende:
Det ordinære børnetilskud  

 nedsættes I lov om børnetilskud og forskudsvis udbetaling af  

 børnebidrag (børne-tilskudsloven) nedsættes det  

 ordinære børnetilskud efter § 2 med 1.224 kr. årligt,  

 således at det med virkning fra 1. januar år 2000 udgør  

 3.692 kr. årligt.
Normalbidraget forhøjes Normalbidraget, jf. børnetilskudslovens § 14,  

 forhøjes med et tillæg, som udgør 1.224 kr. årligt,  

 således at det med virkning fra 1. januar 2000 udgør 10.644 kr.  

 årligt.
Forskudsvise udlagte bidrag, jf. børnetilskuds-lovens  

 § 11, udbetales fra 1. januar 2000 med det nye tillæg.
 Det nye tillæg til normalbidraget vil til forskel  

 fra normalbidraget i øvrigt ikke være fradragsberettiget i den  

 bidragspligtiges skattepligtige indkomst.
 Uddybende spørgsmål vedrørende den  

 skattemæssige behandling af børnebidrag rettes til Told- og  

 Skattestyrelsen.
 Civilretsdirektoratet vil orientere om  

 ændringsforslagets konsekvenser vedrørende fastsættelse og  

 opkrævning af bidrag.
Konsekvenser for udbetaling af kontanthjælp til  

 unge under 25 år Unge under 25 år, der modtager hjælp efter lov  

 om aktiv socialpolitik (aktivloven) § 25, stk. 1, nr. 3 eller 4, og som  

 har en dokumenteret bidragspligt over for et barn, får efter samme lovs  

 § 25, stk. 4, et tillæg, der svarer til det fastsatte bidrag dog  

 højst normalbidraget.
Med forhøjelsen af normalbidraget vil dette  

 tillæg blive forhøjet.
Den samlede hjælp til den unge  

 inkl. tillæg kan dog højest udgøre  

 forsørgertaksten efter aktivlovens § 25, stk. 2.
Forhøjelse af det særlige  

 børnetilskud Der ydes fra 1. januar et tillæg til det  

 særlige børnetilskud, når dette udbetales efter  

 børnetilskudslovens § 4, stk. 3, nr. 1, 2, 3 og 6, samt efter nr.  

 4 og 5 i de tilfælde, hvor begge forældre enten modtager pension  

 eller er pensionsberettigede uden at få udbetalt pension, fordi  

 pensionslovens § 46 finder anvendelse.
 Hvis kun én af forældrene modtager pension  

 eller er berettiget til pension uden at få denne udbetalt, udbetales  

 det særlige børnetilskud efter børnetilskudslovens  

 § 4, stk. 3, nr. 4 eller 5, uden tillæg.
Indtægtsregulering af det særlige  

 børnetilskud til pensionister Det særlige børnetilskud til pensionister  

 efter børnetilskudslovens § 4, stk. 3, nr. 4 og 5,  

 indtægtsreguleres med virkning fra 1. april 2000. Tilskuddet  

 nedsættes med 3 pct. af indtægtsgrundlaget, opgjort efter  

 § 29 i lov om social pension, når dette overstiger det  

 beløb, hvormed pensionstillægget bortfalder.
 Efter ændringsloven bemyndiges Socialministeren til  

 at fastsætte regler, der kan sikre, at kommunalbestyrelsen modtager  

 oplysninger, herunder i elektronisk form, der har betydning for den  

 årlige fastsættelse og ombe-regning af det særlige  

 børnetilskud.
Grænsen for modregning af restancer i  

 børnefamilieydelsen forhøjes fra en tredjedel til halvdelen af  

 ydelsen Efter § 11, stk. 2, i lov om en  

 børnefamilieydelse har der hidtil i en tredjedel af ydelsen kunnet  

 modregnes eventuelle restancer vedrørende betaling for dag- og  

 klubtilbud samt skolefritidsordninger.
 Efter 1. januar 2000 kan restancer vedrørende de  

 nævnte betalinger modregnes i op til halvdelen af  

 børnefamilieydelsen.
Socialministeriet, den 16. december  

 1999 Karen Jespersen /Kirsten á Rogvi Bilag 1 Vedtaget af Folketinget ved 3. behandling den  

 14. december 1999 Forslag til Lov om ændring af lov om  

 børnetilskud og forskudsvis udbetaling af børnebidrag, lov om  

 børns retsstilling, lov om påligningen af indkomstskat til  

 staten og lov om en børnefamilieydelse (Større privat ansvar for forsørgelse,  

 målretning af særligt børnetilskud og forhøjelse af  

 grænse for modregning i børnefamilieydelsen) Socialministeriet § 1 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 707 af 25. august 1995,  

 som ændret ved § 33 i lov nr. 980 af 17. december 1997, lov nr.  

 1109 af 29. december 1997, § 2 i lov nr. 914 af 16. december 1998 og  

 § 2 i lov nr. 394 af 2. juni 1999, foretages følgende  

 ændringer:
 1. I § 2, stk. 1, ændres »4.400 kr.« til: »3.692 kr.«.
 2. § 4, stk. 2, affattes således:
» 3. I § 4 indsættes som stk. 4-11:
» Stk. 5. Der ydes et tillæg, som udgør 1.224  

 kr. årlig, til det særlige børnetilskud, jf. stk. 3, nr.  

 1, 2, 3 og 6, samt, når begge forældre modtager pension efter lov  

 om social pension, nr. 4, og, når folkepension eller  

 førtidspension til én eller begge af to pensionsberettigede  

 forældre ikke udbetales, fordi § 46 i lov om social pension finder  

 anvendelse, nr. 5.
 Stk. 6. Det samlede beløb, der ydes en  

 familie som særlige børnetilskud efter stk. 3, nr. 4 og 5,  

 nedsættes efter stk. 7. I tilfælde, hvor en familie ydes flere  

 særlige børnetilskud efter stk. 3, nr. 4 og 5, fordeles  

 nedsættelsen ligeligt på de enkelte børnetilskud.
 Stk. 7. Nedsættelsen efter stk. 6 sker med 3 pct.  

 af indtægtsgrundlaget opgjort efter § 29 i lov om social pension,  

 når dette overstiger det beløb, hvormed pensionstillægget  

 bortfalder.
 Stk. 8. Det særlige børnetilskud, jf. stk.  

 6, fastsættes hver 1. januar på grundlag af den opgjorte  

 indtægt.
 Stk. 9. Det særlige børnetilskud omregnes i  

 løbet af året, hvis indtægtsgrundlaget ændres mere  

 end rent midlertidigt og en beregning på grundlag af den forventede  

 fremtidige indtægt fører til en ændring af det  

 særlige børnetilskuds størrelse eller de personlige  

 forhold, som har betydning for det særlige børnetilskuds  

 størrelse, ændres.
Stk. 10. Omregning sker med virkning fra den 1. i  

 kvartalet efter, at kommunalbestyrelsen har modtaget oplysninger om de  

 ændrede forhold.
Hvis oplysning om ændringer, jf. stk. 9, der  

 medfører forhøjelse af det særlige børnetilskud,  

 modtages af kommunalbestyrelsen senere end tidspunktet for ændringen,  

 omregnes det særlige børnetilskud med tilbagevirkende kraft fra  

 tidspunktet for ændringen, dog højst for en periode på 3  

 måneder fra tidspunktet for modtagelsen af oplysningerne, jf. 1.  

 pkt.
Stk. 11. Socialministeren kan fastsætte regler, der  

 sikrer, at kommunalbestyrelsen modtager oplysninger, herunder i elektronisk  

 form, der har betydning for den årlige fastsættelse og  

 omberegning af det særlige børnetilskud.« 4. § 14 affattes således:
» 5. I § 24, stk. 1, indsættes efter »medføre«: »nedsættelse eller«.
 6. I § 25 a, stk. 2, indsættes efter »særlige børnetilskud«: »og tillægget efter  

 § 4, stk. 5,« .
Justitsministeriet § 2 I lov om børns retsstilling, jf. lovbekendtgørelse nr. 293  

 af 2. maj 1995, som ændret ved § 11 i lov nr. 389 af 14. juni  

 1995, foretages følgende ændring:
 1. I § 14, stk. 1, 2. pkt., indsættes efter »normalbidrag«: », jf. § 14 i lov om børnetilskud og  

 forskudsvis udbetaling af børnebidrag«.
Skatteministeriet § 3 I lov om påligningen af indkomstskat til staten (ligningsloven), jf.  

 lovbekendtgørelse nr. 754 af 28. september 1999, foretages  

 følgende ændringer:
 1. I § 10, stk. 1, 1. pkt., udgår: »eller af børn, der ikke opholder sig hos  

 bidragyderen«, og 2. pkt. affattes  

 således:
» 2. I § 10, stk. 1, 5. pkt., ændres 2 steder »normalbidrag« til: »normalbidrags grundbeløb«.
 3. I § 10 indsættes efter stk. 1 som nyt  

 stykke:
» Stk. 2 og 3 bliver herefter stk. 3 og 4.
 4. § 11 affattes således:
» Stk. 2. Fradragsretten efter stk. 1, 1. pkt., er betinget  

 af, at der påhviler den skattepligtige forsørger- eller  

 bidragspligt over for det offentlige med hensyn til det  

 pågældende barn, og af, at barnet ikke opholder sig hos den  

 skattepligtige.
Bidrag for tiden efter barnets fyldte 18. år kan ikke  

 fradrages.
Bidrag for tiden indtil barnets fyldte 18. år kan fradrages,  

 i det omfang de overstiger et beløb svarende til det tillæg, der  

 er fastsat i § 4, stk. 5, i lov om børnetilskud og forskudsvis  

 udbetaling af børnebidrag.
Betaler en bidragsskyldig til det  

 offentlige et beløb til dækning af forskudsvis udbetalte  

 børnebidrag, anses beløbet fortrinsvis at vedrøre de  

 først forskudsvis udbetalte børnebidrag.
I det omfang  

 beløbet herved anses at vedrøre perioder, der omfattes af den  

 skattepligtiges indkomstår 2000 og senere indkomstår, finder 3.  

 pkt. tilsvarende anvendelse.« § 4 I lov om en børnefamilieydelse, jf. lovbekendtgørelse nr.  

 701 af 6. september 1999, foretages følgende ændringer:
 1. I § 5, stk. 2, ændres »andre familieydelser« til:  

»forskudsvis udbetaling af børnebidrag«.
 2. § 11, stk. 2, 1. pkt., affattes således:
» Ikrafttræden § 5 Stk. 1. Loven træder i kraft den 1. januar  

 2000.
 Stk. 2. § 3 har virkning fra og med  

 indkomståret 2000.
 Stk. 3. Normalbidraget reguleres med virkning fra 1.  

 januar 2000 efter § 14 i lov om børnetilskud og forskudsvis  

 udbetaling af børnebidrag som affattet ved denne lovs § 1, nr. 4,  

 på den følgende forfaldsdato for bidraget, eller såfremt  

 bidragspligten er ophørt på datoen for ophøret.  

 Reguleringen omfatter kun hele måneder.
 Stk. 4. § 4, stk. 6-11, i lov om børnetilskud  

 og forskudsvis udbetaling af børnebidrag som affattet ved denne lovs  

 § 1, nr. 3, har virkning fra den 1. april 2000.
§ 6 § 2 gælder ikke for Færøerne.
