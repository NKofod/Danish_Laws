1. Indledning Hermed følger aftale af 26. maj 1994 mellem Lærernes Centralorganisation  

 og Finansministeriet om ændring af aftale om arbejdstid mv. for ledere ved  

 efterskoler samt ændring af aftale om klassificering af stillinger ved  

 efterskoler.
 Der er nu ved Undervisningsministeriets cirkulære af 1. juni 1994 skabt  

 mulighed for, at der efter bestyrelsens bestemmelse kan oprettes en stilling  

 som viceforstander (souschef) ved en efterskole, og der er derfor indgået  

 aftale om arbejdstidsregler for ledere og klassificering af viceforstandere.
Bestyrelsen fastsætter en eventuel viceforstanders forpligtelse til at  

 varetage undervisning og tilsyn inden for de i arbejdstidsreglerne fastlagte  

 rammer.
Det indebærer, at bestyrelsen fastlægger, hvilken arbejdstidsaftale  

 viceforstanderen vil være omfattet af.
Herefter kan forstanderen efter  

 drøftelse med viceforstanderen fastsætte den indbyrdes fordeling af  

 arbejdsopgaverne mellem dem, dog skal de begge undervise mindst 150 timer  

 årligt.
Undervisningsforpligtelse kan opfyldes som et gennemsnit over flere  

 år.
2. Viceforstanderens arbejdstid Viceforstandere er omfattet af aftale om arbejdstid mv. for ledere ved  

 efterskoler.
Ved eventuelt merarbejde anvendes aftale om godtgørelse til  

 tjenestemænd uden højeste arbejdstid.
 Viceforstandere, der pålægges at undervise og føre tilsyn i mere end en  

 tredjedel af den samlede arbejdstid (svarende til 641 timer inkl.  

 forberedelse) følger dog arbejdstidsaftalen for lærere, men således at  

 tilsynsarbejdet fastsættes til mindst 150 timer om året.
3. Viceforstanderens klassificering Der er i aftale om klassificering af stillinger ved efterskoler indføjet  

 en § 2A, der fastlægger klassificeringen af viceforstanderstillinger.
 Klassificeringen sker på grundlag af skolens årselevtal, og klassificering  

 af viceforstandere ved nyoprettede skoler, omklassificering ved stigende  

 elevtal samt eventuel nedklassificering ved faldende elevtal følger samme  

 regler, som gælder for forstandere.
§ 4.  Øvrige ændringer i klassificeringsaftalen § 3,  stk. 4 og 5 er ophævet, da bestemmelserne er  

 overført til den særlige aftale om arbejdstid og klassificering for lærere og  

 ledere ved kombinerede fri- og efterskoler.
Finansministeriet Den 26. maj 1994 P.M.V.
 E.B.
Birgitte Nielsen AFTALE OM ARBEJDSTID MV.
FOR LEDERE ANSAT VED EFTERSKOLER OG AFTALE OM ÆNDRING AF AFTALE OM KLASSIFICERING AF STILLINGER VED EFTERSKOLER I henhold til § 2, stk. 2, i hovedaftale af 27. oktober 1969 med  

 tjenestemændenes centralorganisationer aftales følgende.
 I.
 I aftale af 26. april 1993 om arbejdstidsregler for lærere ansat ved  

 efterskoler (se FCIR 6299 19930426) indsættes i § 1 et nyt stk. 2:
»Stk. 2.  Aftalen omfatter endvidere  

 viceforstandere, der er tillagt mere end en tredjedel af den årlige  

 arbejdstid til undervisning, forberedelse og tilsyn.« I § 8 indsættes et nyt stk. 6:
»Stk. 6.  For viceforstandere, jf. § 1, stk. 2,  

 fastsættes tilsynsarbejdet til mindst 150 timer.« Stk. 6  bliver herefter stk. 7.
 II.
 Aftale af 26. april 1993 om arbejdstid mv. for forstandere ved efterskoler  

 (se FCIR 6299 19930426) ophæves og erstattes af følgende aftale:
 »Aftale om arbejdstid mv. for ledere ansat ved efterskoler.
 § 1.  Aftalen omfatter forstandere og viceforstandere  

 ansat ved efterskoler.
 Stk. 2.  Aftalen omfatter ikke viceforstandere, der er  

 omfattet af aftalen om arbejdstidsregler for lærere ansat ved efterskoler.
 § 2.  Både forstandere og viceforstandere har en  

 undervisningsforpligtelse på 150 timer årligt.
 § 3.  Reglerne om statens tjenestemænd uden højeste  

 arbejdstid, herunder reglerne om godtgørelse for merarbejde, finder  

 anvendelse for forstandere og viceforstandere omfattet af denne aftale.
§ 4.  Aftalen har virkning fra 1. august 1994. Aftalen  

 kan opsiges af hver af parterne med 6 måneders varsel til et skoleårs  

 udløb.« III.
 I aftale af 15. juni 1993 om klassificering mv. ved efterskoler (se FCIR  

 6455 19930615) foretages følgende ændringer:
 Som ny § 2A indsættes:
 »Viceforstandere.
§ 2A.
Stillinger som viceforstander klassificeres således:
Stk. 2.  Reglerne i § 3, stk. 3-5 finder tilsvarende  

 anvendelse for viceforstandere, dog således at viceforstandere ved  

 nyoprettede skoler de to første finansår foreløbigt aflønnes i lønramme 30  

 med et særligt tillæg på 5.000 kr. årligt (grundbeløb 1. oktober 1984).« I § 3 udgår stk. 4 og stk. 5. Stk. 6 og stk. 7 bliver herefter stk. 4 og  

 stk. 5.
 I § 4 indsættes som ny stk. 4:
»Stk. 4.  Til viceforstandere ydes tillægget med  

 halvdelen.« Denne aftale træder i kraft 1. august 1994.
København, den 26. maj 1994 Lærernes Centralorganisation  

 Finansministeriet P.M.V.
