Bekendtgørelse  

 om håndtering af affald i form af motordrevne  

  

 køretøjer og affaldsfraktioner herfra I medfør af § 7, stk. 1, nr. 1 og 2, § 9 q,  

 stk. 3, 4, og 6, § 9 r, § 9 s, § 9 t, § 9 u,  

 stk. 1 og 4, § 44, stk. 1 og 2, § 45, stk. 2,  

 § 45 a, § 67, § 73, § 80, stk. 1 og 2, § 92 og  

 § 110, stk. 3 og 4, i lov om miljøbeskyttelse, jf.  

 lovbekendtgørelse  

 nr. 753 af 25. august 2001, som ændret ved lov nr. 475 af 7. juni 2001, lov  

 nr.  

 260 af 8. maj 2002, lov nr. 385 af 25. maj 2005 og lov nr. 508 af 7. juni  

 2006,  

 i medfør af § 7, stk. 2, i lov nr. 372 af 2. juni 1999 om  

 miljøbidrag  

 og godtgørelse i forbindelse med ophugning og skrotning af biler, som ændret  

 ved lov nr. 385 af 6. juni 2002, i medfør af § 1, stk. 2, i  

 forvaltningsloven,  

 jf. lov nr. 571 af 19. december 1985, som ændret ved lov nr. 552 af 24. juni  

 2005, og i medfør af § 1, stk. 3, i lov nr. 572 af 19. december  

 1985  

 om offentlighed i forvaltningen, som ændret ved lov nr. 552 af 24. juni 2005,  

 samt efter forhandling med justitsministeren, fastsættes:
Anvendelsesområde og definitioner § 1.  

  

 Denne bekendtgørelse omfatter håndtering af affald i form af motordrevne  

 køretøjer og håndtering af affaldsfraktioner fra motordrevne køretøjer, som  

 er  

 opstået ved:
 1)  

 	  

 Affaldsbehandling af  

 motordrevne køretøjer, jf. dog § 2.
 2)  

 	  

 Reparation og  

 vedligeholdelse af motordrevne køretøjer.
 Stk. 2.  

  

 Denne  

 bekendtgørelse omfatter endvidere registrering af producenter og importører  

 af  

 person- og varebiler, samt informationspligt for person- og varebiler.
 Stk. 3.  

  

 Medmindre  

 andet følger af denne bekendtgørelse, finder den øvrige lovgivning om  

 håndtering  

 af affald anvendelse.
 Stk. 4.  

  

 Ved import  

 og eksport af affald af motordrevne køretøjer finder de til enhver tid  

 gældende  

 regler om import og eksport af affald anvendelse.
 § 2.  

  

 Bekendtgørelsen omfatter ikke:
 1)  

 	  

 Knallerter.
 2)  

 	  

 Motorredskaber, der  

 er bestemt til at føres af gående.
 § 3.  

  

 I  

 denne bekendtgørelse forstås ved:
1)  

 	  

 Motordrevet køretøj:  

 Køretøj, der er forsynet med motor som drivkraft.
Motordrevne køretøjer  

 inddeles i motorkøretøj (bil og motorcykel), knallert, traktor og  

 motorredskab.
 2)  

 	  

 Bil: Motorkøretøj,  

 der er forsynet med 4 eller flere hjul eller med bælter, valser, meder eller  

 lignende, samt motorkøretøj på 3 hjul, hvis egenvægt overstiger  

 400 kg.
 3)  

 	  

 Personbil: Bil  

 indrettet til at benyttes til befordring af højst 9 personer, føreren  

 medregnet.
 4)  

 	  

 Varebil: Bil  

 indrettet til at benyttes til godsbefordring, og som har en tilladt totalvægt  

 på ikke over  

 3500 kg.
 5)  

 	  

 Udtjent køretøj: Et  

 køretøj, der er affald i henhold til reglerne i bekendtgørelse om affald.
 6)  

 	  

 Producenter og  

 importører: Enhver, der fremstiller person- eller varebiler i Danmark eller  

 erhvervsmæssigt  

 indfører person- eller varebiler til Danmark.
 7)  

 	  

 Affaldsbehandling:  

 Enhver aktivitet, der finder sted, efter at det udtjente køretøj er afleveret  

 til et anlæg med henblik på rensning, adskillelse, opskæring, fragmentering,  

 nyttiggørelse eller forberedelse til bortskaffelse af shredderaffald samt  

 enhver anden proces, der foretages til nyttiggørelse eller bortskaffelse af  

 det  

 udtjente køretøj og dets komponenter.
 8)  

 	  

 Genbrug: Enhver  

 proces hvorved stoffer, materialer og komponenter fra udtjente køretøjer  

 anvendes  

 til samme formål, som de oprindeligt er fremstillet til.
 9)  

 	  

 Nyttiggørelse: De  

 former og metoder, som er anført i bilag 6 B i bekendtgørelse om affald, samt  

 former og metoder som kan ligestilles hermed.
 10)  

 	  

 Genanvendelse:  

 Nyttiggørelse, bortset fra de former og metoder, som er anført i R 1, R 12 og  

 R  

 13 i bilag 6 B i bekendtgørelse om affald.
 11)  

 	  

 Shredderanlæg: Et  

 anlæg, der benyttes til at neddele eller fragmentere udtjente køretøjer bl.a.  

 med henblik på at opnå skrot, som kan genanvendes direkte.
 12)  

 	  

 Impermeabelt areal: Et  

 område med en tæt belægning, der kan modstå olie- og benzinprodukter samt  

 andre  

 forurenende stoffer, der er bestanddele i udtjente køretøjer, uden fare for  

 nedsivning til jord og grundvand.
 13)  

 	  

 Bilretur-System: Den  

 af ministeren godkendte private organisation, jf. lovens § 9 u,  

 stk. 1.
Afleveringspligt § 4.  

  

 Borgere, virksomheder, offentlige og private institutioner skal aflevere  

 udtjente køretøjer i form af person- og varebiler til virksomheder, som er  

 registreret i henhold til § 6, til forhandlere, der opfylder de i  

 § 8  

 nævnte betingelser, eller til udenlandske virksomheder, der opfylder  

 tilsvarende  

 krav.
 Stk. 2.  

  

 Borgere,  

 virksomheder, offentlige og private institutioner skal aflevere andre  

 udtjente  

 køretøjer end de i stk. 1 nævnte til de af kommunalbestyrelsen anviste  

 virksomheder, jf. bekendtgørelse om affald, § 39.
Miljø- eller kvalitetsstyring § 5.  

  

 Den,  

 der erhvervsmæssigt foretager særskilt behandling af person- eller varebiler,  

 jf. § 9, skal have etableret et miljøstyringssystem i overensstemmelse  

 med  

 ISO 14001 eller et kvalitetsstyringssystem i overensstemmelse med ISO 9001,  

 eller skal være registreret som deltager i den europæiske fællesskabsordning  

 for miljøstyring og miljørevision (EMAS).
 Stk. 2.  

  

 Det efter  

 stk. 1 etablerede miljø- eller kvalitetsstyringssystem skal omfatte alle  

 aktiviteter, der er reguleret i denne bekendtgørelse.
 Stk. 3.  

  

 Det i stk. 1  

 nævnte miljø- eller kvalitetsstyringssystem skal certificeres af en  

 akkrediteret virksomhed.
 Stk. 4.  

  

 Hvis den  

 certificerede virksomhed får inddraget sit certifikat, skal virksomheden  

 inden  

 otte dage sende meddelelse herom til Miljøstyrelsen og tilsynsmyndigheden.
 Registrering af affaldsbehandlere m.v.
 § 6.  

  

 Den, der erhvervsmæssigt foretager særskilt behandling af person- eller  

 varebiler, er forpligtet til at lade sig registrere hos Miljøstyrelsen.
Stk. 2.  

  

 Anmodning  

 om registrering skal indeholde 1)  

 	  

 oplysninger om  

 virksomhedens navn, adresse, CVR-nummer og virksomhedens anslåede årlige  

 kapacitet (angivet som antal biler), 2)  

 	  

 en erklæring fra  

 tilsynsmyndigheden om, at virksomheden har godkendelse til at foretage  

 affaldsbehandling  

 af biler i henhold til miljøbeskyttelseslovens § 33, og at virksomheden  

 har efterlevet godkendelse og eventuelle påbud, og 3)  

 	  

 dokumentation for,  

 enten at virksomheden er certificeret, eller at virksomheden har etableret et  

 kvalitets- eller miljøstyringssystem og har indgået kontrakt om certificering  

 med et akkrediteret certificeringsselskab, jf. § 5.
 Stk. 3.  

  

 Anmodningen  

 skal være underskrevet af virksomhedens ansvarlige ledelse.
 Stk. 4.  

  

 Miljøstyrelsen bekræfter registreringen over for virksomheden senest tre uger  

 efter modtagelsen af en anmodning, der opfylder betingelserne i stk. 2.
 Stk. 5.  

  

 Såfremt  

 anmodningen ikke er vedlagt dokumentation for, at virksomheden er  

 certificeret,  

 meddeler Miljøstyrelsen en tidsbegrænset registrering af virksomheden på  

 højst  

 fire måneder, såfremt de øvrige betingelser for registrering er opfyldt.
 Stk. 6.  

  

 Hvis der  

 sker ændringer af de forhold, som er nævnt i stk. 2, skal den  

 registrerede  

 virksomhed inden fjorten dage sende meddelelse herom til Miljøstyrelsen.
 Stk. 7.  

  

 Såfremt  

 tilsynsmyndigheden nedlægger forbud mod virksomhedens fortsatte drift, eller  

 såfremt  

 certifikatet inddrages, træffer Miljøstyrelsen afgørelse om at ophæve  

 registreringen.
Skrotningsattest § 7.  

  

 Den, der erhvervsmæssigt foretager særskilt behandling af en person- eller  

 varebil, skal ved modtagelsen af det udtjente køretøj udstede en  

 skrotningsattest til den, der afleverer køretøjet til affaldsbehandling.
 Stk. 2.  

  

 Den, der  

 erhvervsmæssigt forhandler person- eller varebiler, skal ved modtagelsen af  

 et  

 udtjent køretøj i form af en personbil eller en varebil i henhold til  

 § 8,  

 stk. 1, udstede en skrotningsattest til den, der afleverer køretøjet til  

 affaldsbehandling.
 Stk. 3.  

  

 Skrotningsattester må kun udstedes af virksomheder omfattet af stk. 1 og  

 2.
 Stk. 4.  

  

 Skrotningsattester skal udstedes på en af Miljøstyrelsen godkendt  

 standardblanket.
 Stk. 5.  

  

 Skrotningsattesten skal være underskrevet af virksomhedens ansvarlige  

 ledelse.
Forhandlere § 8.  

  

 Den,  

 der erhvervsmæssigt forhandler person- eller varebiler, kan modtage udtjente  

 køretøjer i form af person- eller varebiler på vegne af en  

 affaldsbehandlingsvirksomhed registreret efter § 6, såfremt der er  

 indgået  

 aftale om aflevering af de modtagne køretøjer til særskilt behandling på den  

 registrerede virksomhed.
 Stk. 2.  

  

 Antallet af  

 udtjente køretøjer omfattet af stk. 1, der opbevares hos forhandleren,  

 må  

 ikke overstige fem, og køretøjerne skal senest en måned efter modtagelsen  

 afleveres til den registrerede affaldsbehandlingsvirksomhed.
Stk. 3.  

  

 Udtjente  

 køretøjer, der modtages i henhold til stk. 1, skal opbevares på et  

 impermeabelt areal med afløb til sandfang og olieudskiller.
Såfremt  

 opbevaringen sker indendørs, kan dette ske på et impermeabelt areal uden  

 afløb  

 til kloak.
 Stk. 4.  

  

 Den, der  

 modtager udtjente køretøjer i henhold til stk. 1, skal fremsende  

 oplysning  

 om virksomhedens navn og adresse samt dokumentation for, at der er indgået en  

 aftale med en registreret affaldsbehandlingsvirksomhed til Miljøordning for  

 Biler og til tilsynsmyndigheden.
 Stk. 5.  

  

 Såfremt den  

 registrerede affaldsbehandlingsvirksomhed har sendt oplysning om navn og  

 adresse på virksomheder omfattet af stk. 1 til Miljøordning for Biler,  

 finder stk. 4 ikke anvendelse.
Særskilt behandling § 9.  

  

 Den, der erhvervsmæssigt foretager særskilt behandling af person- eller  

 varebiler, skal sikre, at de i bilag 1 og 2 nævnte stoffer, materialer og  

 komponenter udtages af alle biler, der modtages til affaldsbehandling.  

 Håndteringen af de udtagne stoffer, materialer og komponenter skal ske efter  

 forskrifterne i bilag 3 og 4.
 Stk. 2.  

  

 Udtagning  

 af de i bilag 1 nævnte stoffer, materialer og komponenter skal foregå på et  

 impermeabelt  

 areal.
 Stk. 3.  

  

 Udtagning  

 af de i bilag 1 nævnte stoffer, materialer og komponenter skal foretages  

 inden  

 for de frister, der er fastsat i virksomhedens miljøgodkendelse, dog senest  

 en  

 måned efter modtagelsen af det udtjente køretøj.
 Stk. 4.  

  

 Udtagning  

 af de i bilag 1 og 2 nævnte stoffer, materialer og komponenter skal ske inden  

 køretøjet afleveres til en virksomhed med henblik på øget genbrug, jf.  

 § 11, eller inden restaffaldsfraktionen afleveres til et shredderanlæg,  

 jf. § 13.
 Stk. 5.  

  

 Den, der  

 erhvervsmæssigt foretager særskilt behandling af person- eller varebiler,  

 skal  

 endvidere udtage tungmetalholdige komponenter og materialer i person- og  

 varebiler, der er mærket eller på anden måde gjort identificerbare, jf.  

 bekendtgørelse om import og salg af person- og varebiler m.v., der indeholder  

 visse farlige stoffer og de farlige stoffer der er identificerede af  

 producenterne  

 og importørerne, jf. § 15, samt sikre genbrug eller genanvendelse af de  

 udtagne dele.
 Stk. 6.  

  

 Såfremt et  

 køretøj indgår som bevismateriale i en retssag eller i en forsikringssag,  

 gælder fristerne i stk. 3 først fra det tidspunkt, hvor rådigheden over  

 køretøjet overgår til affaldsbehandlingsvirksomheden.
Stk. 7.  

  

 Opbevaring  

 af udtjente køretøjer skal ske på et impermeabelt areal med afløb til  

 sandfang  

 og olieudskiller, indtil de i bilag 1 nævnte stoffer, materialer og  

 komponenter  

 er udtaget.
Såfremt opbevaringen sker indendørs, kan dette ske på et  

 impermeabelt areal uden afløb til kloak.
Register over modtagne og behandlede biler § 10.  

  

 Den, der erhvervsmæssigt foretager særskilt behandling af person- eller  

 varebiler, skal føre et register over følgende oplysninger:
 1)  

 	  

 Antallet af modtagne  

 person- og varebiler.
 2)  

 	  

 Antallet af person-  

 og varebiler, der er affaldshåndteret i overensstemmelse med § 9, og som  

 er udleveret til et autoværksted eller til en godkendt ophugningsvirksomhed,  

 jf. § 11, eller afleveret til et shredderanlæg, jf. § 13.
 3)  

 	  

 Fraktion, art, mængde  

 og sammensætning af det producerede affald, jf. bekendtgørelse om affald.
 4)  

 	  

 Navne og adresser på  

 virksomheder, hvortil de i bilag 1 nævnte stoffer, materialer og komponenter  

 er  

 leveret til videre håndtering (genanvendelse, forbrænding med  

 energiudnyttelse  

 eller bortskaffelse), jf. bilag 4.
 5)  

 	  

 antallet af person-  

 og varebiler, som er afleveret til andre registrerede virksomheder til  

 særskilt  

 behandling.
Stk. 2.  

  

 Den, der  

 erhvervsmæssigt foretager særskilt behandling af udtjente køretøjer skal en  

 gang årligt, senest den 15. april, indberette oplysninger for det forudgående  

 år, jf. stk. 1, til Miljøstyrelsen.
Indberetningen skal ske på  

 edb-læsbart  

 medie efter Miljøstyrelsens anvisninger.
Der skal indberettes første gang den  

 15. april 2007.
Anden affaldshåndtering § 11.  

  

 Efter særskilt behandling, af udtjente køretøjer, jf. § 9, kan andre  

 stoffer, materialer og komponenter end de i bilag 1 og 2 nævnte udtages til  

 genbrug.
 Stk. 2.  

  

 Efter  

 særskilt behandling kan udtjente køretøjer med henblik på udtagning af  

 stoffer,  

 materialer og komponenter til genbrug afleveres til virksomheder, der uden at  

 være registreret i henhold til § 6 er godkendt til autoophugning efter  

 miljøbeskyttelseslovens § 33, til virksomheder, der er anmeldt som  

 autoværksted efter reglerne i bekendtgørelse om miljøkrav i forbindelse med  

 etablering og drift af autoværksteder m.v., eller til udenlandske  

 virksomheder,  

 der opfylder tilsvarende lovgivning.
 § 12.  

  

 Enhver  

 virksomhed, der er anmeldepligtig efter reglerne i bekendtgørelse om  

 miljøkrav  

 i forbindelse med etablering og drift af autoværksteder m.v., og som  

 frembringer de i bilag 1 eller 2 nævnte stoffer, materialer og komponenter,  

 skal sikre, at disse håndteres efter forskrifterne i bilag 4.
 § 13.  

  

 Restaffaldsfraktionen (karosseri m.v.) skal med henblik på neddeling og  

 størst  

 mulig genanvendelse afleveres til et shredderanlæg, der er godkendt i henhold  

 til miljøbeskyttelseslovens § 33 eller til udenlandske virksomheder, der  

 opfylder tilsvarende lovgivning.
 Stk. 2.  

  

 Miljøstyrelsen kan meddele tilladelse til, at shredderanlæg, uanset § 9,  

 stk. 4, kan modtage restaffaldsfraktionen uden at glasruder,  

 plastkofangere og -spoilere er udtaget, såfremt virksomheden har fremlagt  

 dokumentation for, at glas og plast adskilles i fragmenteringsprocessen på en  

 sådan  

 måde, at det kan genanvendes som materiale.
Krav til genanvendelse og nyttiggørelse § 14.  

  

 Den, der erhvervsmæssigt foretager særskilt behandling af udtjente køretøjer  

 i  

 form af person- og varebiler, skal sikre, at mængden af stoffer, materialer  

 og  

 komponenter, der udtages til genbrug eller genanvendelse, udgør mindst 10 %  

 af  

 de behandlede bilers egenvægt beregnet pr. kalenderår.
 Stk. 2.  

  

 Shredderanlæg skal ved neddeling af udtjente køretøjer i form af person- og  

 varebiler sikre, at mængden af genanvendelige materialer, der udsorteres og  

 leveres til oparbejdning med henblik på genanvendelse, udgør mindst 80 % af  

 vægten af den modtagne mængde bilaffald pr. kalenderår.
 Stk. 3.  

  

 Med  

 virkning fra den 1. januar 2015 skal shredderanlæg ved neddeling af udtjente  

 køretøjer i form af person- og varebiler sikre, at mængden af genanvendelige  

 materialer, der udsorteres og leveres til oparbejdning med henblik på  

 genanvendelse, udgør mindst 85 % af vægten af den modtagne mængde bilaffald  

 pr.  

 kalenderår, og at mindst 95 % af vægten af den modtagne mængde bilaffald  

 nyttiggøres ved materialegenanvendelse eller ved forbrænding med  

 energiudnyttelse.
Demonteringsoplysninger § 15.  

  

 Enhver producent eller importør skal, senest 6 måneder efter at en ny type  

 køretøj er markedsført, stille oplysninger om demontering af køretøjet til  

 rådighed for virksomheder, der erhvervsmæssigt foretager særskilt behandling  

 af  

 person- og varebiler.
Disse oplysninger skal identificere de forskellige  

 komponenter og materialer samt placeringen af alle farlige stoffer i  

 køretøjet,  

 i det omfang sådanne oplysninger er nødvendige for, at registrerede  

 virksomheder kan foretage særskilt behandling og opfylde kravene til  

 genanvendelse i § 14, stk. 1.
Producentansvar § 16.  

  

 Enhver  

 producent eller importør, der ikke deltager i en kollektiv ordning, er  

 forpligtet  

 til at sikre, at den sidste ejer eller indehaver af en udtjent person- eller  

 varebil kan aflevere køretøjet 1)  

 	  

 til enhver  

 virksomhed, der sælger person- eller varebiler fremstillet eller importeret  

 af  

 producenten eller importøren, eller 2)  

 	  

 til en modtageplads  

 højst  

 50 km  

 fra  

 salgsstedet.
 Stk. 2.  

  

 Miljøstyrelsen kan meddele midlertidig dispensation fra stk. 1.
 § 17.  

  

 Producenters  

 og importørers forpligtelse efter loven § 9 q, stk. 1 kan opfyldes  

 gennem deltagelse i en kollektiv ordning, jf. lovens § 9 q, stk. 2.
 Stk. 2.  

  

 En  

 kollektiv ordning skal sikre, at enhver producent eller importør på lige  

 vilkår  

 kan deltage i ordningen.
 Stk. 3.  

  

 En  

 kollektiv ordning skal sikre, at virksomheder, der er registreret i henhold  

 til  

 § 6, og virksomheder, der opfylder betingelserne i § 11 for  

 modtagelse af biler, der er særskilt behandlet, jf. § 9, får adgang til  

 at  

 affaldsbehandle biler på gennemsigtige og ikke-diskriminerende vilkår.
Stk. 4.  

  

 En  

 kollektiv ordning skal sikre, at 1)  

 	  

 der er etableret  

 modtagepladser højst  

 25 km  

 fra centrum af byer med mere end 20.000 indbyggere, og 1)  

 	  

 at alle ejere og  

 indehavere af en udtjent person- eller varebil kan aflevere den til en  

 modtageplads  

 inden for en afstand på højst  

 50 km.
 Stk. 5.  

  

 Miljøstyrelsen kan i særlige tilfælde meddele dispensation fra stk. 4,  

 nr.  

 1. Miljøstyrelsen kan endvidere meddele midlertidig dispensation fra  

 stk. 4.
§ 18.  

  

 Uanset  

 lovens § 9 q, stk. 5 kan en producent eller importør beslutte at en  

 ejer  

 af en person- eller varebil, der  

 afleverer en udtjent bil, der ikke indeholder motor, gearkasse eller  

 katalysator  

 skal betale for affaldshåndteringen.
Beløbet, der opkræves af ejeren, må  

 højst  

 fastsættes til et beløb svarende til materialeværdien af de manglende  

 komponenter, og må højest udgøre 300 kr. for en manglende motor, 100 kr. for  

 en  

 manglende gearkasse og 100 kr. for en manglende katalysator.
Informationspligt § 19.  

  

 Producenter og importører skal ved markedsføring af nye biler informere om  

 producentansvaret.
Stk. 2.  

  

 Producenter  

 og importører skal stille oplysninger til rådighed for sidste ejer eller  

 indehaver af en person- eller varebil om de etablerede  

 tilbagetagningsordninger  

 med angivelse af navn og adresse på de virksomheder, hvor udtjente biler  

 modtages uden omkostninger for den sidste ejer eller indehaver.
Informationen  

 skal som minimum ske på en hjemmeside oprettet ved producentens eller  

 importørens foranstaltning.
 Stk. 3.  

  

 Producenter  

 og importører skal fremsende oplysninger, jf. stk. 2, om hjemmeside  

 m.v.,  

 hvoraf oplysninger om producentansvar, jf. stk. 1, og  

 tilbagetagningsordninger, jf. stk. 2, fremgår, til Bilretur-System  

 senest  

 6 måneder efter registrering, jf. § 20.
Register over producenter og importører § 20.  

  

 Bilretur-System opretter og driver et register over producenter og importører  

 af person- og varebiler.
 Stk. 2.  

  

 Enhver  

 producent eller importør har pligt til at lade sig registrere hos  

 Bilretur-System i det i stk. 1 nævnte register.
 Stk. 3.  

  

 Anmodningen  

 om registrering skal fremsendes senest den 1. april 2007. Producenter og  

 importører, der påbegynder salg af biler efter den 1. april 2007, skal anmode  

 om registrering senest 14 dage før det første salg gennemføres.
 Stk. 4.  

  

 Anmodningen  

 om registrering skal indeholde:
 1)  

 	  

 Virksomhedens navn,  

 adresse og CVR-nummer.
 2)  

 	  

 Angivelse af det  

 forventede antal biler, der fremstilles eller importeres med henblik på  

 indregistrering  

 i Danmark.
 3)  

 	  

 Oplysninger om,  

 hvordan producentansvaret påtænkes opfyldt, herunder om virksomheden har  

 etableret en individuel indsamlingsordning eller er tilsluttet en kollektiv  

 ordning.
 Stk. 5.  

  

 Anmodningen  

 om registrering skal være underskrevet af virksomhedens ansvarlige ledelse.
 Stk. 6.  

  

 Såfremt en  

 producent eller importør er registreret som deltager i en kollektiv ordning  

 jf.  

 § 17, kan producenten eller importøren lade den kollektive ordning  

 foretage registreringen på dennes vegne, jf. stk. 2-4.
 Stk. 7.  

  

 Bilretur-System bekræfter registreringen over for virksomheden senest 14 dage  

 efter modtagelsen af anmodningen, hvis registreringen indeholder alle  

 oplysningerne i stk. 3.
 Stk. 8.  

  

 En  

 registreret virksomhed skal inden 14 dage oplyse om ændringer i de forhold,  

 som  

 er nævnt i stk. 3.
 § 21.  

  

 Producenter og importører skal senest 20 dage efter udløbet af et kvartal,  

 første gang den 20. april 2007, indberette oplysninger om antal af  

 markedsførte  

 person- og varebiler i det forudgående kvartal til Bilretur-System.
 Stk. 2.  

  

 Producenter  

 og importører skal senest 20 dage efter udløbet af et kvartal, første gang  

 den  

 20. april 2007 indberette oplysninger om antal tilbagetagne udtjente person-  

 og  

 varebiler i det forudgående kvartal til Bilretur-System.
 Stk. 3.  

  

 Indberetning, jf. stk. 1 og 2, skal ske elektronisk.
 Stk. 4.  

  

 Såfremt en  

 producent eller importør er registreret som deltager i en kollektiv ordning,  

 kan producenten eller importøren overdrage forpligtelsen efter stk. 1 og  

 2  

 til den kollektive ordning.
 Stk. 5  

  

 Miljøstyrelsen kan dispensere fra stk. 1-3.
Gebyrer § 22.  

  

 For registrering i det § 19 nævnte register betales et engangsgebyr pr.  

 producent eller importør.
Gebyret må ikke overstige 1000 kr. pr. producent  

 eller importør.
Stk. 2.  

  

 For  

 administration af andre administrative opgaver betaler enhver producent og  

 importør et gebyr pr. person- og varebil, der er solgt og indregistreret i  

 Danmark.
Gebyret fastsættes en gang årligt af Bilretur-System og må ikke  

 overstige 10 kr. pr. produceret eller importeret bil, der er solgt.
Det  

 gebyrpligtige beløb udgør dog mindst 100 kr. pr. kalenderår.
 Stk. 3.  

  

 Gebyrperioden  

 er kvartalet.
Stk. 4.  

  

 Gebyrpligtige  

 virksomheder skal opgøre det gebyrpligtige beløb på grundlag af det antal  

 person- og varebiler, der er solgt og indregistreret i gebyrperioden.
Hvis en  

 producent eller importør skal betale mindre end 100 kr. i gebyr i det  

 pågældende kvartal, udskydes gebyrbetalingen til det kvartal, hvor gebyret  

 samlet når op på 100 kr.
 Stk. 5.  

  

 Gebyrpligtige  

 virksomheder skal efter udløbet af hver gebyrperiode og senest ved udgangen  

 af  

 den efterfølgende måned indbetale det gebyrpligtige beløb til Bilretur-System  

 med angivelse af antallet af person- og varebiler, der er solgt og  

 indregistreret i perioden.
Stk. 6.  

  

 Gebyrerne,  

 som opkræves af Bilretur-System, må ikke overstige de faktiske omkostninger i  

 forbindelse med udførelsen af Bilretur-Systems opgaver efter denne  

 bekendtgørelse.
Bilretur-System fastsætter hvert år de nye gebyrsatser og  

 offentliggør dem på deres hjemmeside.
Tilsyn og klage § 23.  

  

 Kommunalbestyrelsen fører tilsyn med bestemmelserne i denne bekendtgørelse.
 Stk. 2.  

  

 Miljøstyrelsens fører dog tilsyn med §§ 15-21.
 § 24.  

  

 Afgørelser truffet af Bilretur-System kan påklages til Miljøstyrelsen, jf.  

 lovens § 9 u, stk. 3. Lovens kapitel 11 finder tilsvarende  

 anvendelse.
 Stk. 2.  

  

 Reglerne i  

 forvaltningsloven og offentlighedsloven gælder for de sager, hvori der  

 træffes  

 afgørelser af Bilretur-System i medfør af denne bekendtgørelse.
 Stk. 3.  

  

 Miljøstyrelsens afgørelser efter bekendtgørelsen kan ikke påklages til anden  

 administrativ myndighed.
Straf § 25.  

  

 Medmindre højere straf er forskyldt efter den øvrige lovgivning straffes med  

 bøde den, der 1)  

 	  

 overtræder § 4, 2)  

 	  

 undlader at orientere  

 Miljøstyrelsen om, at virksomheden har fået sit certifikat inddraget, jf.  

 § 5, stk. 4, 3)  

 	  

 foretager særskilt  

 behandling af person- eller varebiler uden at være registreret, jf. § 6, 4)  

 	  

 foretager særskilt  

 behandling af person- eller varebiler uden at betingelserne for at være  

 registreret  

 er til stede, jf. § 6, 5)  

 	  

 undlader at udstede  

 skrotningsattest, jf. § 7, stk. 1 eller 2, 6)  

 	  

 udsteder  

 skrotningsattest uden at opfylde betingelserne i § 7, stk. 3, 4  

 eller  

 5, 7)  

 	  

 i strid med § 8,  

 stk. 1, modtager udtjente køretøjer uden at have indgået en aftale med  

 en  

 registreret affaldsbehandlingsvirksomhed 1, 8)  

 	  

 opbevarer køretøjer i  

 strid med § 8, stk. 2 eller 3, 9)  

 	  

 undlader at fremsende  

 oplysninger, som nævnt i § 8, stk. 4, 10)  

 	  

 undlader at føre  

 register som foreskrevet i § 10, stk. 1, 11)  

 	  

 undlader at foretage  

 indberetning som foreskrevet i § 10, stk. 2, 12)  

 	  

 undlader at håndtere  

 udtjente køretøjer og affaldsfraktioner som foreskrevet i §§ 9 og 11-13, 13)  

 	  

 undlader at opfylde  

 genbrugs- genanvendelses eller nyttiggørelseskrav jf. § 14, 14)  

 	  

 undlader at stille  

 oplysninger til rådighed som foreskrevet i § § 15 og 19 , 15)  

 	  

 undlader at sikre, at  

 den sidste ejer eller indehaver kan aflevere en udtjent person- eller varebil  

 som foreskrevet i § 16, stk. 1, eller § 17, stk. 4, 16)  

 	  

 undlader at give lige  

 vilkår eller undlader at fungere på gennemsigtige og ikke diskriminerende  

 vilkår som foreskrevet i § 17, stk. 2 og 3, 17)  

 	  

 opkræver et beløb der  

 er større end angivet i § 18, ved modtagelse af udtjent bil til  

 affaldsbehandling, 18)  

 	  

 undlader at lade sig  

 registrere hos Bilretur-System, jf. § 20, stk. 2-5 eller at  

 indberette ændringer, jf. 20, stk. 8 eller 19)  

 	  

 undlader at indberette  

 oplysninger til Bilretur-System, jf. § 21, stk. 1-3.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

 voldt skade på  

 miljøet eller fremkaldt fare derfor eller 2)  

 	  

 opnået eller  

 tilsigtet en økonomisk fordel for den pågældende selv eller andre, herunder  

 ved  

 besparelser.
Stk. 3.  

  

 Overtrædelse omfattet af stk. 1, nr. 5 og 6 kan kun straffes med bøde,  

 hvis overtrædelsen er forsætlig eller groft uagtsom.
Stk. 2 gælder ikke  

 for overtrædelser omfattet af stk. 1, nr. 5 og 6.
 Stk. 4.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttrædelse og overgangsbestemmelser § 26.  

  

 Bekendtgørelsen træder i kraft den 1. januar 2007.
 Stk. 2.  

  

 Bekendtgørelse nr. 480 af 19. juni 2002 om håndtering af affald i form af  

 motordrevne køretøjer og affaldsfraktioner herfra ophæves.
 Stk. 3.  

  

 Ved  

 indberetning af oplysninger, jf. § 10, stk. 3, i 2007 gælder  

 bestemmelsen i § 10 stk. 1. nr. 2 og 5 ikke.
Miljøministeriet, den 20. december  

 2006 Connie Hedegaard Bilag 1 Stoffer, materialer og komponenter, som skal  

 udtages ved særskilt behandling, jf. § 9, stk. 13, eller som  

 frembringes ved reparation og vedligeholdelse, jf. § 12:
 Olie.
 Bremsevæske.
 Koblingsvæske.
 Frostsikringsvæske (kølervæske).
 Sprinklervæske.
 Kølemidler i airconditionanlæg  

 samt køle- og fryseanlæg.
 Motorbenzin.
 Dieselolie.
 Oliefiltre.
 Blyakkumulatorer.
 Nikkel-Cadmium akkumulatorer.
 Blyholdige balanceklodser.
 Kviksølvkontakter.
 Trykbeholdere, brandslukkere og  

 gasbeholdere.
 Elektronisk udstyr:  

 Audioapparater, videoapparater, navigationsudstyr, mobiltelefoner.
Bilag 2 Stoffer, materialer og komponenter, som skal  

 udtages, jf. § 9 stk. 1 og 4, eller som frembringes ved reparation  

 og vedligeholdelse, jf. § 12:
 Dæk.
 Glasruder.
 Plast-kofangere og spoilere.
 Katalysatorer.
 Airbags.
 Pyrotekniske selestrammere.
 Udtagningen af glasruder, plastkofangere og  

 plastspoilere kan dog undlades, såfremt restaffaldsfraktionen (karosseri  

 m.v.)  

 afleveres til et shredderanlæg, der af Miljøstyrelsen har fået tilladelse til  

 at modtage restaffaldsfraktionen, uden at glasruder, plastkofangere og  

 plastspoilere er udtaget, jf. § 13, stk. 2.
Bilag 3 Forskrifter for udtagning af stoffer,  

 materialer og komponenter, jf. § 9, stk. 1.
 Olie:
 Motorolie samt gear- og  

 hydraulikolier fra gearkasse, bagtøj, servostyring samt pneumatiske systemer  

 skal aftappes.
 Aftapning af olie foretages ved  

 fjernelse af eksisterende bundprop eller om nødvendigt ved gennemboring, der  

 udføres således, at den mest effektive tømning opnås.
Såfremt køretøjet er udstyret  

 med servostyring, tømmes væskebeholder.
Rørtilgange på servocylinder  

 afmonteres  

 og tømmes effektivt.
Tandstangsmanchetter tømmes effektivt for olie og fedt.  

 Tømningen  

 kan foretages ved anvendelse af sugesonder eller lignende.
 Såfremt køretøjet er udstyret  

 med oliekøler, afmonteres tilslutningsslanger for at sikre effektiv tømning.
Såfremt køretøjet er udstyret  

 med hydropneumatiske systemer, foretages effektiv tømning ved afmontering af  

 væskebeholder.
Slanger, pumper m.v. tømmes effektivt ved gennemblæsning eller  

 sugning.
Ved aftapningen af olie anvendes  

 tragt, rør m.v., som sikrer effektivt mod spild.
Aftapningen foretages i  

 mindst  

 10 minutter, hvorefter huller tilproppes.
 De nødvendige faciliteter for  

 sugning eller blæsning af olie i slanger, pumper m.v. skal forefindes på  

 virksomheden.
 Den aftappede olie opbevares i  

 en egnet beholder.
 Bremsevæske og koblingsvæske:
 Aftapning af bremse- og  

 koblingsvæske foretages ved åbning af eksisterende udluftningsventiler.
 Såfremt en effektiv aftapning  

 ikke opnås herved, afskæres rør og slanger så tæt på kalibre/tromler som det  

 er  

 muligt, og der suppleres med sugning eller gennemblæsning af rørforbindelser  

 m.v.
 Bremse- og koblingsvæske i  

 væskebeholder tømmes ved sugning.
 Ved aftapningen anvendes tragt,  

 rør m.v., som sikrer effektivt mod spild.
 Udluftningsventiler m.v. lukkes  

 efter fuldendt aftapning.
 De nødvendige faciliteter for  

 sugning eller blæsning af bremsevæske og koblingsvæske skal forefindes på  

 virksomheden.
 Den aftappede bremse- og  

 koblingsvæske opbevares i en egnet beholder.
 Frostsikringsvæske  

 (kølervæske):
 Aftapning af kølervæske  

 foretages ved åbning af eksisterende aftapningsventiler i køler og motor,  

 eller  

 ved anvendelse af sugesonder, som indføres i bunden af de lavest placerede  

 slanger.
 Aftapning foretages i mindst 3  

 minutter.
 Ved aftapningen anvendes tragt,  

 rør m.v., som sikrer effektivt mod spild.
 Den aftappede kølervæske  

 opbevares i en egnet beholder.
 Sprinklervæske:
 Aftapning af sprinklervæske  

 foretages ved anvendelse af sugeaggregat eller ved anden tilsvarende effektiv  

 metode, som sikrer effektiv tømning.
 Ved aftapningen anvendes tragt,  

 rør m.v., som sikrer effektivt mod spild.
 Den aftappede sprinklervæske  

 opbevares i en egnet beholder.
 Kølemidler:
 Aftapning af kølemiddel  

 foretages ved anvendelse af et hertil indrettet anlæg, hvorved kølemidlet  

 overføres i et lukket system til godkendte trykbeholdere.
 Kølemidler opbevares i  

 trykbeholdere godkendt til opbevaring heraf.
 Motorbenzin og  

 dieselolie:
Brændstofbeholdere tømmes  

 effektivt ved sugning eller ved gennemhulning af brændstofbeholderen.
Såfremt  

 brændstofbeholderen ikke kan tømmes effektivt ved ovennævnte metode, skal  

 brændstofbeholderen  

 afmonteres for at sikre effektiv tømning.
 Studsen og hullet lukkes efter  

 tømning.
 Aftappet brændstof overføres til  

 opbevaringstank eller beholder godkendt til opbevaring heraf.
 Oliefiltre:
 Oliefiltre afmonteres.
Studsen tilproppes efter  

 afmontering.
Oliefiltre opbevares i egnede lukkede beholdere.
 Oliefiltre kan genmonteres på  

 motorer, der udtages med henblik på genbrug.
 Blyakkumulatorer:
 Blyakkumulatorer afmonteres.
 Blyakkumulatorer opbevares i  

 syrefaste containere.
 Ni-Cd  

 akkumulatorer:
 Nikkel-cadmium batterier  

 afmonteres.
 Nikkel-cadmium batterier  

 opbevares i egnede beholdere.
 Blyholdige  

 balanceklodser:
 Blyholdige balanceklodser på  

 fælge afmonteres.
 Kviksølvkontakter:
 Såfremt der foreligger  

 oplysninger fra producenten m.v. om at bilen kan indeholde kviksølvkontakter  

 eller det i øvrigt konstateres, at bilen er udstyret med kviksølvkontakter  

 afmonteres disse.
 Trykbeholdere,  

 brandslukkere og gasbeholdere:
 Trykbeholdere, brandslukkere og  

 gasbeholdere udtages.
 Elektronisk  

 udstyr:
 Audioapparater, videoapparater,  

 navigationsudstyr og mobiltelefoner udtages.
 Dæk:
 Dæk afmonteres med eller uden  

 fælge.
 Glasruder:
 Glasruder afmonteres ved  

 afskæring langs karme eller tilsvarende effektiv udtagning.
 Plastkofangere og  

 -spoilere:
 Såfremt bilen indeholder  

 genanvendelige plastkofangere og -spoilere, afmonteres disse.
 Katalysatorer:
 Katalysatorer afmonteres.
 Airbags og  

 selestrammere:
 Airbags og selestrammere skal  

 enten udløses eller udtages til genbrug efter godkendte forskrifter.
 Ved håndtering af airbags og  

 selestrammere anvendes forskrifterne i branchevejledningen; Airbags og  

 selestrammere udgivet af Industriens Branchearbejdsmiljøråd.
Bilag 4 Affald, der frembringes i forbindelse med  

 affaldsbehandling af udtjente køretøjer, jf. § 9, eller i forbindelse  

 med reparation og vedligeholdelse, jf. § 12, skal håndteres på følgende  

 måde:
 Olie:
 Olie fra motor, gearkasse, bagtøj, oliekøler, servostyring samt  

 pneumatiske systemer  

  

 afleveres i en selvstændig fraktion til kommunale  

 indsamlingsordninger for spildolie eller til virksomheder, hvortil  

 affaldsproducenten lovligt kan aflevere affaldet i overensstemmelse med  

 bekendtgørelse om affald.
 Bremsevæske og  

 koblingsvæske:
 Bremsevæske og koblingsvæske  

  

 afleveres i en selvstændig fraktion  

 til kommunale indsamlingsordninger for farligt affald eller til virksomheder,  

 hvortil affaldsproducenten lovligt kan aflevere affaldet i overensstemmelse  

 med  

 bekendtgørelse om affald.
 Frostsikringsvæske  

 (kølervæske):
 Kølervæske  

  

 afleveres i en selvstændig fraktion til kommunale  

 indsamlingsordninger for farligt affald eller til virksomheder, hvortil  

 affaldsproducenten lovligt kan aflevere affaldet i overensstemmelse med  

 bekendtgørelse om affald.
 Sprinklervæske:
Sprinklervæske  

  

 kan genbruges i virksomheden.
Sprinklervæske, som  

 ikke genbruges i virksomheden, afleveres i en selvstændig fraktion til  

 kommunale indsamlingsordninger for farligt affald eller til virksomheder,  

 hvortil affaldsproducenten lovligt kan aflevere affaldet i overensstemmelse  

 med  

 bekendtgørelse om affald.
 Kølemidler:
 Kølemidler  

  

 afleveres i en selvstændig fraktion til kommunale  

 indsamlingsordninger for farligt affald eller til virksomheder, hvortil  

 affaldsproducenten lovligt kan aflevere affaldet i overensstemmelse med  

 bekendtgørelse om affald.
 Motorbenzin og  

 dieselolie:
Brændstof i form af benzin og dieselolie  

  

 kan genbruges i  

 virksomheden.
Brændstof, som ikke genbruges i virksomheden, afleveres i en  

 selvstændig fraktion til kommunale indsamlingsordninger for farligt affald  

 eller til virksomheder, hvortil affaldsproducenten lovligt kan aflevere  

 affaldet i overensstemmelse med bekendtgørelse om affald.
 Oliefiltre:
 Oliefiltre  

  

 afleveres i en selvstændig fraktion til kommunale  

 indsamlingsordninger for farligt affald eller til virksomheder, hvortil  

 affaldsproducenten lovligt kan aflevere affaldet i overensstemmelse med  

 bekendtgørelse om affald.
 Blyakkumulatorer:
 Blyakkumulatorer,  

  

 der ikke genbruges, afleveres til virksomheder,  

 der håndterer blyakkumulatorer med henblik på genanvendelse i henhold til de  

 gældende regler om indsamling af blyakkumulatorer.
 Ni-Cd  

 akkumulatorer:
 Lukkede nikkel-cadmium akkumulatorer  

  

 afleveres til virksomheder,  

 der håndterer nikkel-cadmium akkumulatorer med henblik på genanvendelse i  

 overensstemmelse med de gældende regler om indsamling af nikkel-cadmium  

 akkumulatorer.
 Blyholdige  

 balanceklodser:
 Blyholdige balanceklodser  

  

 afleveres til genvindingsvirksomheder,  

 der håndterer blyholdigt affald med henblik på genanvendelse.
 Kviksølvkontakter:
 Kviksølvkontakter  

  

 afleveres i en selvstændig fraktion til kommunale  

 indsamlingsordninger for farligt affald eller til virksomheder, hvortil  

 affaldsproducenten lovligt kan aflevere affaldet i overensstemmelse med  

 bekendtgørelse om affald.
 Dæk:
 Dæk,  

  

 der ikke genbruges, afleveres til virksomheder, der håndterer  

 dæk med henblik på nyttiggørelse i henhold til de gældende regler om  

 indsamling  

 af dæk.
 Glas:
 Glas  

  

 i form af bilruder, der ikke genbruges, afleveres til  

 virksomheder, der håndterer glas med henblik på genanvendelse.
 Plastkofangere og  

 -spoilere:
 Plastkofangere og -spoilere,  

  

 der ikke genbruges, afleveres til  

 virksomheder, der håndterer plast med henblik på genanvendelse.
 Katalysatorer:
 Katalysatorer,  

  

 der ikke genbruges, afleveres til virksomheder, der  

 håndterer katalysatorer med henblik på genanvendelse.
 Airbags og  

 selestrammere:
 Airbags og selestrammere,  

  

 der ikke genbruges, håndteres i  

 overensstemmelse med forskrifterne i branchevejledningen; Airbags og  

 selestrammere udgivet af Industriens Branchearbejdsmiljøråd. .
 Trykbeholdere,  

 brandslukkere og gasbeholdere:
 Trykbeholdere, brandslukkere og gasbeholdere  

  

 afleveres i  

 overensstemmelse med kommunale regulativer eller anvisninger.
 Elektronisk  

 udstyr:
 Elektronisk udstyr i form af audioapparater, videoapparater,  

 navigationsudstyr og mobiltelefoner,  

  

 der ikke genbruges, afleveres til  

 virksomheder, hvortil affaldsproducenten lovligt kan aflevere affaldet i  

 overensstemmelse med bekendtgørelse om affald i form af elektrisk og  

 elektronisk udstyr.
