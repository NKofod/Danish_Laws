§ 1. I sogne (kirkedistrikter) med 5.000 beboere eller mere afholdes et  

 medarbejdermøde årlig.
Menighedsrådet kan beslutte, at der skal afholdes  

 flere medarbejdermøder årligt eller ekstraordinært medarbejdermøde.
Anmodning  

 fra en af præsterne eller fra et flertal af personalerepræsentanterne, jfr. §  

 2, stk. 2, om afholdelse af ekstraordinært medarbejdermøde skal imødekommes.
 § 2. Medarbejdermøde berammes og ledes af et af menighedsrådets valgte  

 medlemmer, der ikke tillige er ansat ved kirken.
 Stk. 2. I medarbejdermøde deltager de i sognet ansatte præster samt en  

 repræsentant for hver af de andre stillingskategorier ved kirken.  

 Menighedsrådet kan beslutte, at andre af rådets valgte medlemmer eller af de  

 ansatte skal kunne deltage.
 § 3. På medarbejdermødet gives der af menighedsrådets repræsentant  

 orientering om:.
 Kirkens seneste regnskab og budget.
 Påtænkte bygge- og istandsættelsesarbejder.
 Overvejelser om lokalespørgsmål, inventar- og maskinanskaffelser.
 Præsterne orienterer om planlagte gudstjenester og møder m.v.
Stk. 2. På medarbejdermøde kan yderligere optages spørgsmål om  

 arbejdstilrettelæggelse, sikkerhedsforanstaltninger og arbejdsforhold  

 iøvrigt, efteruddannelse samt ferie- og fridagstilrettelæggelse.
Løn- og  

 ansættelsesvilkår må ikke drøftes på medarbejdermøde.
Tilsvarende gælder valg  

 blandt og indstilling af ansøgere til ledige stillinger.
Stk. 3. Medarbejdermødet kan fremkomme med meningstilkendegivelse o m forhold, der i henhold til stk. 1 og 2 har været genstand for drøftelse.
 § 4. Deltagere i medarbejdermøde har tavshedspligt om spørgsmål af  

 personlig karakter og andre spørgsmål, hvorom information gives i forbindelse  

 med mødet, og hvis hemmeligholdelse enten pålægges eller følger af forholdets  

 natur.
 Stk. 2. Den til mødet medgåede tid for præster og personalerepræsentanter  

 anses som arbejdstid.
 § 5. Cirkulæret træder i kraft 1. august 1983. Samtidig ophæves  

 kirkeministeriets cirkulære af 12. maj 1981 om medarbejdermøder ved  

 folkekirkens kirker.
 Stk. 2. Har der i et sogn hidtil været afholdt medarbejdermøder i henhold  

 til reglerne i cirkulære af 12. maj 1981, kan menighedsrådet beslutte, at der  

 også fremtidig afholdes medarbejdermøder, uanset at sognet har mindre end  

 5.000 beboere. jfr. § 1.
