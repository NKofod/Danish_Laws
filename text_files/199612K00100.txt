Nr LSF 100 Forslag til Lov om ændring af ligningsloven og statsskatteloven  

 (Ligestilling mellem offentligt og privat ansatte ved udbetaling af  

 skattefrie godtgørelser, ophævelse af Ligningsrådets kompetence til at  

 fastsætte skattefrie godtgørelser og indførelse af ens satser for skattefrie  

 godtgørelser) Fremsat af Kim Behnke (FP) Tom Behnke (FP) Aage Brusgaard (FP) Jan Køpke  

 Christensen (FP) Niels Højland (FP) Kirsten Jacobsen (FP) Annette Just (FP) den 29. november 1996 § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 869 af 15. november 1995, som senest ændret ved § 1  

 i lov nr. 488 af 12. juni 1996, foretages følgende ændringer:
 1. § 9, stk. 4, affattes således:
»Stk. 4. Udgifter, der kan fradrages uden dokumentation for  

 størrelsen, kan indgå i opgørelsen af de samlede udgifter efter stk. 1 med de  

 i stk. 5 fastsatte satser.« 2. § 9, stk. 5, 2. pkt., udgår, og i stedet indsættes som  

 nye punktummer:
»Dette gælder dog ikke godtgørelser for befordringsudgifter omfattet  

 af § 9 B eller rejseudgifter, såfremt godtgørelsen ikke overstiger 251,70 kr.  

 pr. døgn ved rejse med overnatning i Danmark eller 420,00 kr. pr. døgn ved  

 rejse med overnatning i udlandet. 1. pkt. gælder endvidere ikke ved  

 godtgørelser, der udbetales ved rejse uden overnatning, såfremt godtgørelsen  

 ikke overstiger 10,50 kr. pr. påbegyndt time.
Hvis udbetaling ikke er sket  

 eller er sket med et lavere beløb end nævnt i 2. og 3. pkt., kan der  

 foretages fradrag i den skattepligtige indkomst for differencen.
Beløbene i  

 2. og 3. pkt. reguleres efter personskattelovens § 20.« 3. § 9, stk. 7, 1. pkt., affattes således:
»Såfremt arbejdsgiveren afholder lønmodtagerens udgifter ved rejse i  

 udlandet efter regning, kan arbejdsgiveren udbetale et skattefrit beløb på  

 indtil 60 pct. af satserne i stk. 5 for skattefri rejsegodtgørelse.« 4. § 9, stk. 8 og 9, ophæves.
§ 2 I lov nr. 149 af 10. april 1922 om indkomst- og formueskat til staten  

 (statsskatteloven), som senest ændret ved § 8 i lov nr. 427 af 14. juni 1995,  

 foretages følgende ændring:
 1. § 5, litra d, ophæves.
§ 3 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1997.
Bemærkninger til lovforslaget Almindelige bemærkninger 1. Indledning Lovforslaget er en delvis genfremsættelse af lovforslag nr.
L 224 fra  

 folketingsåret 1995-96 om ligestilling mellem offentligt og privat ansatte  

 ved udbetaling af skattefrie godtgørelser.
Lovforslaget er dog udvidet,  

 således at satser for skattefri godtgørelse ved rejse fremover er fastsat ved  

 lovhjemmel, og således at satserne bliver ens for alle erhvervsgrupper.
Der  

 henvises vedrørende L 224 til Folketingstidende 1995-96, forhandlingerne  

 siderne 4863, 5626, 6371 og 6563, tillæg A side 4429 og tillæg B side 725.
2. Gældende regler i hovedtræk Efter de gældende regler er godtgørelser, der udbetales af arbejdsgiveren  

 til dækning af de udgifter, som en lønmodtager påføres som følge af arbejdet,  

 som hovedregel skattepligtige og skal således medregnes ved  

 indkomstopgørelsen.
I visse tilfælde giver ligningslovens § 9 af praktiske grunde dog mulighed  

 for at vælge at lade modtagere se helt bort fra både udgifter og  

 godtgørelsesbeløb ved indkomstopgørelsen.
Dette betyder, at den ansatte kan  

 modtage en godtgørelse uden skattemæssige konsekvenser.
For privat ansatte indeholder ligningslovens § 9, stk. 5, den ovenfor  

 nævnte mulighed for at undgå, at godtgørelsen fra arbejdsgiveren skal  

 medregnes til den skattepligtige indkomst.
Efter bestemmelsen skal en  

 godtgørelse for rejseudgifter ikke medregnes ved indkomstopgørelsen, hvis  

 denne ikke overstiger satser, der fastsættes af Ligningsrådet.
Rejseudgifter til offentligt ansatte og andre, der udfører offentligt  

 hverv, findes i statsskattelovens § 5, litra d, og i ligningslovens § 9, stk.  

 8 og 9. Dagpenge og rejseudgifter under udførelse af offentligt hverv  

 medregnes efter disse regler ikke ved opgørelsen af den skattepligtige  

 indkomst.
Det er en betingelse, at arbejdet gør det nødvendigt for den  

 pågældende lønmodtager at opholde sig uden for hjemstedskommunen, dvs.  

 tjenestestedskommunen.
Ligningsrådet fastsætter ikke satser for skattefrie  

 godtgørelser til offentligt ansatte.
Disse fastsættes af de offentlige  

 myndigheder som arbejdsgivere.
På det statslige område fastsættes satserne af finansministeren efter  

 aftale med lønmodtagerorganisationerne.
På det kommunale område fastsættes  

 satserne på samme måde af kommunerne.
3. Den aktuelle situation Regeringen har gennem langsom adfærd og manglende handlekraft det direkte  

 ansvar for, at der i de sidste dage af november 1996 blev gennemført den  

 største lastvognsblokade i mange år.
Eksportchaufførerne var trætte af brudte  

 løfter og manglende handling fra skatteministeren.
Chaufførerne greb til  

 blokader og andre midler for at få politikerne i tale.
Fremskridtspartiet anbefaler ikke ulovlige blokader og har alene  

 forståelse for de politiske synspunkter, chaufførerne giver udtryk for.  

 Fremskridtspartiet fremsætter dette lovforslag for at få en løsning og for at  

 få blokaderne stoppet og alt tilbage til normalen igen.
Regeringens forslag  

 vil ikke stoppe blokaderne, måske tværtimod.
Det danske samfund kan hurtigt miste mange millioner af kroner på  

 blokaden.
Juletræseksportører kan gå konkurs, forædlingsvirksomheder i  

 landbruget kan dreje nøglen om og sende tusinder på gaden.
Regeringen bærer  

 alene ansvaret for disse forhold.
Fremskridtspartiet er et ansvarligt parti,  

 derfor fremsætter vi dette forslag.
Fremskridtspartiet har den opfattelse, at satserne skal være ens.  

 Skrivebordsbetragtninger om, hvad der bør gælde for et erhverv frem for et  

 andet, viser embedsværkets totale mangel på indsigt i erhvervslivets  

 mangfoldighed.
Dybt forældede forestillinger om, hvad et erhverv indebærer,  

 og hvilke forhold en lønmodtager arbejder under, har ændret sig meget de  

 senere år.
Romantiske forestillinger om ensartede og traditionelle  

 arbejdsforhold gælder ikke i Danmark i 1996. Derfor må Folketinget en gang  

 for alle sørge for, at alle relevante erhverv får samme behandling.
I vores nærmeste nabolande, Sverige, Tyskland og Holland, er satserne for  

 udetillæg langt højere end i Danmark.
Dette til trods for at de pågældende  

 lande har markant lavere indkomstskat end Danmark.
Regeringens logik er, at  

 når vi nu har verdens højeste skat, så skal vi også have de laveste satser  

 for fradrag.
Det går ganske enkelt ikke.
Særligt for eksportvognmændene gør  

 der sig det forhold gældende, at konkurrencen er knivskarp.
Hollandske eller  

 svenske vognmænd kan meget let tage opgaver fra de danske vognmænd.
Derfor  

 kan regeringens uforsvarlige holdning til sagen nemt betyde tab af mange  

 arbejdspladser.
Det vil det danske samfund miste store provenuer ved.
De erhverv, som er mest elendigt behandlet af reglerne, er de erhverv,  

 hvor der knokles mest for at hente valuta hjem til Danmark.
Eksportchauffører  

 og handelsrejsende er hvert eneste døgn med til at sikre titusinder af  

 arbejdspladser i eksporterhvervene, ligesom de hjemhenter store millionbeløb  

 til gavn for betalingsbalancen.
Disse folk skal ikke have pisk af regeringen,  

 men anstændige forhold.
Regeringens udspil, hvorefter f.eks. offentligt ansatte skal have mulighed  

 for 420 kr. i døgnet ved ophold i udlandet, skal sammenholdes med, at  

 eksportchaufføren kun vil få 250 kr.
Ministeren fastholder forskellen med det  

 argument, at chaufføren jo bare kan spise madpakke i førerhuset, hvorimod  

 departementschefen på rejse i Paris eller London er »nødsaget« til  

 at spise på restaurant! Det samme gør sig gældende omkring overnatning.  

 Chaufføren må sove i førerhuset uden godtgørelse, mens f.eks. den offentligt  

 ansatte må »klare« sig med en hotelseng på et femstjernet hotel!  

 Det er så urimeligt og med så megen disrespekt for trækdyrene i vores  

 samfund, at Fremskridtspartiet ikke længere vil se passivt til.
 Fremskridtspartiet vil give lige vilkår, uanset om man er eksportchauffør,  

 departementschef, handelsrejsende, politiker, stewardesse, håndværker eller  

 direktør.
4. Baggrund for og formålet med lovforslaget Baggrunden for lovforslaget er, at Ligningsrådet med hjemmel i  

 ligningslovens § 9 i cirkulære nr. 220 af 31. december 1995 besluttede, at  

 særlige erhvervsgrupper som bl.a. langturschauffører, handelsrejsende,  

 piloter og stewardesser med virkning fra 1. januar 1997 ikke længere skal  

 være berettiget til at modtage skattefrie godtgørelser fra deres arbejdsgiver  

 for udgifter knyttet til rejseaktiviteter under udførelsen af deres arbejde  

 efter særlige regler.
Afgørelsen har efterfølgende rejst en mere generel debat om, hvorvidt de  

 gældende regler om udbetaling af skattefrie godtgørelser er hensigtsmæssigt  

 udformet.
Det er især forskellen mellem offentligt og privat ansattes  

 muligheder for at modtage skattefrie godtgørelser, der har givet anledning  

 til debat.
Det er Fremskridtspartiets opfattelse, at en forskelsbehandling  

 mellem offentligt og privat ansatte er uacceptabel.
Som tiden gik, henvendte flere erhverv sig til Folketingets medlemmer,  

 herunder forslagsstillerne.
Det var folk fra de handelsrejsende, chauffører  

 m.v.
De ønskede alle at få oplyst, hvornår en ny lovgivning ville give dem  

 ret til fortsat at kunne modtage penge efter 1. januar 1997 uden  

 marginalbeskatning.
Ministeren stillede en løsning i udsigt og lovede endda  

 Folketinget, at der ville blive tale om en samlet løsning, hvor alle erhverv  

 blev omfattet.
Problemerne på dette området burde have været løst for længst.
Det er  

 ganske enkelt ikke holdbart, at de erhvervsgrupper, som er direkte berørt af  

 Ligningsrådets beslutning, ikke har kunnet opnå en påtrængt økonomisk  

 afklaring af deres situation før nu.
 Fremskridtspartiet mener, at langturschauffører, handelsrejsende, piloter,  

 stewardesser m.fl. ikke længere bør have en særstilling, men at der er behov  

 for en mulighed for at kunne udbetale skattefrie godtgørelser til  

 erhvervsgrupper med arbejde af denne karakter.
Formålet med lovforslaget er at sikre, at skattereglerne ved udbetaling af  

 skattefrie godtgørelser til offentligt og privat ansatte er ens.
Det bør være  

 således, at alle lønmodtagere har samme muligheder, uanset om de er privat  

 eller offentligt ansat.
5. Forslaget Formålet med de skattefrie godtgørelser er at sikre en dækning af de  

 merudgifter, som påføres den ansatte som en følge af rejseaktivitet under  

 udførelse af den pågældendes arbejde.
Efter de gældende regler udbetales de  

 skattefrie beløb, uanset hvilke udgifter den skattepligtige rent faktisk  

 måtte have haft i forbindelse med arbejdets udførelse.
Denne ordning er efter  

 forslagsstillernes opfattelse fornuftig og varetager et praktisk hensyn til  

 såvel den ansatte som dennes arbejdsgiver.
Den nuværende ordning for  

 udbetaling af skattefrie godtgørelser foreslås derfor i det væsentligste  

 bevaret.
Alternativet er, at en række lønmodtagere ellers løbende ville  

 skulle dokumentere deres udgifter over for arbejdsgiveren i forbindelse med  

 rejseaktivitet.
Dette vil betyde et omfattende regnskab baseret på en mængde  

 bilag.
Ud over at være praktisk og administrativt besværligt vil det i visse  

 tilfælde tillige ikke være muligt at frembringe den fornødne dokumentation.
Det foreslås derfor, at såvel offentligt som privat ansatte ved rejse uden  

 overnatning skattefrit kan modtage et beløb fra deres arbejdsgiver svarende  

 til 10,50 kr. pr. påbegyndt time, de er på rejse.
Dette skal dog kun gælde,  

 når rejsen har en varighed af mindst 5 timer og strækker sig ud over 8 km fra  

 arbejdsstedet.
Ved rejse med overnatning foreslås det, at der kan udbetales en skattefri  

 godtgørelse på op til 251,70 kr. pr. døgn ved rejse med overnatning i  

 Danmark, mens det tilsvarende beløb ved rejse i udlandet foreslås at udgøre  

 420,00 kr. pr. døgn.
Satserne svarer til de satser, der allerede gælder for  

 en række erhvervsgrupper i dag.
Gældende regler om godtgørelse af udgifter  

 til logi mod kvittering ændres ikke.
 Der skal således gælde ens satser for alle erhvervsgrupper.
Det foreslås endvidere, at Ligningsrådets kompetence til at fastsætte  

 satserne for skattefri godtgørelser ophæves.
Det foreslås i den forbindelse,  

 at de i loven og af Folketinget fastsatte satser reguleres efter  

 personskattelovens § 20. Hvis Ligningsrådet fortsat skal have kompetencen,  

 kan Folketinget komme i den situation, at Ligningsrådet igen nedsætter eller  

 helt nulstiller godtgørelsesbeløbet.
Folketinget skal påtage sig ansvaret.  

 Fremskridtspartiets lovforslag L 224 fra folketingssamlingen 1995-96 havde  

 til formål at opretholde Ligningsrådets kompetence til at fastsætte  

 størrelsen af godtgørelserne.
Det har imidlertid vist sig, at Ligningsrådet  

 ikke har formået at udvise tilstrækkeligt ansvar i sit virke.
Derfor  

 overflyttes kompetencen til Folketinget.
Satserne vil løbende blive reguleret  

 for pris- og lønstigninger.
Viser der sig behov for at ændre på satserne  

 derudover, må Folketinget gøre det ved ændring af loven.
 6. Økonomiske konsekvenser.
Det er ikke nemt at give et præcist skøn over, hvad det vil koste i mistet  

 provenu for statskassen, når nærværende regler bliver gennemført.
Provenuet  

 vil både blive udsat for tab og gevinst.
 Tabet vil primært opstå som følge af, at en række erhvervsgrupper,  

 herunder eksportchauffører, turistchauffører m.v., bliver givet et højere  

 godtgørelsesbeløb end i dag.
 Gevinsten vil opstå som følge af, at en række lønmodtagere, primært fra  

 den offentlige sektor, får deres godtgørelsesbeløb nedsat fra nuværende 660  

 kr. til 420 kr. pr. døgn.
Forslagets økonomiske virkninger kan imidlertid ikke ses isoleret.  

 Kendsgerningen er, at fortiden ikke længere gælder.
Såfremt Folketinget  

 beslutter sig for ikke at gøre noget som helst, så vil det også have  

 provenumæssige konsekvenser.
Ligningsrådets afgørelse står da ved magt, og en  

 række erhvervsgrupper mister fra 1997 deres godtgørelse.
Ud over risiko for  

 uroligheder, blokader, strejker m.v. for erhvervsgrupper i luftfart,  

 turistfart, handel m.v. vil en række virksomheder opleve forringet  

 konkurrenceevne og mulighed for tab af arbejdspladser.
Der er Fremskridtspartiets forsigtige skøn, at de økonomiske konsekvenser  

 vil være et nettoprovenutab for staten på mellem 90 og 120 mio. kr.
Dette  

 beløb skal ikke kompenseres ved at forhøje andre skatter eller afgifter.
Det konstaterede provenutab skal kompenseres gennem offentlige  

 besparelser, udliciteringer og andre provenuforbedrende tiltag.  

 Fremskridtspartiet er i den forbindelse indstillet på at gå i spidsen med  

 forslag til og vedtagelse af de nødvendige forslag.
På en finanslov med en  

 årlig omsætning på ca. 400 mia. kr. er det selvfølgelig muligt at finde  

 besparelser på ca. 100 mio. kr. eller svarende til under en promille.
Bemærkninger til lovforslagets enkelte bestemmelser Til § 1 Til nr. 1 og 3 Ændringerne er konsekvenser af den under § 1, nr. 2, foreslåede ændring,  

 hvorefter Ligningsrådets kompetence ophæves.
Til nr. 2 Beløb, der udbetales ved rejse med og uden overnatning, anses for at dække  

 over udgifter til fortæring, småfornødenheder m.v.
De foreslåede satser  

 svarer til de satser, der allerede gælder for en række erhvervsgrupper i dag.  

 Det foreslås endvidere, at der i lighed med de hidtil gældende regler er  

 fradragsret i tilfælde, hvor der ikke udbetales skattefri godtgørelse eller  

 der udbetales mindre end maksimumsbeløbene for skattefri godtgørelser.
Der  

 henvises i øvrigt til de almindelige bemærkninger til lovforslaget.  

 Logiudgifter kan fortsat godtgøres mod behørig dokumentation efter gældende  

 regler.
Til nr. 4 Det foreslås, at ligningslovens § 9, stk. 8 og 9, ophæves.
Dette betyder,  

 at offentligt ansatte ved udbetaling af skattefrie godtgørelser bliver  

 omfattet af de regler, som gælder for privat ansatte i ligningslovens § 9,  

 stk. 5-7.
Til § 2 Til nr. 1 Efter statsskattelovens § 5, litra d, kan der generelt og for så vidt uden  

 nærmere begrænsninger udbetales skattefrie godtgørelser til offentligt  

 ansatte.
Denne regel foreslås ophævet.
Der henvises i øvrigt til  

 lovforslagets almindelige bemærkninger, hvoraf det fremgår, at reglerne for  

 udbetaling af skattefrie godtgørelser for privat ansatte lønmodtagere også  

 skal gælde for offentligt ansatte.
Til § 3 Ligningsrådets beslutning i december 1995 ophæver særreglerne vedrørende  

 skattefri rejse- og befordringsgodtgørelser med virkning fra 1. januar 1997,  

 og det foreslås på denne baggrund, at loven får virkning fra og med  

 indkomståret 1997.
Skriftlig fremsættelse Kim Behnke (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af ligningsloven og statsskatteloven.  

 (Ligestilling mellem offentligt og privat ansatte ved udbetaling af  

 skattefrie godtgørelser, ophævelse af Ligningsrådets kompentence til at  

 fastsætte skattefrie godtgørelser og indførelse af ens satser for skattefrie  

 godtgørelser).
(Lovforslag nr.
L 100).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om påligning af indkomst- og formueskat til staten (ligningsloven),  

 jf. lovbekendtgørelse nr. 869 af 15. november 1995, som senest ændret ved § 1  

 i lov nr. 488 af 12. juni 1996, foretages følgende ændringer:
 1. § 9, stk. 4, affattes således:
»Stk. 4. Udgifter, der kan fradrages uden dokumentation for  

 størrelsen, kan indgå i opgørelsen af de samlede udgifter efter stk. 1 med de  

 i stk. 5 fastsatte satser.« 2. § 9, stk. 5, 2. pkt., udgår, og i stedet indsættes som  

 nye punktummer:
»Dette gælder dog ikke godtgørelser for befordringsudgifter omfattet  

 af § 9 B eller rejseudgifter, såfremt godtgørelsen ikke overstiger 251,70 kr.  

 pr. døgn ved rejse med overnatning i Danmark eller 420,00 kr. pr. døgn ved  

 rejse med overnatning i udlandet. 1. pkt. gælder endvidere ikke ved  

 godtgørelser, der udbetales ved rejse uden overnatning, såfremt godtgørelsen  

 ikke overstiger 10,50 kr. pr. påbegyndt time.
Hvis udbetaling ikke er sket  

 eller er sket med et lavere beløb end nævnt i 2. og 3. pkt., kan der  

 foretages fradrag i den skattepligtige indkomst for differencen.
Beløbene i  

 2. og 3. pkt. reguleres efter personskattelovens § 20.« 3. § 9, stk. 7, 1. pkt., affattes således:
»Såfremt arbejdsgiveren afholder lønmodtagerens udgifter ved rejse i  

 udlandet efter regning, kan arbejdsgiveren udbetale et skattefrit beløb på  

 indtil 60 pct. af satserne i stk. 5 for skattefri rejsegodtgørelse.« 4. § 9, stk. 8 og 9, ophæves.
§ 9. Ved opgørelsen af den skattepligtige indkomst for  

 lønmodtagere fradrages udgifter i forbindelse med udførelsen af det  

 indtægtsgivende arbejde i det omfang, de samlede fradragsberettigede udgifter  

 overstiger et grundbeløb på 3.000 kr.
Grundbeløbet på 3.000 kr. reguleres  

 efter personskattelovens § 20. Befordringsudgifter omfattet af § 9 B eller  

 statsskattelovens § 6, litra a, kan dog ikke fradrages ved  

 indkomstopgørelsen, jf. dog § 9 B, stk. 3.
 Stk. 2. Begrænsningen af fradraget efter stk. 1 omfatter ikke  

 udgifter, som lønmodtagere kan fradrage efter § 9 B, stk. 3, og §§ 9 C og 9  

 D, § 13 i denne lov eller § 49, stk. 1, i lov om beskatningen af  

 pensionsordninger m.v.
 Stk. 3. Ved opgørelsen af den skattepligtige indkomst fradrages  

 udgifter til repræsentation dog kun med et beløb svarende til 25 pct. af de  

 afholdte udgifter.
 Stk. 4. Udgifter, der efter Ligningsrådets anvisning kan fradrages  

 uden dokumentation for størrelsen, kan indgå i opgørelsen af de samlede  

 udgifter efter stk. 1 med de af Ligningsrådet fastsatte satser.
Stk. 5. Godtgørelse, der udbetales af arbejdsgiveren, for  

 udgifter, lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller for rejseudgifter, såfremt godtgørelsen ikke  

 overstiger satser, der fastsættes af Ligningsrådet.
Udbetaler arbejdsgiveren  

 ikke hel eller delvis skattefri godtgørelse, kan fradrag for befordring som  

 nævnt i § 9 B foretages efter § 9 C.
Godtgørelsen skal medregnes ved  

 indkomstopgørelsen, hvis den fragår i en forud aftalt bruttoløn.  

 Rejseudgifter kan ikke fradrages ved indkomstopgørelsen i det omfang, de er  

 godtgjort efter 2. pkt.
 Stk. 6. Reglerne i stk. 5 finder tilsvarende anvendelse på rejse-  

 og befordringsgodtgørelser, der udbetales til medlemmer af eller medhjælpere  

 for bestyrelser, udvalg, kommissioner, råd og lignende.
Stk. 7. Såfremt arbejdsgiveren afholder lønmodtagerens udgifter  

 ved rejse i udlandet efter regning, kan arbejdsgiveren udbetale et skattefrit  

 beløb på indtil 60 pct. af Ligningsrådets satser for skattefri  

 rejsegodtgørelse.
Selv om arbejdsgiveren ikke udbetaler et skattefrit beløb  

 efter 1. pkt., kan lønmodtageren ikke foretage et tilsvarende fradrag i den  

 skattepligtige indkomst.
Stk. 8. Ved opgørelsen af den skattepligtige indkomst medregnes  

 ikke dagpenge og rejsegodtgørelser, der udbetales i forbindelse med  

 udførelsen af offentlige hverv, der gør det nødvendigt for den skattepligtige  

 at tage ophold uden for hjemstedskommunen, jf. statsskattelovens § 5, litra  

 d.
Statsskattelovens § 5, litra d, anvendes dog kun på udbetalinger fra  

 staten, danske kommuner og De Europæiske Fælleskaber.
Stk. 9. Reglerne i stk. 8 anvendes tillige på dagpenge og  

 rejsegodtgørelser, som Kommunernes Landsforening eller Amtsrådsforeningen i  

 Danmark udbetaler til bestyrelsesmedlemmer for udførelse af deres hverv som  

 bestyrelsesmedlemmer i disse foreninger.
Disse dagpenge og rejsegodtgørelser  

 kan dog ikke overstige beløb, som bestyrelsesmedlemmet har krav på for  

 tilsvarende hverv som kommunalbestyrelsesmedlem eller amtsrådsmedlem.
Stk. 10. Godtgørelse, der ydes for udgifter til kost og logi i  

 forbindelse med formidlet døgnophold omfattet af §§ 66 og 68 a i lov om  

 social bistand, medregnes ikke ved indkomstopgørelsen.
Dette gælder dog kun  

 den del af godtgørelsen, der ikke overstiger satser, som fastsættes efter  

 lovens § 66 a, stk. 1. Udgifter, der er godtgjort efter 1. pkt., kan ikke  

 fradrages ved indkomstopgørelsen.
Reglerne i 1.-3. pkt. finder ikke  

 anvendelse, hvis formidlet døgnophold udøves som selvstændig  

 erhvervsvirksomhed.
§ 2 I lov nr. 149 af 10. april 1922 om indkomst- og formueskat til staten  

 (statsskatteloven), som senest ændret ved § 8 i lov nr. 427 af 14. juni 1995,  

 foretages følgende ændring:
 1. § 5, litra d, ophæves.
§ 5 Til Indkomst henregnes ikke:
a.
Formueforøgelse, der fremkommer ved, at de Formuegenstande, en  

 skattepligtig ejer, stiger i Værdi - medens der paa den anden Side ikke gives  

 Fradrag i Indkomsten for deres Synken i Værdi, eller Indtægter, som hidrører  

 fra Salg af den skattepligtiges Ejendele (herunder indbefattet Værdipapirer)  

 for saa vidt disse Salg ikke henhører til vedkommendes Næringsvej, for  

 Eksempel Handelsvirksomhed med faste Ejendomme, eller er foretaget i  

 Spekulationsøjemed, i hvilke Tilfælde den derved indvundne Handelsfortjeneste  

 henregnes til Indkomsten, ligesom ogsaa eventuelt Tab kan fradrages i denne.  

 Ved Salg af fast Ejendom samt Aktier og lignende offentlige Værdipapirer, der  

 er indkøbt efter 1. januar 1922, anses Spekulationshensigt at have  

 foreligget, naar Salget sker inden 2 Aar efter Erhvervelsen, medmindre det  

 modsatte godtgøres at være Tilfældet.
b.
Gaver, der falder ind under Afsnit III. i Lov om Afgift af Arv og Gave,  

 samt Formueforøgelse, som hidrører fra Arv og Forskud paa saavel falden som  

 ikke falden Arv eller fra Indgaaelse af Ægteskab, Udbetaling af  

 Livsforsikringer, Brandforsikringer og deslige; c. de Indtægter, der hidrører fra Kapitalforbrug eller Optagelse af Laan; d.
Dagpenge og Rejsegodtgørelser, begge Dele under Udførelse af offentlige  

 Hverv der gør det nødvendigt for den paagældende at tage Ophold udenfor hans  

 Hjemstedskommune; e. - - - Efter 2. behandling den 27. maj 1997 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 869 af 15. november 1995, som ændret bl.a. ved § 2 i  

 lov nr. 1063 af 12. december 1996 og § 13 i lov nr. 1219 af 27. december 1996  

 og senest ved lov nr. 239 af 2. april 1997, foretages følgende ændringer:
 1. § 9, stk. 4, affattes således:
»Stk. 4. Udgifter, der kan fradrages uden dokumentation for  

 størrelsen, kan indgå i opgørelsen af de samlede udgifter efter stk. 1 med de  

 i stk. 5 fastsatte satser.« 2. § 9, stk. 5, 2. pkt., udgår, og i stedet indsættes som  

 nye punktummer:
»Dette gælder dog ikke godtgørelse for befordringsudgifter omfattet  

 af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger 350,00 kr. ved rejse med  

 overnatning. 1. pkt. gælder endvidere ikke godtgørelse, der udbetales ved  

 rejse uden overnatning, såfremt godtgørelsen ikke overstiger 10,50 kr. pr.  

 påbegyndt time.
Hvis udbetaling ikke er sket eller er sket med et lavere  

 beløb end de i 2. og 3. pkt. nævnte, kan der foretages fradrag i den  

 skattepligtige indkomst for differencen.
Beløbene i 2. og 3. pkt. reguleres  

 efter personskattelovens § 20.« 3. I § 9, stk. 5, 4. pkt., der bliver stk. 5, 7. pkt.,  

 ændres ordene »Med hensyn til anvendelsen af Ligningsrådets  

 standardsatser« til: »Med hensyn til anvendelsen af de i 2. og 3.  

 pkt. nævnte beløb«.
 4. § 9, stk. 5, 5. og 8. pkt., ophæves.
5. I § 9, stk. 5, 9. pkt., der bliver stk. 5, 10. pkt.,  

 ændres »2. pkt.« til: »2. og 3. pkt.« 6. § 9, stk. 7, 1. pkt., affattes således:
»Såfremt arbejdsgiveren afholder lønmodtagerens udgifter ved rejse i  

 udlandet efter regning, kan arbejdsgiveren udbetale et skattefrit beløb på  

 indtil 60 pct. af satserne i stk. 5 for skattefri rejsegodtgørelse.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1997.
