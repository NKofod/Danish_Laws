(arealtilskud) Indhold Tilskud til økologisk jordbrugsproduktion Autorisation Ansøgning om tilskud Udbetaling af tilskud Ændringer vedrørende ansøger og bedrift Bortfald og tilbagebetaling af tilskud Kontrol Straffebestemmelser Relation til regler for miljøvenlige jordbrugsforanstaltninger Tilskud til udviklingsprojekter Adresser Bilag A Eksempel på tilskud til omlægning Bilag B Eksempel på tilskud til opretholdelse Tilskud til økologisk jordbrugsproduktion Denne vejledning henvender sig til jordbrugere, som ønsker at drive  

 økologisk jordbrugsproduktion med tilskud.
Der kan også ydes tilskud til udviklingsprojekter inden for økologisk  

 jordbrugsproduktion.
Ordningen er kort omtalt i slutningen af denne  

 vejledning.
 Yderligere oplysning om tilskudsordningen kan fås ved henvendelse til  

 Strukturdirektoratet.
Betingelser for at få tilskud Reglerne for at opnå tilskud er 1) Hvem kan søge tilskud? Alle jordbrugere , som har fremsendt ansøgning om autorisation til  

 Plantedirektoratet inden den 31. marts 1996, kan søge arealtilskud hos  

 Strukturdirektoratet.
 Det gælder, uanset om jordbrugeren er ejer eller forpagter, heltids- eller  

 deltidslandmand, enkeltperson eller et selskab og lign.
Hvilke tilskud kan der ydes? Der kan ydes følgende former for tilskud:
 - Omlægningstilskud.
 - Tilskud for anvendelse af økologisk produktionsmetode.
 - Tilskud for nedsat gødningstilførsel.
 Herudover ydes et årligt tillæg for arealer beliggende i Særligt Følsomme  

 Landbrugsområder (SFL-områder).
 Tilskud ydes til:
- Arealer i omdrift, jf. bedriftens omlægningsplan - Arealer med frugtplantage og bærproduktion Der ydes dog ikke tilskud til udtagne arealer.
 Udtagne arealer er arealer, der i henhold til hektarstøtteordningen er  

 braklagte eller anvendes til dyrkning af non-food afgrøder.
 Arealer uden for omdriften er arealer, der ikke dyrkes, arealer der er  

 tilsået med græs i 5 år eller mere (inkl. udlægsåret), skov,  

 juletræsbeplantninger, skrænter og andre udyrkede arealer.
Tilskudsbeløb Omlægningstilskuddet ydes i de første 2 år, efter at arealet er påbegyndt  

 omlagt.
 Tilskuddet for anvendelse af økologisk produktionsmetode og for nedsat  

 gødningstilførsel ydes både i omlægningsperioden og i opretholdelsesperioden  

 for de arealer, der hvert år i alt er omlagt.
Tilskud for nedsat gødningstilførsel ydes for arealer med afgrøder, hvor  

 kvælstofbehovet er over 0 kg kvælstof pr. ha, jf.
Plantedirektoratets  

 Vejledning og skemaer: »Grønne marker, sædskifte- og gødningsplan,  

 gødningsregnskab og nøgletal«.
Tilskuddet ydes ikke i det/de år, hvor  

 arealerne dyrkes med en afgrøde, som ikke har behov for tilførsel af  

 kvælstof.
Tillægget ydes for arealer, der er beliggende inden for Særligt Følsomme  

 Landbrugsområder, og - er inden for omdrift, - har behov for tilførsel af kvælstof og - ikke er udtagne.
 I bilag A og B er vist eksempler på tilskud i en omlægningsperiode og i en  

 opretholdelsesperiode.
Autorisation Oplysning om autorisation af bedriften til økologisk jordbrug og regler om  

 ansøgning om autorisation kan fås hos Plantedirektoratet.
 Ansøgning om autorisation indsendes til Plantedirektoratet inden den 31.  

 marts det år, omlægningen ønskes påbegyndt.
Ansøgning om tilskud Alle økologer som har fremsendt ansøgning om autorisation til  

 Plantedirektoratet inden den 31. marts 1996, vil modtage ansøgningsmateriale  

 fra Strukturdirektoratet.
 For økologer som autoriseres i 1996, er ansøgningsfristen den 15.  

 september 1996.
Udbetaling af tilskud Tilskud udbetales til jordbrugere, der er autoriseret af  

 Plantedirektoratet.
 Tilskud udbetales kun på de tidspunkter, der er nævnt nedenfor, hvis  

 ansøgningen er indsendt rettidigt og er fuldstændig.
 Hvis jordbrugsbedriften er under afhændelse, afståelse på tvangsauktion  

 eller underlagt dødsbobehandling udbetales tilskuddet, når det er klarlagt,  

 at Strukturdirektoratet ikke har et krav om tilbagebetaling af tilskud.
 Ansøgere, hvis jordbrugsbedrift er under omlægning eller er omlagt pr.  

 1. januar 1996 :
80% af årets tilskud udbetales som en a conto betaling inden udgangen af  

 marts.
Resten udbetales i oktober, efter der foretaget kontrol af bedriften.
 Jordbrugere, der autoriseres efter den 1. januar 1996 :
 For det første år, hvor en omlægnings- eller en opretholdelsesperiode  

 begyndes, udbetales det fulde tilskudsbeløb i oktober, efter der foretaget  

 kontrol af bedriften og efter der er meddelt autorisation til økologisk  

 jordbrug.
Skattemæssige forhold De udbetalte tilskud er skattepligtig indkomst og indberettes af  

 Strukturdirektoratet til skattevæsenet.
Ændringer vedrørende ansøger og bedrift Ændringer af ejerforhold og forpagtningsaftaler Hvis jordbrugsbedriften skifter ejer eller forpagter, kan den nye ejer  

 eller forpagter indtræde i de indgåede forpligtelser og rettigheder over for  

 Strukturdirektoratet.
 Tilskudsmodtageren er forpligtet til at underrette Strukturdirektoratet  

 skriftligt om ejendommens overdragelse snarest muligt.
Tilskudsmodtageren er forpligtet til skriftligt at underrette  

 Strukturdirektoratet, hvis forpagtningsaftaler ophører.
Den nye forpagter  

 skal skriftligt meddele Strukturdirektoratet, om pågældende ønsker at  

 indtræde i tilskudsmodtagerens rettigheder og forpligtelser over for  

 Strukturdirektoratet.
 Hvis jordbrugsbedriften sættes på tvangsauktion, skal tilskudsmodtager  

 straks underrette Strukturdirektoratet.
 Hvis tilskudmodtager erklæres konkurs eller indgiver begæring om konkurs,  

 betalingsstandsning eller akkord, skal tilskudsmodtager straks underrette  

 Strukturdirektoratet.
 Der henvises i øvrigt til afsnittet »Bortfald og tilbagebetaling af  

 tilskud«.
Ændringer i bedriftens areal Hvis bedriften udvides, kan jordbrugeren få tilskud til økologisk  

 jordbrugsproduktion for de nye arealer.
 Hvis dele af bedriften sælges eller bortforpagtes, skal  

 Strukturdirektoratet underrettes skriftligt, idet der i så tilfælde kan opstå  

 krav om tilbagebetaling af tilskud.
 Der henvises i øvrigt til afsnittet »Bortfald og tilbagebetaling af  

 tilskud«.
Bortfald og tilbagebetaling af tilskud Bortfald af tilskud Strukturdirektoratet kan bestemme, at tilskud til økologisk  

 jordbrugsproduktion bortfalder, hvis tilskudsmodtageren ikke opfylder  

 forpligtelserne for at opnå tilskud.
Tilbagebetaling af tilskud Strukturdirektoratet kan bestemme, at udbetalte tilskud skal betales  

 tilbage med renter fra fremsættelsen af kravet om tilbagebetaling, hvis Det nævnte rentetillæg beregnes fra en måned efter fremsættelsen af kravet  

 om tilbagebetaling med den rentesats, der er fastsat i renteloven.
 Tilskudsmodtageren har pligt til at underrette Strukturdirektoratet, hvis  

 betingelserne for at få tilskud ikke længere er opfyldt.
Kontrol Der foretages kontrol på bedrifterne for at efterprøve, om betingelserne  

 for at yde tilskud er opfyldt.
 Tilskudsmodtageren eller en stedfortræder har pligt til at ledsage  

 kontrolpersonalet og bistå ved kontrollen, bl.a. ved at fremlægge det  

 nødvendige dokumentationsmateriale.
 Kontrollen foretages af Strukturdirektoratet og Plantedirektoratet.
Straffebestemmelser Det er på de foregående sider omtalt, at jordbrugeren skal meddele en  

 række oplysninger.
Dette betyder, at oplysningerne skal være rigtige.
Der må  

 ikke gives vildledende oplysninger eller forekomme fortielser af betydning  

 for Strukturdirektoratets arbejde med sagen.
 De vilkår, der er fastsat i tilsagn om tilskud, skal overholdes.  

 Foranstaltningernes gennemførelse kan blive kontrolleret, og det er ligeledes  

 en pligt at give vejledning og hjælp i forbindelse med kontrollen.
Såfremt ovenstående ikke overholdes, er dette efter loven strafbart og kan  

 føre til straf af bøde, medmindre højere straf er forskyldt efter anden  

 lovgivning.
En bødestraf kan afgøres uden retslig forfølgning ved, at der  

 accepteres et bødeforlæg.
 Aktieselskaber, anpartsselskaber eller lignende kan også blive straffet  

 med bøde.
Relation til regler for Miljøvenlige Jordbrugsforanstaltninger For økologiske bedrifter kan der søges om tilskud for:
- udlæg af rajgræs i kornafgrøder, - miljøvenlig drift at græsarealer uden for omdriften og - 20-årig udtagning af agerjord.
 Tilskud for miljøvenlig drift af græsarealer uden for omdriften og tilskud  

 for 20-årig udtagning af agerjord ydes udelukkende for arealer beliggende i  

 SFL-områder, specielt udpeget til disse ordninger.
SFL-områder er områder, som amterne har udpeget som Særligt Følsomme  

 Landbrugsområder.
Oplysninger om områdernes beliggenhed fås hos amterne.
Der kan søges om tilskud til både økologisk jordbrugsproduktion og udlæg  

 af rajgræs i kornafgrøder til de samme arealer.
Derimod kan man ikke få  

 tilskud til økologisk jordbrugsproduktion til de samme arealer, for hvilke  

 der ydes tilskud til miljøvenlig drift af græsarealer eller til 20-årig  

 udtagning af agerjord.
 Hvis jordbrugsbedriften er autoriseret til økologisk jordbrugsproduktion,  

 kan der ikke under ordningen for Miljøvenlige Jordbrugsforanstaltninger gives  

 tilskud til nedsættelse af kvælstoftilførsel eller til sprøjtefrie randzoner.  

 Sker autorisationen til økologisk jordbrugsproduktion, efter at der er givet  

 tilsagn om tilskud til en af disse foranstaltninger, bortfalder tilskuddet  

 med virkning fra og med den vækstsæson, hvor omlægningen til økologisk  

 jordbrugsproduktion påbegyndes, se nærmere i afsnittet »Tilskuddets  

 bortfald og tilbagebetaling« i Vejledning om tilskud til miljøvenlige  

 jordbrugsforanstaltninger.
 Vejledning om tilskud til miljøvenlige jordbrugsforanstaltninger kan fås  

 ved henvendelse til amterne eller Strukturdirektoratet.
Tilskud til udviklingsprojekter Der kan ydes tilskud til udviklingsprojekter vedrørende produktudvikling  

 og til information, undervisning, forskning og forsøg.
 Ansøgningsskema og vejledning udleveres til alle interesserede ved  

 henvendelse til Strukturdirektoratet.
Adresser Strukturdirektoratet Toldbodgade 29 1253 København K.
tlf. 33 63 73 00 Plantedirektoratet Skovbrynet 18 2800 Lyngby tlf. 45 96 66 00 Landboorganisationernes faglige Landsudvalg Udkærsvej 15 8200 Århus N.
tlf. 86 10 90 88 Specialudvalget for Økologi Landbrugsrådets Rådgivningscenter Udkærsvej 15 8200 Århus N.
tlf. 86 10 90 88 Amter i Danmark:
Bornholms Amt Ullasvej 23 Postboks 160 3700 Rønne tlf. 56 95 60 00 Frederiksborg Amt Amtsgården Kongens Vænge 2 3400 Hillerød tlf. 42 26 66 00 Fyns Amt Amtsgården Ørbækvej 100 5220 Odense SØ tlf. 66 15 94 00 Københavns Amt Amtsgården Stationsparken 27-33 2600 Glostrup tlf. 43 22 22 22 Nordjyllands Amt Amtsgården Niels Bohrsvej 30 Postboks 8300 9220 Aalborg Ø tlf. 96 35 10 00 Ribe Amt Amtsgården Sorsigvej 35 6760 Ribe tlf. 75 42 42 00 Ringkøbing Amt Steen Blichersvej 6 6950 Ringkøbing tlf. 97 32 08 66 Roskilde Amt Amtsgården Køgevej 80 4000 Roskilde tlf. 46 32 32 32 Storstrøms Amt Amtsgården Parkvej 37 4800 Nykøbing Falster tlf. 54 82 32 32 Sønderjyllands Amt Amtsgården Skelbækvej 2 6200 Aabenraa tlf. 74 33 50 50 Vejle Amt Damhaven 12 7100 Vejle tlf. 75 83 53 33 Vestsjællands Amt Alleen 15 4180 Sorø tlf. 53 63 25 33 Viborg Amt Amtsgården Skottenborg 26 Postboks 21 8800 Viborg tlf. 86 62 33 00 Århus Amt Amtsgården Lyseng Alle 1 8270 Højbjerg tlf. 89 44 66 66 Bilag A Eksempel på tilskud i en omlægningsperiode Ejendommen har i alt 28 ha i omdrift.
Der omlægges 7 ha i 1996, 8 ha i  

 1997, 6 ha i 1998 og 7 ha i 1999.
Af de omlagte arealer er der i 1996 5 ha som bliver dyrket med en afgrøde,  

 der har behov for tilførsel af kvælstof.
I 1997 er der tale om 11 ha, i 1998  

 15 ha og i 1999 og 2000 er der 20 ha som bliver dyrket med en afgrøde der har  

 behov for tilførsel af kvælstof.
Bilag B Eksempel på tilskud til opretholdelse Ejendommen er færdigomlagt til økologisk jordbrug i 1995.
 Ejendommen har i alt 40 ha i omdrift i hele opretholdelsesperioden, heraf  

 30 ha, som berettiger til tilskud for nedsat gødningsproduktion.
 I 1996 søges om tilskud til opretholdelse for en 5-årig periode.
 Der kan for samtlige år i tilsagnsperioden udbetales følgende tilskud:
 NB! Der ydes et årligt tillæg for arealer beliggende i Særligt  

 Følsomme Landbrugsområder (SFL-tillæg).
 Tillægget udgør kr. 215,00 pr. ha.
 Betingelserne for at få udbetalt SFL-tillæg, fremgår af side 6 i denne  

 vejledning.
