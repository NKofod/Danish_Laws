Nr BTL 252 Betænkning over Forslag til lov om ændring af merværdiafgiftsloven  

 (momsloven) (Ændringer som følge af EF's indre marked m.v.)   

 Nr L 252 1991-92, 1. samling Afgivet af Skatteudvalget Afgivet: 19920506 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Automobilforhandler Forening, De danske Landboforeninger, Detailhandelens Fællesråd, Foreningen af Danske Eksportvognmænd, Foreningen af Danske Revisorer, Foreningen af Registrerede Revisorer og Foreningen af Statsautoriserede Revisorer.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse uændret . Mindretallet kan ikke stemme for  

 de stillede ændringsforslag.
 Fremskridtspartiet støtter lovforslaget, fordi det er ændringer som følge  

 af EF's indre marked, men partiet ønsker at påpege det beklagelige i, at det  

 ikke har været muligt at fastholde de hidtidige frister for indberetning af  

 moms og afgifter og betaling af beløbene.
 Fremskridtspartiet mener, at vedtagelsen af lovforslaget medfører helt  

 urimelige arbejdsforhold for både virksomheder og revisorer, og at man burde  

 have taget større hensyn til de indsigelser, der har været.
 ÆndringsforslagAf skatteministeren , tiltrådt af et flertal  

 (udvalget med undtagelse af FP):
 Til § 1 1) Nr. 23 affattes således:
»23. I § 20, stk. 1, 1. pkt., § 22, stk. 1, 1. pkt.,  

 og § 28, stk. 3, 2. pkt., ændres »20 dage« til: »10  

 dage«.' Til § 2 2) I stk. 2, 3. pkt., ændres datoen »20.  

 november« til: »12. november«.
Bemærkninger Til nr. 1 og 2 Ændringsforslagene er en konsekvens af det fremsatte  

 ændringsforslag til lovforslag nr.
L 260 om ændring af momsloven og  

 toldloven, som skal finansiere bortfaldet af de arbejdsmarkedsbidrag, der  

 forfalder til betaling senere end den 31. marts 1992.
 I ændringsforslaget til L 260 foreslås kreditfristen for moms pr. 1. juli  

 1992 forkortet med 8 dage både for så vidt angår den indenlandske moms og  

 importmomsen.
Ændringsforslagene til L 252 medfører, at byvirksomheders frist for  

 angivelse og indbetaling af moms fra den 1. januar 1993 afkortes med  

 yderligere 2 dage.
Det betyder, at afkortningen af fristen for angivelse og  

 indbetaling af moms pr. 1. januar 1993 bliver på i alt 10 dage.
 Ændringsforslagene medfører, at fristen for angivelse og indbetaling af  

 moms for f.eks. januar kvartal ændres fra den 20. maj til den 10. maj.
 Ændringsforslagene medfører endvidere, at fristen for  

 landbrugsvirksomheders indbetaling af moms fra den 1. januar 1993 ligeledes  

 afkortes med yderligere 2 dage.
 For landbrugsvirksomheder m.v., hvis afgiftsperiode udløber f.eks. 31.  

 januar, vil ændringen medføre, at fristen for indbetaling af henholdsvis 1.  

 og 2. rate moms ændres fra henholdsvis den 20. juli og den 20. oktober til  

 den 10. juli og den 10. oktober.
Ved ændringsforslagene foreslås det samtidig, at de gældende frister for  

 indgivelse af momsangivelse for landbrug m.v. fastholdes.
Dette er muligt,  

 uden at det påvirker betalingsfristen, da tidspunktet for henholdsvis  

 angivelse og betaling ikke er sammenfaldende for landbruget.  

 Ændringsforslagene tilgodeser et hensyn til, at landbrugets regnskabskontorer  

 fortsat i videst muligt omfang kan bistå landbruget med momsangivelser.
Ved  

 en fremrykning af angivelsesperioden vil dette ikke være muligt.
 Ændringsforslagene skønnes at medføre begrænsede engangsudgifter for de  

 statslige told- og skattemyndigheder.
 Med hensyn til de provenumæssige virkninger henvises der til  

 bemærkningerne til lovforslaget samt til ændringsforslagene til L 260.
