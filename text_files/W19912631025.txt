 En radio har klaget over, at nævnet har placeret radioen på en  

 frekvens mod oprindeligt som ønsket på en anden frekvens i  

 tilladelsesområdet.
 Udvalget har under de foreliggende omstændigheder fundet det sagligt  

 begrundet, at nævnet ikke på indeværende tidspunkt har ønsket at placere en  

 yderligere station på en frekvens, der eventuelt i løbet af foråret 1992 skal  

 ophøre med at sende selvstændigt.
På sit møde den 10. december 1991 har Udvalget vedr.
Lokal Radio og TV  

 behandlet en klage fra Foreningen »The Channel«, Ringsted, over  

 tildelingen af sendetid foretaget af nævnet i Ringsted.
Udvalget vedr.
Lokal Radio og TV har behandlet sagen på grundlag af  

 følgende oplysninger:
 Foreningen »The Channel«, Ringsted, har i brev af 21. september  

 1991 klaget over, at lokalradionævnet i Ringsted kommune har tildelt  

 stationen en ugentlig sendetid på frekvensen 100.7 MHz på ugens samtlige dage  

 mellem kl. 22.00 og 06.00, mod oprindeligt som ønsket af radioen på  

 frekvensen 90.1 MHz i ledige timer samt på ugens samtlige dage mellem kl.  

 18.00 og 21.00.
 I skrivelse af 15. oktober 1991 har udvalget anmodet nævnet om en  

 udtalelse vedrørende de hensyn, nævnet har lagt til grund for ikke at udnytte  

 de sendemæssige muligheder fuldt ud på 90.1 MHz.
Lokalradionævnet i Ringsted oplyser i en skrivelse af 31. oktober 1991, at  

 Ringsted kommune er tildelt to frekvenser, fordi det geografisk er vanskeligt  

 at dække hele kommunen fra en frekvens.
Ved henvendelse til P&T er det  

 oplyst, at man ikke kunne forvente at få tildelt yderligere frekvenser.  

 Nævnet har derfor meddelt de eksisterende radioer, at man for at forbedre  

 sendemulighederne vil overveje at anvende de 2 frekvenser i overensstemmelse  

 med P&T's oprindelige intentioner, når de nugældende programtilladelser  

 udløber den 31. marts 1992.
Set i dette perspektiv har lokalradio- og TV nævnet ikke ønsket på  

 nuværende tidspunkt (ca. 5 mdr. før denne tilladelsesperiode udløber) at give  

 tilladelse til nye radioer på frekvensen 90,1 MHz.
I stedet har man valgt at  

 tildele den ansøgende forening et tilsvarende antal timer på frekvensen 100,7  

 MHz.
Udvalget vedr.
Lokal Radio og TV skal herefter udtale:
Udvalget har i andre sager lagt til grund, at et nævn kan vælge at lave  

 parallelsending på to frekvenser, der er stillet til rådighed for det lokale  

 område.
Under de foreliggende omstændigheder findes det sagligt begrundet, at  

 nævnet ikke på indeværende tidspunkt har ønsket at placere en yderligere  

 station på en frekvens, der eventuelt i løbet af foråret 1992 skal ophøre med  

 at sende selvstændigt.
Udvalget skal dog udbede sig underretning om, hvad  

 nævnet beslutter sig for i forbindelse med den nye tilladelsesperiode.
 Udvalget træffer i overenstemmelse hermed følgende afgørelse:
 Der kan ikke gives klageren medhold.
Ingen .
