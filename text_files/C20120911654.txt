Skrivelse om at udbetalingsperioderne i marts 2013 og december 2013 ændres for ydelser der udbetales for 4 henholdsvis 5 uger Efter samråd med Arbejdsløshedskassernes Samvirke og Ministeriet for Børn og Undervisning ændres udbetalingsperioden i marts 2013 fra 5 til 4 uger som følge af sammenfald mellem udbetalingsperiodens afslutning og påsken.
 Udbetalingsperioden dækker herefter uge 8 til og med uge 11 i 2013, hvilket er 18. februar  17. marts 2013.
 Tilsvarende ændres udbetalingsperioden i december 2013 fra 5 til 4 uger som følge af sammenfald mellem udbetalingsperiodens afslutning og julen.
 Udbetalingsperioden dækker herefter uge 47 til og med uge 50 i 2013, hvilket er 18. november  15. december 2013.
 Ændringen sker med henvisning til § 46, stk. 1 i lov om arbejdsløshedsforsikring m.v. og § 7, stk. 2, i bekendtgørelse nr. 37 af 23. januar 2004 om refusion af de anerkendte arbejdsløshedskassers udbetalinger af godtgørelse ved deltagelse i erhvervsrettet voksen- og efteruddannelse og befordringstilskud samt om tilsyn, regnskab og revision.
 Der vedlægges bilag med en oversigt over udbetalingsperioder i hele 2013.
 Arbejdsmarkedsstyrelsen, den 20. februar 2012.
Bilag: Udbetalingsperioder 2013 Bemærkninger:
