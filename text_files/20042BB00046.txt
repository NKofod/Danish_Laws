Fremsat den 30. marts 2005 af Lone Møller (S),  

 Mette Gjerskov (S),  

 Lene Hansen (S) og Jens Peter Vernersen (S) Forslag til folketingsbeslutning om  

 gennemførelse af kontrol med markedsføring af usunde føde- og  

  

 drikkevarer til børn under 16 år Folketinget opfordrer regeringen til i indeværende  

 folketingssamling at fremsætte de lovforslag samt udarbejde de administrative  

 forskrifter, der er nødvendige for at beskytte børn under 16 år mod  

 markedsføring af usunde føde- og drikkevarer.
Lovforslagene og de administrative forskrifter skal omfatte  

 forbud mod -  

  

    

 	  

 alle deciderede reklamer for usunde føde- og  

 drikkevarer, hvor enten produktet eller selve markedsføringen direkte  

 henvender  

 sig til børn under 16 år, -  

  

    

 	  

 al  

 omtale eller brug af figurer, symboler m.v. for usunde føde- og drikkevarer  

  rettet  

 mod børn  f.eks. på internettet eller i informationsmateriale,  

 medmindre det  

 har karakter af sober ernæringsoplysning, og -  

  

    

 	  

 al  

 marked  

 sføring af usunde føde- og drikkevarer i medier for børn, i  

 børneprogrammer og lign., som primært ses af børn.
Bemærkninger til forslaget Forslaget er en delvis genfremsættelse af beslutningsforslag nr.  

 B 50 fra folketingsåret 2004-05, 1. samling.
B 50 bortfaldt på grund af  

 udskrivelse af valg.
Der henvises til Folketingstidende 2004-05, 1. samling,  

 tillæg A side 3273 og 3275.
Ernæringsproblemets omfang I den vestlige verden er den største trussel mod vores sundhed i  

 dag, at vi spiser for meget.
Et meget synligt resultat af dette er det, som  

 mange eksperter kalder en decideret fedmeepidemi.
Forekomsten af overvægt og fedme er stærkt stigende.
I Danmark  

 er der sket en 30-40 gange stigning i forekomsten af fedme (BMI  

    

³  

  

 30) over de sidste 50 år, og i dag er ca.  

 40 pct. af voksne danskere overvægtige (BMI  

³  

  

 25), hvoraf 13-15 pct. er egentlig fede.
Udviklingen er især problematisk i  

 forhold til børn og unge, hvor en undersøgelse af københavnske børn viser, at  

 der er sket en ca. tidobling af forekomsten af fedme de sidste 50 år.
Fedmeforekomsten har en klar social skævhed, da fedme især  

 forekommer i befolkningsgrupper med de korteste uddannelser, laveste  

 indkomster og ufaglærte job, selv om der også er sket en stigning i  

 fedmeforekomsten hos højtuddannede.
Desværre viser erfaringen, at det er få  

 mennesker, der er i stand til at tabe sig permanent, når de først er blevet  

 fede.
Derfor er forebyggelse essentiel.
Overvægt og fedme er et resultat af, at mange danskere spiser  

 for meget, for sødt og for fedt i forhold til aktivitetsniveauet.
Overvægt og  

 fedme medfører risiko for en lang række sygdomme som type 2-sukkersyge,  

 hjertekarsygdomme, slidgigt, visse kræftsygdomme m.v.
Ud over et stort tab af  

 livskvalitet for den enkelte, betyder dette store udgifter for  

 sundhedsvæsenet,  

 som er beregnet til at udgøre 5-8 pct. af sundhedsbudgettet, og som forventes  

 at  

 ville stige i takt med fedmeepidemien.
 Børn har 50 pct. højere indtag af sukker end voksne. 3 ud af 4  

 børn får således for meget sukker, mens 13 pct. af børn får over dobbelt så  

 meget sukker som anbefalet.
Markedsføring af mad- og drikkevarer Markedsføringen af mad- og drikkevarer er massiv.
I 2003-2004 blev  

 der årligt brugt 500 mio. kr. på reklamer for fødevarer.
Derudover bruges der  

 lige under 400 mio. kr. årligt på reklamer for drikkevarer, mens der bruges  

 120-130 mio. kr. på reklamer for slik om året.
Markedsføringen sker i form af  

 reklamer i tv, radio, skrevne medier og på internettet, sponsorering af sport  

 og kultur, »product placement« og markedsføring i skoler.
I Danmark bruges 85  

 pct. af fødevareerhvervets reklamebudget på tv-reklamer.
Eksperter mener, at aldersgrænsen for, hvornår børn forstår  

 reklamer, generelt er 6-7 år, men at børn op til 12 år er ekstra sårbare over  

 for reklamers påvirkning.
En engelsk rapport konkluderer, at børn ikke blot  

 påvirkes til at købe bestemte mærker, men ligeledes til at vælge bestemte  

 typer  

 af fødevarer.
Denne påvirkning går i retning af en øget præference for  

 fødevarer med et højt salt-, sukker- og fedtindhold.
 Mange reklamer for usunde produkter prøver at sætte produktet i  

 en mere sund kontekst, f.eks. ved at anføre, at det giver energi (typisk  

 morgenmadsprodukter), sætte produktet i forbindelse med sport  

 (morgenmadsprodukter, mælkesnitte) eller ved at angive f.eks. mælkeindhold  

 (mælkesnitte,  

 som er placeret ved siden af mælken i køleskabet). Dette er med til at sløre  

 produktets reelle ernæringsværdi, hvilket må formodes især at være et problem  

 for de svageste forbrugere.
Myndighederne skal desuden definere en klar grænse mellem  

 markedsføring og sober ernæringsoplysning, herunder også information på  

 internettet, så de usunde produkter aldrig kommer til at optræde i en  

 kontekst,  

 der fremstiller dem mere sunde, end de reelt er.
Ligeledes skal det  

 defineres,  

 i hvilket omfang markedsføring over for børn via markedsføring målrettet mod  

 familier  

 kan reguleres.
Tv-reklamer En undersøgelse fra Forbrugerinformationen (nu  

 Forbrugerstyrelsen) fra 2000 viste, at hver sjette reklame på TV 2 henvendte  

 sig til børn, og af disse var 93 pct. for decideret usunde fødevarer.  

 Forbrugerinformationen  

 gentog undersøgelsen af TV 2-reklamer i perioden oktober 2002 til marts 2003,  

 og undersøgelsen viste, at alle de reklamer, der henvendte sig til børn (536  

 reklamevisninger ud af i alt 3100), reklamerede for usunde fødevarer.
Når  

 reklamer for slik og chokolade, som ikke regnes for fødevarer, og  

 sodavandsreklamer,  

 som ikke direkte er rettet mod børn, tælles med, var der i alt 931 reklamer  

 for  

 usunde fødevarer eller slik, svarende til 30 pct. af alle reklamer.
Samtidig  

 viser undersøgelser i udlandet, at børn, der ser meget tv, også får flere  

 usunde mad- og drikkevarer.
I mange lande har man allerede forsøgt at beskytte børn mod tv-reklamer  

 for usunde føde- og drikkevarer.
I Norge og Sverige har man indført forbud  

 mod tv-reklamer  

 rettet mod børn, mens man i andre lande har indført begrænsede restriktioner.  

 I  

 Danmark må tv-reklamer for slik, softdrinks, snacks og lign. f.eks. ikke  

 antyde, at produktet kan erstatte et regulært måltid.
 En ny undersøgelse fra TV 2 viser dog, at antallet af tv-reklamer  

 for varer med et højt indhold af sukker, fedt eller salt er faldet med 40  

 pct.  

 fra 2003 til 2004. Samtidig ses et stigende omfang af spil m.v., bl.a. på  

 internettet eller på gratis medfølgende cd-romer, som benytter figurer  

 m.v.  

 fra de usunde produkter.
Effekten af et forbud mod tv-reklamer for usunde føde- og  

 drikkevarer kan således delvist udvandes af, at erhvervet kanaliserer pengene  

 fra tv til andre markedsføringskanaler samt satser på populære tv-kanaler for  

 børn, der sendes fra andre lande.
Et forbud mod markedsføring af usunde føde-  

 og drikkevarer bør derfor også omfatte markedsføring i andre medier, herunder  

 på internettet.
Dette betyder også, at figurer, symboler m.v., der forbindes  

 med usunde produkter, ikke må optræde i børnespil på internettet, eller at  

 melodier/jingler/lyde, der forbindes med usunde produkter, ikke må bruges til  

 mobilringetoner.
Desuden skal der parallelt arbejdes for internationale  

 begrænsninger.
Markedsføring i skoler og institutioner Markedsføring af mad- og drikkevarer i skoler kan ske ved  

 opstilling af læskedrikautomater, uddeling af undervisningsmateriale eller  

 reklamer, finansiering af begivenheder el.lign.
Der er i dag restriktioner  

 for  

 denne markedsføring.
Bl.a. skal skole og forældre være indforståede med  

 markedsføringen,  

 og firmaets logo må kun i beskedent omfang bruges på sponsoreret materiale.  

 Det  

 skal sikres, at skolen ikke bliver en arena for markedsføring af usunde føde-  

 og drikkevarer, og reglerne bør skærpes i overensstemmelse hermed.
Sunde og usunde føde- og drikkevarer Når man i forbindelse med markedsføring taler om usunde føde- og  

 drikkevarer, tænker man normalt på slik, sodavand, chips og lign., der ofte  

 betegnes junkfood.
Der er imidlertid mange andre produkter, der er designet  

 til  

 børn, som har et højt indhold af især fedt og sukker.
Ved »usunde føde- og  

 drikkevarer« skal i forbindelse med dette beslutningsforslag forstås  

 fødevarer,  

 der ikke lever op til en række kriterier for indholdet af sukker, fedt,  

 mættet  

 fedt og kostfibre.
Kriterierne skal fastsættes af Fødevarestyrelsen og bør  

 tage  

 udgangspunkt i de kriterier, der foreslås anvendt i forbindelse med EU's  

 kommende forordning om ernærings- og sundhedsanprisninger.
Andre aktuelle initiativer I det engelske parlament blev der den 18. maj 2004 fremsat et  

 lovforslag, Childrens Food Bill, som skal fremme børns sundhed ved  

 bl.a. at  

 sætte en stopper for markedsføring til børn af junkføde- og drikkevarer.  

 Forslaget er støttet af 205 parlamentsmedlemmer og 120 britiske  

 organisationer.
I Europa-Parlamentet er der fremsat forslag om, at man skal  

 anmode Kommissionen om at foreslå en lovgivning, der forhindrer  

 markedsføring til børn af levnedsmidler, der kan være ødelæggende for  

 deres helbred.
EUs kommissær for fødevarer og forbrug Markos Kyprianou  

 har i  

 januar 2005 reageret ved at udtale, at han vil bede industrien om frivilligt  

 at  

 stoppe markedsføringen over for børn senest i starten af 2006. Hvis  

 industrien  

 ikke lever op til det, vil EU lovgive på området.
Skriftlig fremsættelse Lone Møller  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gennemførelse af kontrol med markedsføring af usunde  

 føde- og drikkevarer til børn under 16 år .
(Beslutningsforslag nr.
B 46).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
