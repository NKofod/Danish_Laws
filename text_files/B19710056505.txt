 I henhold til § 29 i lov om almindelig arbejderbeskyttelse, § 11 i lov om  

 arbejderbeskyttelse inden for handes- og kontorvirksomhed og § 21 i lov om  

 arbejderbeskyttelse inden for landbrug, skovbrug og gartneri, jfr.  

 lovbekendtgørelse nr. 297, 298 og 299 af 4. juli 1968, fastsættes:
 § 1.  Bekendtgørelsen gælder for dampkedler, der er  

 omfattet af bekendtgørelse om dampkedelanlæg på landjorden.
 § 2.  Undtaget fra bekendtgørelsen er:
 § 3.  Til pasning af dampkedler må kun anvendes  

 pålidelige personer, der er fyldt 19 år.
 Stk. 2.  Kedlens ejer eller bruger skal sikre sig, at  

 kedelpasseren er i besiddelse af certifikat eller kontrolkort, og han skal  

 sørge for, at kedelpasseren instrueres om det pågældende kedelanlæg.
 Stk. 3.  Kedlens ejer eller bruger skal sikre sig, at  

 kedelanlægget opfylder bestemmelserne i bekendtgørelsen om dampkedelanlæg på  

 landjorden og de i henhold hertil fastsatte tekniske forskrifter.
§ 4.  Kedelpasseren er ansvarlig for, at de i henhold  

 til denne bekendtgørelse fastsatte forskrifter for pasning af dampkedler  

 overholdes.
Han skal gøre sig bekendt med de vejledninger, der er udsendt af  

 direktøren for arbejdstilsynet, samt med de instrukser, der måtte foreligge  

 vedrørende pasningen af de pågældende kedelanlæg.
 Stk. 2.  Kedelpasseren skal straks anmelde alle  

 væsentlige fejl og mangler til kedlens ejer eller bruger.
§ 5.  Den, som passer en dampkedel, skal have den  

 under overvågning, så længe den er fyret.
Han skal have mulighed for at  

 betjene kedelanlægget og for at gribe ind, hvis der opstår fare for kedlens  

 sikkerhed.
 Stk. 2.  Hvor dampkedlen er forsynet med særligt  

 sikkerheds- og kontroludstyr, eller hvor særlige forhold i øvrigt gør det  

 rimeligt og forsvarligt, kan direktøren for arbejdstilsynet tillade  

 afvigelser fra bestemmelserne i stk. 1.
 § 6.  Til at forestå pasning af eller selvstændigt at  

 passe:
 Stk. 2.  Kedelpassercertifikatet udstedes til personer,  

 der fremlægger bevis for at have fornødne kundskaber i dansk og regning og  

 for at have erhvervet teoretisk og praktisk kendskab til indretningen og  

 pasningen af dampkedler og disses hjælpeaggregater, herunder kendskab til de  

 danske forskrifter for kedelpasning.
§ 7.  Til pasning af andre kedler under offentligt  

 tilsyn end de i § 6 nævnte er det tilstrækkeligt, at den pågældende person  

 opfylder kravene i § 3, stk. 1, og er forsynet med et kontrolkort, som  

 udstedes af vedkommende fabriksinspektør.
Denne skal forinden kortets  

 udlevering forvisse sig om, at vedkommende har de fornødne kvalifikationer i  

 pasning af mindre dampkedler og disses hjælpeaggregater, herunder kendskab  

 til de danske forskrifter og vejledninger for kedelpasning.
 § 8.  Omfanget af de krav, der stilles i § 6, stk. 2,  

 og i § 7, fastsættes af direktøren for arbejdstilsynet efter udtalelse fra  

 det i bekendtgørelse om dampkedelanlæg på landjorden omtalte dampkedeludvalg.
 § 9.  Hvor pasningen af dampkedler forestås af  

 personer, der er i besiddelse af det i § 6 omhandlede certifikat, kan der til  

 pasningen anvendes folk, der kun opfylder de i § 3, stk. 1, nævnte  

 betingelser.
 Stk. 2.  Den, der forestår pasningen af en dampkedel,  

 har ansvaret for dennes forsvarlige pasning og må derfor ikke befinde sig  

 uden for den virksomhed, hvor kedlen er opstillet.
 § 10.  Retten til at forestå pasning af eller  

 selvstændigt at passe dampkedler kan af direktøren for arbejdstilsynet  

 inddrages for bestandig eller for en vis tid, når den pågældende på grund af  

 upålidelighed ved pasningen, manglende ædruelighed under arbejdet eller  

 legemlige eller sjælelige svagheder er uegnet til at varetage denne gerning.
 § 11.  Såfremt arbejdstilsynet drager kedelpasserens  

 egnethed til kedelpasning i tvivl, kan han forlange, at der omgående  

 foretages afhøringer eller undersøgelser til belysning heraf.
§ 12.  Hvis der til pasningen af en dampkedel ikke kan  

 skaffes en kedelpasser med henholdsvis certifikat eller kontrolkort, og dette  

 ikke kan tilregnes kedlens ejer eller bruger, er denne berettiget til på eget  

 ansvar at lade kedlen midlertidigt passe af en person, som han anser for  

 egnet dertil, når han straks underretter vedkommende fabriksinspektør derom.  

 Det samme gælder, hvis der under kedelpasserens ferie ikke kan skaffes en  

 stedfortræder med henholdsvis certifikat eller kontrolkort.
Det fastsættes  

 derefter af fabriskinspektøren, hvor længe en sådan konstitution må vare;  

 uden samtykke fra direktøren for arbejdstilsynet må den ikke strække sig ud  

 over 4 uger.
 § 13.  Direktøren for arbejdstilsynet udfærdiger  

 forskrifter og vejledninger for pasning af dampkedler, der omfattes af denne  

 bekendtgørelse, efter forhandling med dampkedeludvalget og arbejdsrådet, jfr.  

 § 25 i bekendtgørelse om dampkedelanlæg på landjorden.
 § 14.  Direktøren for arbejdstilsynet kan i enkelte  

 tilfælde tillade afvigelser fra denne bekendtgørelse, når det skønnes  

 rimeligt og forsvarligt.
 Stk. 2.  Direktøren for arbejdstilsynet kan, jfr. § 13,  

 tillade afvigelser fra denne bekenbdtgørelse for sådanne arter af dampkedler,  

 hvor forholdene på grund af kedlernes ringe størrelse, særlige konstruktion,  

 lave tryk eller moderate temperaturer gør det rimeligt og forsvarligt.
 § 15.  Overtrædelse af denne bekendtgørelse og de i  

 henhold hertil udfærdigede forskrifter, forbud og påbud straffes efter § 71 i  

 lov om almindelig arbejderbeskyttelse, § 25 i lov om arbejderbeskyttelse  

 inden for handels- og kontorvirksomhed og § 24 i lov om arbejderbeskyttelse  

 inden for landbrug, skovbrug og gartneri med bøde, medmindre lovgivningens  

 almindelige bestemmelser medfører højere straf.
 Stk. 2.  Er overtrædelsen begået af et aktieselskab  

 eller lignende, kan der efter § 71, stk. 4, i lov om almindelig  

 arbejderbeskyttelse, § 25 i lov om arbejderbeskyttelse inden for handels- og  

 kontorvirksomhed og § 24 i lov om arbejderbeskyttelse inden for landbrug,  

 skovbrug og gartneri pålægges selskabet som sådant bødeansvar.
 § 16.  Bekendtgørelsen træder i kraft den 1. januar  

 1972.  Arbejdsministeriet, den 22. december 1971.
