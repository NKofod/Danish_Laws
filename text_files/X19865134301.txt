 Et pengeinstitut undlod, at anføre at oplysningen var baseret på et  

 driftsbudget m.v., og at der ikke forelå et regnskab, da virksomheden var  

 nyetableret.
 Tilsynet udtalte, at dette var i strid med god bank- og  

 sparekassepraksis.
 Tilsynets skrivelse af 7. august 1986 vedrørende soliditetsoplysning.
 Oplysningen byggede på resultatbudget, analyse af ordrebeholdning m.v.  

 udfærdiget af selskabets revisor, men ikke på selskabets status, som  

 pengeinstituttet intet kendskab havde til.
 Tilsynet fandt ikke grundlag for at kritisere pengeinstituttet for at have  

 udtalt sig positivt om selskabets evne til at indfri en varekredit af den  

 omspurgte størrelse.
 Derimod fandt tilsynet, at pengeinstituttet i oplysningen burde have  

 anført selskabets stiftelsestidspunkt, og at der endnu ikke eksisterede noget  

 årsregnskab, at det i oplysningen burde være anført, at oplysningen byggede  

 på driftsbudget, analyse af ordrer m.v. udarbejdet af selskabets revisor, og  

 at datoen for det af revisor udarbejdede regnskabsmateriale burde have været  

 anført.
 Der henvistes til de af Den Danske Bankforening og Danmarks  

 Sparekasseforening udarbejdede »Vejledende regler for pengeinstitutters  

 afgivelse af soliditetsoplysninger«, hvoraf fremgår, at virksomhedens  

 alder er en ikke uvæsentlig detalje i oplysningen, og at oplysningen bør  

 angive datoen for det regnskab, hvorpå oplysningen bygger.
