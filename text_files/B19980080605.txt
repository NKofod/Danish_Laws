Bekendtgørelse om ydelse af  

 støtte til producenter af visse markafgrøder (Hektarstøtteordningen) I medfør af § 1, stk. 1 og 2, § 4, § 5,  

 § 5 a, § 20, stk. 2, § 22, stk. 2, § 24 og  

 § 27 i lov om administration af Det Europæiske Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse nr. 65 af 9. februar 1996, fastsættes:
§ 1. Bestemmelserne i denne bekendtgørelse  

 vedrører ydelse af støtte til producenter af visse  

 markafgrøder, dvs. korn, oliefrø, oliehør og  

 bælgsæd m.v., og den hermed forbundne ordning for udtagning af  

 jord af produktionen og anmeldelse af foderarealer til beregning af  

 husdyrpræmier i henhold til Det Europæiske Fællesskabs  

 forordninger, jf.
Rådets forordning (EØF) nr. 1765/92 af 30.  

 juni 1992 med senere ændringer, Rådets forordninger (EØF)  

 nr. 3508/92 af 27. november 1992 med senere ændringer og Kommissionens  

 forordninger om gennemførelsesbestemmelserne.
§ 2. Producenter, der ønsker at deltage i  

 støtteordningen, skal hvert år indsende en ansøgning til  

 EU-direktoratet, Kampmannsgade 3, 1780 København V.
Ansøgningen  

 skal indgives på et særligt skema, der fås ved henvendelse  

 i de lokale landbrugscentre eller i EU-direktoratet.
Fristen for indgivelse  

 af ansøgning er den 21. april eller i tilfælde, hvor den 21.  

 april er en lørdag, søndag eller helligdag, den først  

 følgende hverdag derefter.
 Stk. 2. Der indgives én ansøgning for hver  

 bedrift.
 Stk. 3. Det er en betingelse for ydelse af den i § 1  

 nævnte støtte, at ansøgeren i ansøgningen angiver  

 en konto i et pengeinstitut, hvortil støtten kan overføres.
 § 3. Med hensyn til basisareal og udbytteregionalisering  

 betragtes Danmark som én region, som er egnet til produktion af de af  

 støtteordningen omfattede afgrøder.
Stk. 2. Ved anvendelse af muligheden i henhold til  

 Rådets forordning (EØF) nr. 1765/92, artikel 7, stk. 6, for  

 støtte til jordudtagning, der overstiger udtagningsforpligtelsen, kan  

 producentens eget samlede udtagne areal på en bedrift udgøre  

 indtil 21, 6 pct. af det ansøgte støtteberettigede areal.
I  

 forbindelse med overførsel af udtagningspligt, kan det samlede udtagne  

 areal udgøre indtil 50 pct. af det ansøgte  

 støtteberettigede areal i det omfang, der er modtaget udtagningspligt  

 på bedriften.
Stk. 3. Ministeren for fødevarer, landbrug og fiskeri  

 kan efter indstilling fra amtsrådene beslutte, at den i stk. 2  

 nævnte øvre grænse for det samlede udtagne areal inden for  

 de særligt følsomme landbrugsområder (SFL-områder)  

 kan udgøre op til 50 procent af bedriftens ansøgte  

 støtteberettigede areal.
Amtets indstilling om en højere  

 grænse kan gælde for samtlige eller en begrænset del af  

 SFL-områderne i amtet.
Denne højere grænse vil gælde  

 for alle støtteberettigede arealer beliggende inden for disse  

 områder.
Udtagne arealer ud over 21,6 pct. af det ansøgte  

 støtteberettigede areal skal ligge inden for de omfattede  

 SFL-områder.
 Stk. 4. Amtsrådene kan senest 1. juni hvert år  

 afgive indstilling til ministeren for fødevarer, landbrug og fiskeri,  

 om hvorvidt de med virkning fra og med den efterfølgende  

 udtagningsperiode ønsker at ændre den efter stk. 3,  

 fastsatte højere grænse for udtagning for hele eller dele af de  

 omfattede SFL-områder.
 Stk. 5. I SFL-områder må den særlige ordning  

 for dyrkning af udtagne arealer med henblik på fremstilling af  

 produkter, der ikke primært er bestemt til konsum eller foderbrug ikke  

 anvendes på udtagne arealer, der overstiger 21,6 pct. af det  

 ansøgte støtteberettigede areal.
§ 4. Den enkelte mark, hvortil der søges  

 godtgørelse, skal bestå af et sammenhængende areal, som er  

 tilsået med samme afgrøde.
Marken skal mindst udgøre 0,3  

 ha, medmindre den på grund af naturlige afgrænsninger eller  

 naboskel ikke kan sammenlægges med andre marker.
For udtagne marker  

 gælder tillige, at en mark skal være mindst 20 m bred i over  

 halvdelen af sin længde.
 § 5. Indenfor samme bedrift kan arealer, der ikke opfylder  

 betingelserne for støtteberettigede arealer i artikel 9 i Rådets  

 forordning (EØF) nr. 1765/92, efter ansøgning til  

 EU-direktoratet opnå status som støtteberettiget ved ombytning  

 med et hidtil støtteberettiget areal, der herefter ikke længere  

 kan danne grundlag for støtte.
Stk. 2. Det er en betingelse for ombytning efter  

 stk. 1, 1)	at ombytningen er begrundet i miljømæssige,  

 agronomiske, plantesundhedsmæssige eller driftsøkonomiske  

 forhold, 2)	at de hidtil støtteberettigede arealer, der ved ombytningen  

 udgår som støtteberettigede ikke på  

 ansøgningstidspunktet anvendes på en måde, som udelukker  

 anvendelse i landbrugsmæssig omdrift, 3)	at ombytningen ikke indebærer øgede  

 miljømæssige belastninger eller miljømæssige  

 risici, 4)	at ombytningen ikke forøger det samlede  

 støtteberettigede areal på bedriften, og 5)	at der ved ombytning af arealer, der helt eller delvist er  

 forpagtede, sammen med ansøgningen foreligger skriftlig tilladelse fra  

 ejeren af de forpagtede arealer.
Stk. 3. Ansøgning om ombytning skal indeholde oplysning  

 om de i stk. 2 angivne betingelser, herunder en redegørelse for  

 årsagen til ombytningen samt oplysninger om miljømæssige  

 konsekvenser af ombytningen.
Ansøgningen skal indeholde identifikation  

 af de enkelte marker, der ombyttes, ved indtegning på markkort og ved  

 angivelse af markbloknummer.
Markernes størrelse skal angives i ha med  

 2 decimaler.
Stk. 4. Ansøgning om ombytning skal være  

 EU-direktoratet i hænde senest den 15. maj i det kalenderår, der  

 ønskes søgt støtte til marken.
Meddeles afslag  

 på ombytningen, efter at ansøgning om støtte er indsendt,  

 nedskriver EU-direktoratet ansøgningen med den eller de berørte  

 marker.
§ 6. Tilstødende marker med samme afgrøde skal  

 være tydeligt fysisk adskilt, hvis der søges om støtte  

 efter forskellig støttesats for disse marker, eller hvis nogle af  

 markerne indgår i en ansøgning om støtte efter denne  

 ordning, mens andre af markerne danner grundlag for støtte efter andre  

 ordninger.
Adskillelsen skal etableres på en sådan måde, at  

 den ikke kan flyttes i løbet af dyrkningssæsonen.
§ 7. Ved anvendelse af egen avl af raps- og rybsfrø til  

 udsæd skal der inden udsåningen udtages prøver af  

 udsæden af en af Plantedirektoratets prøvetagere eller af en  

 autoriseret vejer og måler.
De udtagne prøver skal  

 analyseres og godkendes af Plantedirektoratet.
Den godkendte udsæd  

 må anvendes til udsåning frem til den 15. maj det 2. år  

 efter Plantedirektoratets godkendelse.
 Stk. 2. Producenten betaler alle omkostninger forbundet med  

 prøvetagningen og analysen.
§ 8. Udtagne arealer skal holdes plantedækket.  

 Plantedækket skal senest være etableret 1. oktober forud for  

 udtagningsperioden.
Plantedækket skal dog ikke være etableret  

 tidligere end 14 dage efter høst.
Plantedækket skal etableres  

 på grundlag af fremspirede spildfrø fra tidligere  

 dyrkningsår eller ved udsåning af 1)	græsarter i renbestand, forudsat at afgrøden ikke i et  

 senere år anvendes til frøproduktion, 2)	græsarter i blandinger, evt. iblandet højst 25 procent  

 kløver, eller 3)	andre frø eller frøblandinger, som godkendes af  

 EU-direktoratet.
Stk. 2. På bedrifter, der er autoriseret til  

 økologisk jordbrug efter Plantedirektoratets bekendtgørelse om  

 økologisk jordbrugsproduktion, kan plantedækket etableres ved  

 udsåning af græsarter i blandinger iblandet mere end 25 pct.  

 kløver.
I dette tilfælde er det en betingelse, at  

 plantedækket tidligst nedpløjes den 1. marts efter  

 udtagningsperiodens ophør.
Stk. 3. Uanset stk. 1 kan olieræddike anvendes som  

 plantedække på udtagne arealer, hvor forfrugten er roer.
I dette  

 tilfælde skal plantedækket senest være udsået den 15.  

 maj i udtagningsperioden.
Hvis arealet videreføres som udtaget areal  

 skal olieræddike erstattes af et vinterfast plantedække.
 Stk. 4. På arealer, der forbliver udtaget i flere  

 produktionsår, skal der hvert år inden 1. oktober ske  

 eftersåning af områder uden tilstrækkeligt dække.
Stk. 5. Plantedækket kan slås i løbet af  

 udtagningsperioden, men må ikke slås i perioden 1. maj - 30.  

 juni.
Hvis de udtagne arealer er beliggende inden for de afstandskrav, der  

 gælder efter bestemmelserne for certificering af frø, skal  

 plantedækket dog slås inden blomstring på anmodning fra den  

 berørte planteavler.
Plantedækket må endvidere slås  

 i forbindelse med bekæmpelse af flyvehavre, hejrearter, eller giftige  

 ukrudtsarter, når der forinden er indsendt en erklæring til  

 EU-direktoratet om behovet herfor.
Erklæringen skal være  

 underskrevet af en planteavlskonsulent.
Plantedækket må  

 slås i hele udtagningsperioden, hvis det igennem hele foråret ved  

 slåning med jævne mellemrum holdes helt kort.
Plantedækket  

 må ikke anvendes til landbrugsmæssige formål.
Stk. 6. På de udtagne arealer må der ikke fra 1.  

 oktober forud for udtagningsperioden til dennes ophør 1)	anvendes plantebeskyttelsesmidler, herunder kemiske midler til  

 ukrudtsbekæmpelse, med undtagelse af selektive midler anerkendt af  

 Statens Planteavlsforsøg til bekæmpelse af flyvehavre, 2)	tilføres mineralsk eller organisk gødning, eller 3)	kunstvandes.
 § 9. De udtagne arealer skal forblive ude af produktion fra  

 15. januar forud for produktionsåret til 31. august.
Stk. 2. Plantedækket på de udtagne arealer skal  

 slås i løbet af en periode på 4 uger forud for  

 udtagningsperiodens ophør.
Slåning kan dog undlades, hvis  

 arealet videreføres som udtaget areal, og hvis plantedækket ikke  

 udnyttes i perioden 1. september til 15. januar.
Stk. 3. Mekanisk jordbearbejdning kan påbegyndes fra 20.  

 oktober.
Hvis der efter udtagningsperioden skal etableres en  

 vinterafgrøde, kan mekanisk jordbearbejdning, tilsåning og  

 gødskning dog påbegyndes fra 15. juli forud for  

 udtagningsperiodens ophør.
 § 10. Bestemmelserne i §§ 8-9 om plantedække og  

 behandling af arealerne anvendes ikke ved dyrkning af afgrøder  

 på udtagne arealer til fremstilling af produkter, som ikke  

 primært er bestemt til konsum eller foderbrug.
 § 11. Arealer, som producenten har forpligtet sig til at  

 udtage i en periode på fem produktionsår, jf. artikel 5 i  

 Kommissionens forordning (EF) nr. 762/94, skal forblive ude af produktion fra  

 15. januar forud for første produktionsår i udtagningsperioden  

 til 31. august i det produktionsår, hvor udtagningsperioden  

 ophører.
Stk. 2. Producenter, der anvender den i stk. 1  

 omhandlende ordning med udtagning i en periode på fem  

 produktionsår, kan hvert år pr. 31. august udtræde af denne  

 ordning uden krav om tilbagebetaling af nogen del af det modtagne  

 støttebeløb, hvis 1)	en ikke uvæsentlig del af bedriften er blevet undergivet  

 ekspropriation, 2)	en kontrakt, hvorefter producenten gennemfører udtagning for  

 en anden producent, bortfalder, fordi betingelserne for overførsel  

 ikke længere er tilstede, 3)	bedriften indgår i en jordfordeling, eller 4)	der i øvrigt foreligger særlige omstændigheder,  

 som ikke skyldes producentens egne forhold, og som anerkendes af  

 EU-direktoratet.
 Stk. 3. I det sidste år af udtagningsperioden eller ved  

 udtræden før periodens ophør finder bestemmelserne i  

 § 9, stk. 2 og 3 tilsvarende anvendelse, jf. dog §10.
§ 12. En producent kan aftale at overføre sin  

 udtagningsforpligtelse til en anden producent.
Overførslen kan  

 ske 1)	inden for en radius af 20 km, eller 2)	til områder beliggende indenfor de særligt  

 følsomme landbrugsområder, der er udpeget af amtsrådene  

 med henblik på opfyldelse af særlige miljøkrav.
Stk. 2. Producenter med husdyrproduktion kan desuden aftale at  

 overføre deres udtagningsforpligtelse i det omfang, de ikke  

 råder over tilstrækkelige arealer, som er egnet til udbringning  

 af husdyrgødning, til at opfylde bestemmelserne om harmoni mellem  

 husdyrgødning og areal, jf. bekendtgørelse om  

 erhvervsmæssigt dyrehold, husdyrgødning, ensilage m.v.  

 EU-direktoratet og Plantedirektoratet kan kræve dokumentation for  

 arealbehovet.
Producenter, der overfører deres udtagningsforpligtelse  

 efter dette stykke, har ikke mulighed for at vælge udtagning efter  

 § 3, stk. 2 og 3.
Stk. 3. De arealer, hvortil udtagningforpligtelsen  

 overføres, skal opfylde betingelserne for at kunne modtage  

 hektarstøtte eller for at kunne medregnes til opfyldelse af  

 udtagningspligt.
Arealerne skal indgå i ansøgningen om  

 hektarstøtte.
Hvis der søges hektarstøtte for de  

 pågældende arealer, er de undergivet bestemmelserne i  

 §§ 8-9, jf. dog § 10.
 Stk. 4. Den særlige ordning for dyrkning af udtagne  

 arealer med henblik på fremstilling af produkter, der ikke  

 primært er bestemt til konsum eller foderbrug, må ikke anvendes  

 på arealer, hvortil udtagningspligten er overført efter  

 bestemmelsen i stk. 1, nr. 2.
§ 13. Producenter, der indgår aftale om  

 overførsel af udtagningspligt, skal meddele dette til EU-direktoratet.  

 Meddelelsen skal senest indgives i forbindelse med indgivelse af  

 ansøgning om hektarstøtte.
EU-direktoratet fastsætter det  

 nærmere indhold af de oplysninger, der skal meddeles.
 Stk. 2. Ved behandlingen af ansøgninger for bedrifter,  

 der er omfattet af en aftale om overførsel af udtagningspligt,  

 medregnes de ansøgte arealer primært til opfyldelse af denne  

 aftale.
 § 14. Sker der inden den 15. juli ved ekspropriation eller  

 ekspropriationslignende vilkår rådighedsberøvelse af  

 arealer, der er omfattet af en ansøgning om hektarstøtte, skal  

 EU-direktoratet underrettes herom senest den 15. august samme år.  

 Underretningen skal ske på en særlig blanket, der fås ved  

 henvendelse i EU-direktoratet.
 Stk. 2. Underretning efter stk. 1 kan dog undlades, hvis  

 betingelserne for hektarstøtte trods rådighedsberøvelsen  

 stadig er tilstede.
 § 15. Kontrollen med de omfattede arealer og med høsten  

 m.v. foretages af Plantedirektoratet i form af stikprøvekontrol,  

 herunder ved telemåling, hos de enkelte producenter.
Stk. 2. Det påhviler producenterne at yde den  

 nødvendige bistand ved kontroleftersyn.
Producenterne skal bl.a.  

 forevise de tilmeldte arealer og de bygninger, hvor høsten opbevares,  

 samt forevise dyrkningsplaner, sædskifte- og gødningsplaner,  

 forretningsbøger og regnskabsmateriale m.v.
 § 16. Overtrædelse af § 6, § 14, stk. 1  

 og § 15, stk. 2, straffes med bøde, medmindre højere  

 straf er forskyldt efter kapitel 5 i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
§ 17. Ved overtrædelser af § 8, § 9,  

 stk. 2 og 3, 1. punktum, § 11, stk. 3, samt § 12,  

 stk. 4, som er supplerende nationale bestemmelser, jf. artikel 3,  

 stk. 3, i Kommissionens forordning (EF) nr. 762/94, kan EU-direktoratet  

 beslutte, at godtgørelsen for de udtagne arealer nedsættes eller  

 bortfalder.
Under samme betingelser kan allerede udbetalte  

 støttebeløb kræves tilbagebetalt.
Tilbagebetaling af  

 udbetalte beløb sker i overensstemmelse med § 20, stk. 2, i  

 lov om administration af Det Europæiske Fællesskabs forordninger  

 for landbrugsvarer m.v.
Stk. 2. Ved grove eller gentagne overtrædelser af  

 § 8, § 9, stk. 2 og 3, 1. punktum, § 11, stk. 3,  

 samt § 12, stk. 4, som er supplerende nationale bestemmelser, jf.  

 artikel 3, stk. 3, i Kommissionens forordning (EF) nr. 762/94, kan  

 EU-direktoratet beslutte, at godtgørelsen for de udtagne og  

 tilsåede arealer nedsættes eller bortfalder.
Under samme  

 betingelser kan allerede udbetalte støttebeløb kræves  

 tilbagebetalt.
Tilbagebetaling af udbetalte beløb sker i  

 overensstemmelse med § 20, stk. 2, i lov om administration af Det  

 Europæiske Fællesskabs forordninger for landbrugsvarer m.v.
 § 18. Bekendtgørelsen træder i kraft den 28.  

 november 1998.
 Stk. 2. Samtidig ophæves bekendtgørelse nr. 652  

 af 14. august 1997 om ydelse af støtte til producenter af visse  

 markafgrøder (Hektarstøtteordningen).
