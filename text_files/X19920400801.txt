 Byfornyelsesbeslutning om nedrivning af garager og carporte for at  

 etablere fællesareal ophævet, idet nævnet ikke fandt, at beslutningen ville  

 tilføre ejendommen forbedringer, der blev modsvaret af ulemperne ved  

 garagernes nedrivning.
BYFORNYELSESNÆVNET I NORDJYLLANDS AMT Amtsgården . Niels Bohrs Vej 30 Postboks 8300 . 9220 Aalborg Øst Telefon 98 15 62 22 dato: 7 feb. 1992 j.nr. 8-70-23-815-1-91 ref.
TIP/KAaJ Til ejere og lejere Storegade 43 43b, Hadsund Ejeren af Storegade 43, 43a og 43b Hadsund har den 13. november 1991  

 klaget over Hadsund Kommunes beslutning af 16. oktober 1991 om byfornyelse i  

 området afgrænset af Storegade, Lindalsvej, Vandværksvej og Butikstorvet i  

 Hadsund.
Klagen er tillige underskrevet af 12 af 14 lejere.
 I h.t. byfornyelsesbeslutningen skal samtlige garager og carporte nedrives  

 på ejendommen, og der skal etableres fællesarealer i stedet.
 Klagerne anførert bl.a., at byrådets beslutning ikke er i overensstemmelse  

 med de aktuelle brugeres interesser, og at nedrivningen vil blotlægge arealet  

 for en tilfældig og rodet parkering.
 Det anføres endvidere, at det »friareal«, der skal etableres,  

 vil blive etableret mellem et butikstorv og en fornylig udbygget grafisk  

 virksomhed, som det i de oprindelige planer var meningen at udflytte  

 (Storegade 41).
 Det fremgår af forslaget til byfornyelse af November 1989, at der ikke var  

 tale om flytning af denne virksomhed.
I h.t. lovens § 24 kan beslutninger om byfornyelse i h.t. § 7 påklages,  

 hvis beslutningen omfatter spørgsmål om forståelse af loven eller en i medfør  

 af denne fastsat bestemmelse.
Indbringelse kan endvidere tillades, hvis  

 beslutningen efter byfornyelsesnævnets vurdering har almindelig interesse  

 eller videregående betydelige følger for klageren.
 Nævnet har behandlet klagen i et møde den 30. januar 1992 og har  

 besigtiget ejendommen.
 Nævnet traf følgende afgørelse:
 Betingelserne efter byfornyelseslovens § 24 stk. 42 for at indbringe sagen  

 for nævnet fandtes opfyldt.
 Nævnet finder ikke, at byfornyelsen tilfører ejendommen forbedringer, der  

 modsvarer ulemperne ved, at garagerne nedrives.
Nævnet lægger hermed vægt på den beskedne størrelse af det fællesareal,  

 der vil fremkomme, og på de vanskelige adgangsforhold til fællesarealet,  

 navnlig fra nr. 45 samt på de ulemper, som fællesarealet vil påføre beboerne  

 i de lavtliggende stuelejligheder.
På den anden side lægger nævnet vægt på,  

 at garagerne er i god vedligeholdelsestilstand og på, at udeladelse af  

 ejendommen kan ske uden konsekvenser for den øvrige del af byfornyelsen.
 Nævnet ophæver derfor byfornyelsesbeslutningen for så vidt angår Storegade  

 43-43b.
 Under mødet var Hadsund Kommune repræsenteret ved arkitekt Hanne Egebjerg.
Ejeren  K.
Holmen og en lejer var til stede.
 Klage over denne afgørelse skal ske ved udtagelse af stævning ved  

 Boligretten inden 4 uger efter modtagelsen af nærværende skrivelse.
Med venlig hilsen N.
Kirk-Sørensen /T.
Ingemann Pedersen Vicekontorchef Kopi til:
 Hadsund Kommune, Rådhuset, Himmerlandsgade 9, 9560 Hadsund.
Bygge- og Boligstyrelsen, Stormgade 10, 1470 København K.
Att.: Hr.
Henrik  

 Brøns.
Bygge- og Boligstyrelsen, Stormgade 10, 1470 København K.
Att.: Hr.
Bent  

 Elmstrøm.
 Ingen.
