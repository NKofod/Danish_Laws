Varemærket RENOPARTS fundet  

 forveksleligt med varemærket RENAULT År 1997, den 4, februar afsagde  

 Patentankenævnet (Grønning-Nielsen, Hans Chr.
Thomsen, Gulmann) følgende KENDELSE i sagen j.nr.
V 68/94:	Klage fra Holger Christiansen A/S, Esbjerg v/advokatfirmaet Thuesen & Bødker over Patentdirektoratets afgørelse af 28. oktober  

 1994 af varemær- keansøgning nr.
VA 5398 1993 efter protest  

 fra Régie Nationale des Usines Renault Frankrig v/Internationalt Patent-Bureau.
 Den 24. august 1993 indleverede klageren en  

 ansøgning om registrering af varemærket RENOPARTS  

 (figurmærke) for alle varer i klasserne 7, 12 og 40.
 Behandlingen af ansøgningen blev stillet i bero  

 på færdigbehandlingen af klagerens parallelle sag VR 7660 1992  

 RENO PARTS, der verserede for Patentankenævnet.
 Patentdirektoratet oplyste i skrivelse af 15. juli 1994,  

 at sagen ville blive genoptaget, når fristen for indbringelse for  

 domstolene af ankenævnets kendelse af 17. juni 1994 i sagen V 27/93 var  

 udløbet.
 Den 4. august 1994 oplyste klageren, at man ikke ville  

 anke ovennævnte kendelse, og anmodede derfor om at få behandlet  

 ansøgningen VA 5398 1993 vedrørende RENOPARTS.
 Den 21. september 1994 skrev Patentdirektoratet derefter  

 følgende til klageren:
 "I fortsættelse af Deres brev af 04 aug 1994 kan  

 oplyses, at behandlingen af Deres ansøgning VA 5398 1993 nu er  

 genoptaget efter at Patentankenævnets kendelse af 17 jun 1994 i Deres  

 klage over direktoratets afgørelse af 28 jul 1993 vedrørende  

 gyldigheden af Deres varemærkeregistrering VR 7660 1992.
 I ovennævnte sag stadfæstede ankenævnet  

 direktoratets afgørelse af 28 jul 1993, hvor Deres registrering VR  

 7660 1992 blev erklæret ugyldig i medfør af bestemmelsen i  

 varemærkelovens ? 15, stk. 1,  

 nr. 2 på grund af forvekslingsrisiko med Renaultfabrikkernes  

 mærker registrerede under VR 0219 1950, VR 1665 1966, VR 0873 1966 og  

 VR 2291 1973.
Den eneste forskel mellem mærket i  

 nærværende ansøgning og mærket under VR 7660 1992  

 er, at "RENOPARTS" er i eet ord.
Alene denne forskel mellem  

 mærkerne kan efter direktoratets opfattelse ikke anses for at  

 være tilstrækkelig til, at der ikke eksisterer risiko for  

 forveksling mellem det ansøgte mærke og mærker der var  

 påberåbt af indsiger.
Der må derfor indhentes samtykke fra indehaveren af  

 registreringerne VR 0219 1950, VR 1665 1966, VR 0873 1966 og VR 2291 1973 til  

 Deres mærkes registrering." Den 29. september 1994 protesterede Régie Nationale  

 des Usines Renault, Frankrig, v/Internationalt Patent-Bureau, og udtalte:
 "Protesten begrundes med, at mærket RENOPARTS er  

 forveksleligt med vor klients varemærke RENAULT, som bl.a. er  

 registreret under VR 00.219 1950, VR 00.873 1966, VR 01.665 1966 og VR 02.291  

 1973.
 Vor klients nævnte registreringer af ordet RENAULT  

 omfatter en lang række varer i klasse 7 og 12 samt "forarbejdning og  

 behandling af materialer" i klasse 40.
 Der er således fuldstændigt sammenfald af  

 varer og tjenesteydelser, da RENOPARTS som nævnt søges  

 registreret for samtlige varer og tjenesteydelser i klasserne 7, 12 og  

 40.
 Hvad angår risikoen for forveksling mellem  

 mærkerne RENAULT og RENOPARTS henviser vi til de argumenter, som vi  

 indleverede til støtte for vor klients indsigelse mod den nu ugyldige  

 registrering VR 7660 1992 "RENO PARTS" for samme ansøger som i  

 nærværende sag.
Både Patentdirektoratet og Patentankenævnet  

 gav os medhold i indsigelsen mod figurmærket "RENO PARTS", da man i  

 begge instanser fandt, at RENO PARTS var forveksleligt med vor klients  

 velkendte varemærke RENAULT, der er registreret både som ord og  

 som billedmærke, jf.
Direktoratets afgørelse af 28. juli 1993  

 samt Patentankenævnets kendelse af 17. juni 1994 i sag nr.
V 27/93.
 Den nye ansøgning VA 05.398 drejer sig om  

 nøjagtigt samme figurelement som i den nu annullerede registrering VR  

 7660 1992 RENO PARTS og om nøjagtigt samme tekst med den ene  

 undtagelse, at RENO PARTS nu er skrevet i ét ord: RENOPARTS.
Den ny ansøgning VA 05.398 1993 må  

 således opfattes som et forsøg på omgåelse af  

 afgørelsen i VR 7660 1992, der statuerede risiko for forveksling  

 mellem RENAULT og RENO PARTS.
Patentdirektoratet har da også  

 gennemskuet denne manøvre, idet man med skrivelse af 14. december 1993  

 har meddelt ansøgeren, Holger Christiansen A/S, at "Deres  

 ansøgning vil blive sat i bero på færdigbehandlingen af  

 Deres parallelle sag VR 7660 1992 RENO PARTS, som verserer for  

 Patentankenævnet".
 Den logiske følge af Patentankenævnets  

 stadfæstelse af afgørelsen i VR 7660 1992 RENO PARTS må  

 være, at den parallelle ansøgning VA 05.398 1993 RENOPARTS  

 afslås.
Da ansøgerne ikke har indbragt  

 Patentankenævnets afgørelse i sagen V 27/93 for domstolene inden  

 for den fastsatte 2 måneders frist, og da ansøgeren desuden med  

 skrivelse af 4. august 1994 har "frafaldet anken", henstiller vi, at  

 Patentdirektoratet nu afslår den parallelle ansøgning VA 05.398  

 1993." Den 4. oktober 1994 gentog Patentdirektoratet  

 synspunkterne i skrivelse af 29. september 1994.
 Klageren anmodede i skrivelse af 20. oktober 1994  

 direktoratet om at træffe afgørelse i sagen på det  

 foreliggende grundlag og anførte endvidere:
"Jeg er naturligvis bekendt med, at afgørelsen  

 sandsynligvis vil gå min klient imod, men anmodningen skal ses i lyset  

 af, at man ønsker at indbringe denne afgørelse for  

 ankenævnet hurtigst muligt." Den 28. oktober 1994 afslog direktoratet  

 ansøgningen med følgende begrundelse:
 "Af direktoratets brev af 04 okt 1994 fremgår, at  

 Deres mærke findes forveksleligt med mærkerne registrerede under  

 VR 0219 1950, VR 1665 1966, VR 0873 1966 og VR 2291 1973, og kun vil kunne  

 registreres med samtykke fra indehaveren af disse registreringer.
 Indehaveren af disse mærker har i brev af 29 sep  

 1994 protesteret mod Deres ansøgning.
 På denne baggrund afslås Deres  

 ansøgning, da varemærket kan forveksles med ovennævnte  

 registreringer.
Vi har truffet afgørelsen i medfør af  

 varemærkelovens ? 20, stk. 2,  

 jf. ? 15, stk. 1 og 2." Denne afgørelse har klageren ved skrivelse af 1.  

 december 1994 indbragt for Patentankenævnet og fremført  

 følgende:
 "Uenigheden med Régie Nationale des usines Renault,  

 Frankrig fremgår af skrivelse af 29/9 d.å. fra International  

 Patentbureau, jfr. bilag 1, og skrivelse af 4/10 d.å. fra  

 Patentdirektoratet, jfr. bilag 2.
 Afgørelsen af 28/10 d.å. fra  

 Patentdirektoratet vedlægges som sagens bilag 3.
Jeg skal ligeledes henvise til den lignende sag V2793,  

 hvor samtlige argumenter for og imod registrering fremgår.
Disse  

 argumenter vil alle blive en del af proceduren for  

 Patentankenævnet.
Jeg skal derfor anmode om, at der fastsættes tid til  

 mundtlig procedure." Den protesterende har i skrivelse af 14. februar 1995  

 udtalt som følger:
 "I anledning af Patentankenævnets skrivelse af 14.  

 december 1994 vedrørende den fra advokat Jørgen Makholm,  

 Advokatfirmaet Thuesen & Bødker, modtagne klage over  

 Patentdirektoratets afgørelse af 28. oktober 1994 i sagen  

 vedrørende varemærkeansøgning VA 05.398 1993,  

 ønsker vi at udtale os som følger.
 Vi henstiller, at Patentankenævnet stadfæster  

 Patentdirektoratets afgørelse af 28. oktober 1994, hvorefter der er  

 risiko for forveksling mellem varemærkerne RENAULT og RENOPARTS.
 Som begrundelse for sin klage henviser appellanten til  

 "den lignende sag V27/93, hvor samtlige argumenter for og imod registrering  

 fremgår".
 Vi er enige med klageren i, at de argumenter, som  

 fremførtes i den tidligere sag V27/93 for størstedelens  

 vedkommende også er relevante i nærværende tilfælde,  

 da faktum kun er ændret på ét punkt: Teksten i klagerens  

 varemærke, der før bestod af RENO PARTS i 2 ord, er nu sat  

 sammen til 1 ord: RENOPARTS.
 I sagen V27/93 stadfæstede Patentankenævnet  

 patentdirektoratets afgørelse og slog således fast, at  

 varemærkerne RENAULT og RENO PARTS er forvekslelige.
 Den manøvre, klageren har foretaget ved at  

 trække de to ord RENO PARTS sammen til ét ord, medfører  

 efter vor opfattelse ikke, at det annullerede varemærke RENO PARTS  

 ændres så meget, at det ikke mere er forveksleligt med  

 RENAULT.
Når RENO PARTS skrives sammen i 1 ord til RENOPARTS,  

 fremkommer der naturligvis en vis visuel forskel.
Lydligt er det imidlertid  

 stadig fuldstændigt det samme mærke, og indholdsmæssigt er  

 der heller ikke sket nogen ændring.
Der er stadig tale om RENO fulgt af  

 det beskrivende element PARTS, der nu blot optræder som suffiks i  

 stedet for som selvstændigt ord.
 I vor skrivelse af 13. april 1993 til Patentdirektoratet i  

 den tidligere sag vedrørende VR 7660 1992 "RENO PARTS"  

 (Patentankenævnets sag V27/93) udtalte vi på side 9, at "vi ikke  

 ville have drømt om at nedlæggelse indsigelse, hvis RENO blot  

 var præfiks i et længere ord, da der naturligvis i så  

 tilfælde ikke ville være nogen risiko for forveksling med RENAULT  

 ......".
Ansøgerne har øjensynligt taget os på  

 ordet.
Imidlertid kan denne udtalelse ikke tages til indtægt for en  

 påstand om, at der ikke er forvekslelighed mellem RENAULT og RENOPARTS.  

 Ganske vist indgår RENO her som præfiks i et længere ord;  

 men da resten af ordet er et beskrivende suffiks helt uden  

 særpræg, er det stadig RENO, som er den bærende del af  

 ordet.
Risikoen for forveksling med RENAULT vil derfor stadig  

 bestå.
Det, der bør lægges vægt på, er  

 ikke om RENOPARTS/RENO PARTS skrives i 1 eller 2 ord, men at  

 mærkeelementet PARTS, hvadenten det bruges som suffiks eller som  

 selvstændigt ord, er fuldstændigt blottet for særpræg  

 og adskillelsesevne, da det - også ifølge ansøgernes egne  

 oplysninger i den tidligere sag - er en beskrivelse af varerne, nemlig dele  

 og tilbehør.
De argumenter, vi fremførte i indsigelsessagen mod  

 VR 7660 1992 RENO PARTS og i den efterfølgende ankesag V27/93, finder  

 således stadig anvendelse.
Vi tillader os derfor at henvise til disse  

 argumenter med de modifikationer, som følger af, at  

 mærkeelementet PARTS nu er forvandlet til et suffiks, d.v.s. navnlig at  

 man nu bør læse "suffikset PARTS" der, hvor vi i den tidligere  

 sag skrev "ordet PARTS".
 For os er der ikke tvivl om, at mærket RENOPARTS -  

 ligesom RENO PARTS - af forbrugerne vil blive opfattet som "RENOdele",  

 altså navnet RENO fulgt af en angivelse af de varer, det drejer sig om,  

 nemlig autotilbehørsdele.
Ordet PARTS, hvadenten det bruges som selvstændigt  

 ord eller som suffiks, må være frit tilgængeligt for  

 enhver, der handler med autotilbehørsdele, altså også for  

 Renault-fabrikkerne.
Der skal derfor ikke megen fantasi til at forestille  

 sig, at sådanne autotilbehørsdele kan forekomme på  

 markedet under betegnelser som RENAULT PARTS eller RENAULTPARTS.
Risikoen for  

 forveksling med RENOPARTS forekommer os lige så indlysende som  

 tilfældet var med RENO PARTS.
Ordet PARTS har ingen adskillelsesevne, heller ikke som  

 suffiks, når varerne er dele og tilbehør.
Den virksomhed, som  

 ønsker at optage dette beskrivende element i sit varemærke,  

 må derfor sørge for, at resten af mærket adskiller sig  

 tilstrækkeligt fra konkurrenternes varemærker.
Dette er ikke sket  

 i klagerens mærke RENOPARTS, hvor det bærende element RENO- er  

 klart forveksleligt med RENAULT, jf. afgørelsen i V27/93.
Ligesom i den tidligere sag skal vi henlede  

 opmærksomheden på den aftale, som klageren i 1990 indgik med  

 RENAULT-fabrikkerne om brugen af mærket HC RENO-PARTS.
Kopi af denne  

 aftale i form af et brev dateret 29. august 1990 fra Autoreservedels- og  

 tilbehørsforeningen i Danmark AUGTIG, som på det tidspunkt  

 repræsenterede Holger Christiansen overfor RENAULT-fabrikkerne, var  

 vedlagt vort brev af 28. oktober 1993 til Patentankenævnet i sagen  

 V27/93.
 Det fremgår af dette brev, at Holger Christiansen  

 har forpligtet sig til kun at bruge mærket HC RENO-PARTS og kun for  

 "automobiltilbehør (ikke indeholdt i andre klasser)" i klasse 12 samt  

 for "elektriske strømgeneratorer, startmotorer (ikke til  

 køretøjer)" i klasse 7.
Denne aftale kan ikke fortolkes på anden måde  

 end, at enhver ændring af mærket HC RENO-PARTS som registreret  

 under nr.
VR 01.156 1980 og VR 01.158 1980 og enhver udvidelse af  

 varefortegnelsen er et brud på den indgåede aftale.
 Alligevel forsøger klageren nu for anden gang at  

 registrere et varemærke, hvori betegnelsen RENO indgår på  

 en måde, som er i klar modstrid med aftalen, og endnu en gang for en  

 varefortegnelse, som går langt ud over det aftalte.
 Ligesom det annullerede mærke RENO PARTS ligger det  

 nu ansøgte mærke RENOPARTS utilladeligt tæt på  

 indsigernes velkendte RENAULT mærke, der må betragtes som et  

 vitterligt kendt mærke og som sådant har krav på udvidet  

 beskyttelse mod utilbørlig udnyttelse og forringelse i medfør  

 af varemærkelovens ?15 stk. 2  

 nr. 4, jf. ?15 stk. 1 nr. 2.
 Patentdirektoratet har da også i sin  

 afgørelse af 28. oktober 1994 afslået ansøgning VA 05.398  

 1993 RENOPARTS med den begrundelse, at dette varemærke kan forveksles  

 med vor klients RENAULT mærker som registreret under VR 219 1950, VR  

 1665 1966, VR 873 1966 og VR 2291 1973.
Vi påstår stadfæstelse af denne  

 afgørelse, idet vi henviser til Patentdirektoratets begrundelse for  

 afslaget i skrivelser af 4. og 28. oktober 1994 til ansøgerne samt til  

 de argumenter, vi tidligere har indleveret i indsigelsessagen mod VR 7660  

 1992 RENO PARTS og i den efterfølgende ankesag V 27/93, foruden det i  

 nærværende skrivelse anførte." Ankenævnet har behandlet sagen på sit  

 møde den 5. november 1996.
 Klageren gav ikke møde.
 For Régie Nationale des Usines Renault mødte  

 cand.
mag.
Anni Glick, der anførte, at det nu  

 ansøgte mærke i forhold til den tidligere sag V 27/93 alene  

 indebærer en ubetydelig visuel forskel, medens der fortsat er  

 lydmæssig identitet.
 Ankenævnet skal udtale:
Nævnet kan tiltræde, at der ikke  

 varemæssigt er forskel på det tidligere, i sag V 27/93,  

 ansøgte og det nu ansøgte mærke i forhold til de  

 modholdte mærker, der er registreret for Renault.
Mærkerne findes  

 forvekslelige og vedrører varer af samme eller lignende art.
 Det bemærkes, at Ankenævnet ikke har fundet  

 grundlag for at udsætte afgørelsen af denne sag på  

 indregistrering af et andet varemærke for klageren.
 Herefter bestemmes:
 Den påklagede afgørelse stadfæstes.
