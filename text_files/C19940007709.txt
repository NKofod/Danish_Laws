 Skatte- og momskrav gennemføres efter de retningslinier, som er angivet  

 nedenfor under I, i skatte- og momsstraffesager, der indbringes for retten.
 Hvis der rejses straffesag i en sag, som verserer ved et skatteankenævn,  

 Landsskatteretten eller Momsnævnet, afgøres det efter de nedenfor under II  

 fastsatte retningslinier, om straffesagen eller klagesagen skal søges  

 fremmet.
 Retningslinierne følges både i sager, hvor der er tale om enten  

 skatteunddragelse eller momsunddragelse og i fællessager.
I.
Gennemførelse af skatte- og momskrav A.
Skatteansættelse 1. I skattestraffesager gennemføres efterbeskatningen som  

 hovedregel i form af skatteansættelse eller ændring af tidligere  

 skatteansættelse.
Efterbeskatningen foretages, før der fremsættes begæring om  

 tiltale overfor politimesteren eller senest før anklageskriftet udarbejdes.
 I de følgende tilfælde medtages skattekravet under straffesagen:
a.
Når sagen vedrører unddragelse af selskabsskatter, anmodes  

 politimesteren om at påstå, at den tiltalte pålægges solidarisk hæftelse med  

 selskabet for de unddragne skatter, hvis - der findes grundlag for at rejse tiltalen mod den, der ejer eller  

 behersker selskabet (hovedaktionær/-anpartshaver) og - det er tvivlsomt, om selskabet kan betale skatten.
 I disse tilfælde gennemføres tillige ændring af selskabets indkomst i form  

 af skatteansættelse. Ændringen foretages, før politimesteren anmodes om at  

 rejse tiltale eller senest før anklageskriftet udarbejdes.
Hvis den ændrede skatteansættelse for selskabet påklages til et  

 skatteankenævn eller Landsskatteretten, afgøres det efter reglerne nedenfor  

 under II.
A., om straffesagen mod den, der ejer eller behersker selskabet  

 (hovedaktionæren/-anpartshaveren) eller klagesagen skal søges fremmet.
b.
Hvis der i tilslutning til en tiltale for en  

 berigelsesforbrydelse efter straffelovens kapitel 28 rejses en subsidiær  

 tiltale efter skattekontrollovens §§ 13, 15 eller 16 anmodes politimesteren  

 om, at påstå tiltalte dømt til at efterbetale de unddragne skatter.
 2. I de sager, der er udtaget i forbindelse med den kommunale  

 ligning, foretages skatteansættelsen som udgangspunkt af kommunen med  

 klageadgang til skatteankenævnet.
 I vigtigere sager med betydelige unddragelser og navnlig hvor frihedsstraf  

 kan komme på tale, foretages skatteansættelsen så vidt muligt af regionen med  

 klageadgang til Landsskatteretten.
B.
Gennemførelse af momskrav Momstilsvaret fastsættes som hovedregel efter reglerne i momslovens § 34  

 af regionen, før der fremsættes begæring om tiltale overfor politimesteren.
 I følgende tilfælde medtages momskravet under straffesagen:
a.
Når momsunddragelsen er sket i et selskab, anmodes  

 politimesteren om at påstå, at den tiltalte pålægges solidarisk hæftelse med  

 selskabet for momsen, hvis - der findes grundlag for at rejse tiltalen mod den, der ejer eller  

 behersker selskabet (hovedaktionær/-anpartshaver) og - det er tvivlsomt, om selskabet kan betale momsen.
b.
Hvis ægtefæller eller samlevere sammen har drevet en virksomhed  

 og tiltalen (også) rettes mod den af parterne, der ikke er registreret som  

 virksomhedsindehaver, anmodes politimesteren om at påstå, at tiltalte  

 pålægges solidarisk hæftelse med ægtefællen/samleveren for momsen.
 I situationerne ovenfor under a. og b. opgøres tillige momstilsvar for  

 henholdsvis selskabet og den registrerede virksomheds indehaver.
II.
Klagesager.
Fremme eller berostillelse i forhold til  

 straffesagen.
A.
Klage over skatteansættelse 1. I tilfælde, hvor klagen til skatteankenævnet eller  

 landsskatteretten alene vedrører skatteforhøjelser, der ikke er inddraget  

 under straffesagen, fortsætter klagesagsbehandlingen og retsforfølgningen i  

 skattestraffesagen uafhængigt af hinanden.
2. Klagesager behandles som udgangspunkt i det administrative  

 klagesystem, før straffesagen gennemføres.
Dette gælder især - mindre, ukomplicerede klagesager, som kan forventes afgjort hurtigt, - klagesager, hvor den foreliggende uenighed overvejende vedrører  

 spørgsmål om forståelse af materielle regler - klagesager, hvor opgørelsen af en udeholdt indkomsts størrelse i  

 væsentlig grad bygger på skøn I følgende tilfælde søges straffesagen dog fremmet uanset klage over  

 skattenædsættelsen:
- hvor klagesagen overvejende vedrører bevisspørgsmål af betydning for  

 skatteansættelsen, - hvor klagesagen overvejende vedrører anvendelse af retsregler, som ikke  

 frembyder fortolkningsmæssig tvivl, - hvor den sigtede er varetægtsfængslet, og fængslingen ønskes opretholdt  

 indtil domsafsigelsen.
3. I tilfælde, hvor klagesagen fremmes på bekostning af  

 straffesagen, sendes begæring om tiltale først til politimesteren, når den  

 administrative klagebehandling er gennemført.
Regionen underretter  

 skatteankenævnet eller Landsskatteretten om, at der senere vil blive rejst  

 ansvarssag.
 Hvis politiet allerede er inddraget i sagen, anmoder regionen  

 politimesteren om at stille straffesagen i bero.
 4. I tilfælde, hvor straffesagen søges fremmet uanset klagen,  

 indstiller regionen til skatteankenævnet eller Landsskatteretten, at  

 sagsbehandlingen stilles i bero.
 5. Regionen kan, selv om skatteansættelsen er indbragt for et  

 skatteankenævn eller Landsskatteretten, anmode politimesteren om at rejse  

 tiltale i tilfælde, hvor strafansvaret ellers ville forældes.
 6. Klagesager, der behandles før straffesager, søges fremmet mest  

 muligt.
 Straffesager, der behandles forud for klagesager, søges fremmet mest  

 muligt.
B.
Klage over fastsættelse af momstilsvar.
1. Klage til Told- og Skattestyrelsen eller Momsnævnet over  

 fastsættelse af momstilsvar færdigbehandles, før begæring om tiltale sendes  

 til politimesteren.
Regionen underretter styrelsen eller Momsnævnet om, at  

 der senere vil blive rejst ansvarssag.
 I tilfælde, hvor politiet allerede er inddraget i sagen, anmoder regionen  

 politimesteren om at stille sagsbehandlingen i bero.
 2. Straffesager, hvor den sigtede er varetægtsfængslet, og hvor  

 fængslingen ønskes opretholdt indtil domsafsigelsen, fremmes altid uanset  

 klagen over fastsættelsen af momstilsvaret.
 Regionen indstiller i disse tilfælde til Told- og Skattestyrelsen eller  

 Momsnævnet, at behandlingen af klagesagen stilles i bero.
 3. Regionen kan, selv om der er klaget ove fastsættelsen af  

 momstilsvaret, anmode politimesteren om at rejse tiltale i tilfælde, hvor  

 strafansvaret eller ville forældes.
