Direktoratet har i bekendtgørelse nr. 1156 af 23. december 1993 fastsat  

 regler om medlems- og dagpengeret efter arbejde eller ophold på Færøerne.
Til  

 brug herfor har direktoratet udarbejdet denne vejledning.
Indledning Aftale af 26. august 1993 mellem Arbejdsministeriet i Danmark og Færøernes  

 Landsstyre om koordination af arbejdsløshedsforsikring bygger på princippet  

 om, at en person kun må være arbejdsløshedsforsikret i eet land, og at dette  

 som hovedregel skal være beskæftigelseslandet.
Videre bygger aftalen på  

 princippet om ligestillede forsikringsordninger, hvorefter forsikrings- og  

 beskæftigelsesperioder tilbagelagt som lønmodtager på Færøerne kan medregnes  

 til opfyldelse af arbejdsløshedsforsikringslovens betingelser for optagelse  

 og udbetaling af dagpenge.
 Bekendtgørelsens bestemmelser er inddelt som følger:
 § 1  vedrører personer, der ikke tidligere har været  

 forsikret i Danmark.
 § 2  vedrører personer, der tidligere har været medlem  

 af en dansk statsanerkendt arbejdsløshedskasse.
 § 3  omhandler afbrydelser i forsikringsperioden.
 § 4  henviser til gældende optagelsesregler.
 § 5  vedrører bevarelse af medlemskab af en dansk  

 arbejdsløshedskasse under arbejde eller ophold på Færøerne.
§ 6  vedrører optagelse i en dansk arbejdsløshedskasse  

 under arbejde på Færøerne § 7  fastslår, hvad der skal betragtes som ledighed  

 for personer, der har haft ophold på Færøerne.
Til § 1, stk. 1 Det fremgår af denne bestemmelse, at en person, der har haft lønarbejde og  

 været arbejdsløshedsforsikret på Færøerne, ved optagelse i en dansk  

 arbejdsløshedskasse skal opfylde arbejdsløshedsforsikringslovens § 41, stk.  

 1, nr. 3, litra a, i en forsikringsperiode på Færøerne.
Reglen gælder kun for  

 personer, der ikke tidligere har været forsikret i Danmark.
Det er en betingelse, at beskæftigelsen ligger i en forsikringsperiode på  

 Færøerne.
Arbejdsløshedsforsikring blev indført på Færøerne den 15. februar  

 1992. Beskæftigelsesperioder forud for denne dato kan derfor ikke medregnes  

 til opfyldelse af arbejdsløshedsforsikringslovens § 41, stk. 1, nr. 3, litra  

 a.
 Det er en betingelse, at personen anmoder om optagelse inden 8 uger fra  

 det tidspunkt, hvor personen ikke længere var omfattet af den færøske  

 arbejdsløshedsforsikring.
 Hvis 8-ugers-fristen overskrides, skal personen nyoptages, hvilket bla.  

 indebærer, at arbejdsløshedsforsikringslovens § 41, stk. 1, nr. 3, skal  

 opfyldes. 8-ugers-fristen suspenderes ikke i tilfælde af sygdom og  

 barselsorlov.
 Optagelse skal ske i den arbejdsløshedskasse, som dækker det arbejde, den  

 pågældende har udført på Færøerne eller i en tværfaglig arbejdsløshedskasse.
 Optagelse kan ske som fuldtids- eller deltidsforsikret.
Til § 1, stk. 2 Bestemmelsen fastsætter betingelserne for at medregne forsikringsperioder  

 fra Færøerne for de personer, der er omfattet af stk. 1.
Ifølge arbejdsløshedsforsikringslovens § 53, stk. 1, opnås ret til  

 dagpenge efter 1 års uafbrudt medlemskab af en arbejdsløshedskasse.
Denne  

 regel er dog fraveget i § 3.
Bestemmelsen betyder, at kravet om uafbrudt medlemskab er fraveget ved  

 overgangen fra arbejdsløshedsforsikringssystemet på Færøerne til en dansk  

 arbejdsløshedskasse.
Der må dog højst være 8 uger, hvor personen ikke er  

 omfattet af et arbejdsløshedsforsikringssystem.
Ved vurderingen af, om 8-ugers-fristen er overholdt, samt ved vurderingen  

 af, om personen opfylder arbejdsløshedsforsikringslovens § 53, stk. 1, lægges  

 den særlige blanket fra den færøske arbejdsløshedsforsikringsmyndighed,  

 Arbeidsloysisskipanin, til grund.
Blanketten indeholder oplysninger om, i  

 hvilke perioder personen har været medlem af den færøske  

 arbejdsløshedsforsikring.
Blanketten er optrykt som bilag 2 til vejledning  

 til aftalen.
 Hvis 8-ugers-fristen overskrides, skal personen optages efter de  

 almindelige, gældende regler, hvilket bl.a. indebærer, at kravet i  

 arbejdsløshedsforsikringslovens § 53, stk. 1, om 1 års uafbrudt medlemskab  

 skal opfyldes påny.
 8-ugers-fristen suspenderes ikke i tilfælde af sygdom eller barselsorlov.
 En person anses for at være omfattet af den færøske  

 arbejdsløshedsforsikring i perioder, hvor der er udbetalt  

 arbejdsløshedsydelser.
Til § 1, stk. 3 Det følger af arbejdsløshedsforsikringslovens § 53, stk. 3, at kun arbejde  

 i medlemsperioder medregnes ved opgørelse af arbejdskravet i § 53, stk. 2 og  

 stk. 5. Det betyder, at perioder, hvor en person har arbejdet på Færøerne  

 uden samtidig at være arbejdsløshedsforsikret, ikke kan medregnes.
 Beskæftigelsesperioder forud for den 15. februar 1992 vil kunne medregnes  

 til opfyldelse af arbejdsløshedsforsikringslovens § 53, stk. 2 og stk. 5,  

 hvis personen under beskæftigelsen på Færøerne har været forsikret i Danmark  

 i henhold til de dagældende regler.
Ved vurderingen af, om personen opfylder kravet om arbejde, lægges  

 arbejdsgiverdokumentation, herunder lønsedler, til grund.
De almindelige  

 dokumentationskrav skal være opfyldt.
Til § 1, stk. 4 Hvis personen - efter medregning af forsikrings- og arbejdsperioder fra  

 Færøerne - opfylder arbejdsløshedsforsikringslovens § 41, stk. 1, nr. 3,  

 litra a, § 53 stk. 1 og § 53 stk. 2 og stk. 5, samt de øvrige betingelser for  

 at modtage dagpenge, kan der ske udbetaling.
Til § 2, stk. 1 Det fremgår af denne bestemmelse, at arbejdsløshedsforsikringslovens § 41,  

 stk. 1, nr. 3, litra a, ikke skal være opfyldt i en forsikringsperiode på  

 Færøerne for personer, der tidligere har været forsikret i Danmark.
 Det er en betingelse, at personen anmoder om genoptagelse inden 8 uger fra  

 det tidspunkt, hvor personen ikke længere var omfattet af den færøske  

 arbejdsløshedsforsikring.
 Hvis 8-ugers-fristen overskrides, skal personen optages efter de  

 almindelige, gældende regler, hvilket betyder, at  

 arbejdsløshedsforsikringslovens § 41, stk. 1, nr. 3, skal opfyldes.
Personen skal optages i den arbejdsløshedskasse, som dækker det arbejde,  

 den pågældende har udført på Færøerne, eller i en tværfaglig  

 arbejdsløshedskasse.
Personen kan dog vælge at blive optaget i den  

 arbejdsløshedskasse, pågældende senest har været medlem af.
 Det er uden betydning, hvor lang tid der er gået, fra personen sidst var  

 forsikret i Danmark.
 Optagelse kan ske som fuldtids- eller deltidsforsikret.
 Til § 2, stk. 2.
 Bestemmelsen fastsætter betingelserne for at medregne forsikringsperioder  

 fra Færøerne for de personer, der er omfattet af stk. 1.
 For så vidt angår opfyldelse af arbejdsløshedsforsikringslovens § 53, stk.  

 1, henvises til vejledningen til § 1, stk. 2.
Til § 2, stk. 3 For så vidt angår opfyldelse af arbejdsløshedsforsikringslovens § 53, stk.  

 2 og stk. 3, henvises til vejledningen til § 1, stk. 3.
Til § 2, stk. 4 Hvis personen - efter medregning af forsikrings- og arbejdsperioder fra  

 Færøerne - opfylder arbejdsløshedsforsikringslovens § 53, stk. 1, og § 53,  

 stk. 2 og stk. 5, samt de øvrige betingelser for at modtage dagpenge, kan der  

 ske udbetaling.
Til § 3 Arbejdsløshedsforsikringslovens § 53, stk. 1, stiller krav om 1 års  

 uafbrudt medlemskab af en arbejdsløshedskasse, før der kan udbetales  

 dagpenge.
Dette krav fraviges i relation til medregning af  

 forsikringsperioder fra Færøerne og i relation til overgang fra det danske  

 til det færøske system.
Ved overflytning til en dansk arbejdsløshedskasse fra  

 arbejdsløshedsforsikringen på Færøerne accepteres det, at personen er uden  

 forsikringsdækning i op til 8 uger.
Dette skyldes bl.a., at  

 arbejdsløshedsforsikring på Færøerne er obligatorisk, og at frivillig  

 indbetaling til forsikringen ikke er mulig.
 Dette er derimod normalt ikke nødvendigt i relation til et medlem, der  

 rejser ud fra Danmark, fordi arbejdsløshedsforsikring i Danmark er frivillig.  

 Medlemmet kan derfor opretholde medlemskabet af en dansk arbejdsløshedskasse,  

 indtil pågældende er blevet arbejdsløshedsforsikret på Færøerne.
 Hvis afbrydelserne i forsikringsperioden på Færøerne ikke overstiger  

 sammenlagt 8 uger indenfor 12 måneder, vil de forsikringsperioder, der ligger  

 forud for afbrydelserne, kunne medregnes til opfyldelse af  

 arbejdsløshedsforsikringslovens § 53, stk. 1.
 Hvis afbrydelsen i forsikringsperioden i forbindelse med overgangen fra  

 det danske system til det færøske system sammen med eventuelle øvrige  

 afbrydelser i forsikringsperioden på Færøerne ikke overstiger sammenlagt 8  

 uger indenfor (de første) 12 måneder, vil de forsikringsperioder, som  

 personen har haft i Danmark kunne medregnes til opfyldelse af  

 arbejdsløshedsforsikringslovens § 53, stk. 1.
 De perioder, hvor personen har været uden forsikringsdækning, kan dog  

ikke medregnes til opfyldelse af kravet om 1 års medlemskab.
 Fristen regnes fra forsikringdækningens ophør på Færøerne.
Til § 4 Ifølge de gældende optagelsesregler kan optagelse i en arbejdsløshedskasse  

 tidligst få virkning fra det tidspunkt, hvor arbejdsløshedskassen har  

 modtaget en skriftlig anmodning om optagelse.
Til § 5, stk. 1 En person kan bevare medlemskabet af en dansk arbejdsløshedskasse, hvis  

 arbejdet på Færøerne ikke forventes at overstige et halvt år, jf. stk. 1, nr.  

 1. Reglen er en undtagelse til hovedreglen om, at en lønmodtager, der får  

 arbejde på Færøerne, skal lade sig omfatte af den færøske  

 arbejdsløshedsforsikring.
 En person kan desuden bevare medlemskabet af den danske kasse, hvis  

 personen ikke har ret til at blive arbejdsløshedsforsikret på Færøerne, jf.  

 stk. 1, nr. 2. Der tænkes her på de tilfælde, hvor en person, der udfører  

 lønmodtagerarbejde på Færøerne, på grund af arbejdets art eller omfang ikke  

 kan forsikres der.
Endelig kan en person bevare medlemskabet af kassen, hvis personen udfører  

 selvstændig virksomhed i væsentligt omfang på Færøerne.
En selvstændig  

 erhvervsdrivende kan forsikres på Færøerne, idet forsikringen der er  

 frivillig for selvstændige erhvervsdrivende, men personen har ikke adgang til  

 at medregne forsikringsperioder fra Færøerne ved tilbagevenden til Danmark.  

 Derfor kan en selvstændig erhvervsdrivende bevare medlemskabet af den danske  

 arbejdsløshedskasse.
En selvstændig erhvervsdrivende vil dog ikke kunne  

 modtage dagpengeydelser fra den færøske arbejdsløshedsforsikring og den  

 danske arbejdsløshedskasse samtidig.
Til § 5, stk. 2 En person, der har bevaret medlemskabet af en dansk arbejdsløshedskasse,  

 kan ved tilbagevenden til Danmark medregne dokumenterede arbejdsperioder, der  

 ligger i en forsikringsperiode, til opfyldelse af  

 arbejdsløshedsforsikringslovens § 53, stk. 2 og stk. 5, hvis de almindelige  

 dokumentationskrav er opfyldt.
Personer, der har bevaret medlemskabet af en dansk arbejdsløshedskasse  

 under udøvelse af selvstændig virksomhed på Færøerne, kan medregne  

 arbejdsperioder fra Færøerne, forudsat at de danske betingelser for at  

 medregne perioder med selvstændig erhvervsvirksomhed er opfyldt - herunder at  

 virksomheden er drevet i væsentligt omfang.
Der gælder de samme  

 dokumentationskrav som for virksomheder, der drives her i landet.
 Arbejdet vil også kunne medregnes, hvis det efter de danske regler  

 betragtes som lønmodtagerarbejde, og der foreligger dokumentation - i form af  

 lønsedler eller anden arbejdsgiverdokumentation - for omfanget af og  

 indkomsten fra det pågældende arbejde.
Til § 5, stk. 3 Hvis personen opfylder arbejdsløshedsforsikringslovens § 53, stk. 1, og §  

 53, stk. 2 og stk. 5, samt de øvrige betingelser for at modtage dagpenge, kan  

 der ske udbetaling.
Til § 6 Hvis de personer, der er nævnt i § 5, stk. 1, nr. 1 og 2, ikke er  

 medlemmer af en dansk arbejdsløshedskasse på tidspunktet for påbegyndelsen af  

 opholdet eller arbejdet på Færøerne, har de adgang til at søge om optagelse i  

 en dansk arbejdsløshedskasse for lønmodtagere, medens de arbejder på  

 Færøerne.
De almindelige betingelser for optagelse skal være opfyldt.
Direktoratet for  

 Arbejdsløshedsforsikringen, den 23. december 1993 Tove Loft / Jeanne Borgqvist Bilag Aftale mellem Arbejdsministeriet og Færøernes Landsstyre om  

 koordination af arbejdsløshedsforsikring Direktoratet for Arbejdsløshedsforsikringens vejledning af 26. oktober  

 1993 Vejledning til aftale mellem Arbejdsministeriet i Danmark og Færøernes  

 Landsstyre om koordination af arbejdsløshedsforsikring Indledning Den 26. august 1993 blev der mellem Danmark og Færøerne indgået en aftale  

 om koordination af arbejdsløshedsforsikring.
Aftalen træder i kraft den 1.  

 november 1993.
Den gældende danske lov om arbejdsformidling og arbejdsløshedsforsikring  

 m.v., jf. lovbekendtgørelse nr. 820 af 11. oktober 1993, trådte første gang i  

 kraft den 1. april 1970 og er siden blevet revideret.
Ifølge loven er  

 arbejdsløshedsforsikring i Danmark frivillig, både for så vidt angår  

 lønmodtagere og selvstændige erhvervsdrivende.
Arbejdsløshedsforsikring blev indført på Færøerne den 15. februar 1992 med  

 hjemmel i Lagtingslov af 10. marts 1992 om arbejdsløshedsforsikring og  

 arbejdsanvisning.
Arbejdsløshedsforsikring på Færøerne er obligatorisk for  

 lønmodtagere, fiskere og hjemmefiskere, medens den er frivillig for  

 selvstændige erhvervsdrivende.
Aftalens grundprincipper Aftalen mellem Danmark og Færøerne om koordination af  

 arbejdsløshedsforsikring bygger på princippet om, at en person ikke må være  

 forsikret i mere end eet land, og at dette som hovedregel skal være  

 beskæftigelseslandet.
Videre bygger aftalen på et princip om ligestillede forsikringsordninger,  

 hvilket medfører, at forsikrings- og beskæftigelsesperioder som lønmodtager  

 på Færøerne betragtes som ligestillede med forsikrings- og  

 beskæftigelsesperioder i Danmark.
Perioderne kan anvendes som grundlag for  

 retten til arbejdsløshedsdagpenge i Danmark.
 På tilsvarende måde betragtes forsikrings- og beskæftigelsesperioder som  

 lønmodtager i Danmark som ligestillede med forsikrings- og  

 beskæftigelsesperioder på Færøerne, og perioderne kan anvendes som grundlag  

 for retten til arbejdsløshedsdagpenge på Færøerne.
Aftalens indhold I § 1 fastslås det almindelige princip om forbud mod dobbeltforsikring -  

 omfattende såvel lønmodtagere som selvstændige erhvervsdrivende.
Aftalen (i  

 øvrigt) tager alene sigte på at regulere koordinationen af  

 arbejdsløshedsforsikring for lønmodtagere.
Forbudet mod dobbeltforsikring som  

 selvstændig erhvervsdrivende skal forstås som et forbud mod, at en  

 selvstændig erhvervsdrivende modtager ydelser fra begge  

 arbejdsløshedsforsikringssystemer samtidig.
I § 2 og § 3 fastsættes princippet om, at en lønmodtager forsikres i  

 beskæftigelseslandet.
Lønmodtagere er ved beskæftigelse i Danmark eller på  

 Færøerne således omfattet af henholdsvis den danske og den færøske  

 arbejdsløshedsforsikring.
Herfra gælder dog den undtagelse, jf. § 5, at  

 lønmodtagere, der kommer fra Danmark for at tage arbejde på Færøerne, kan  

 vælge at være omfattet af den danske arbejdsløshedsforsikring, såfremt  

 beskæftigelsen ikke påregnes at overstige et halvt år.
I § 4 fastsættes princippet om ligestillede forsikringsordninger, herunder  

 sammenlægning af forsikrings- og beskæftigelsesperioder.
Bestemmelsen finder  

 anvendelse for alle lønmodtagere, der er eller har været beskæftiget i  

 Danmark eller på Færøerne.
 Det fremgår af § 4, 1. led, at dokumenterede forsikrings- og  

 beskæftigelsesperioder, som en person har haft i Danmark, kan medregnes til  

 at opfylde de færøske betingelser for ret til medlemskab og  

 arbejdsløshedsdagpenge samt for retten til bevarelse eller generhvervelse af  

 medlemskabet eller dagpengene.
 De forsikrings- og beskæftigelsesperioder, som lønmodtageren har haft i  

 Danmark, skal således betragtes som om, de var tilbagelagt på Færøerne.
Dokumentation for de forsikringsperioder, som personen har haft i Danmark,  

 kan alene bestå i fremvisning af den i bilag 1 optrykte blanket.
Blanketten  

 skal være udfyldt og attesteret af en dansk anerkendt arbejdsløshedskasse.
 Dokumentation for de beskæftigelsesperioder, som personen har haft i  

 Danmark, kan bestå i arbejdsgiverdokumentation, herunder lønsedler.
 Ifølge bestemmelsens 2. led kan dokumenterede forsikrings- og  

 beskæftigelsesperioder, som en person har haft på Færøerne, medregnes til  

 opfyldelse af de danske betingelser for ret til medlemskab og  

 arbejdsløshedsdagpenge samt for retten til bevarelse og generhvervelse af  

 medlemskabet eller dagpengene.
 De forsikrings- og beskæftigelsesperioder, som en lønmodtager har haft på  

 Færøerne, skal således betragtes som om, de var tilbagelagt i Danmark.
 Dokumentation for de forsikringsperioder, som personen har haft på  

 Færøerne, kan alene bestå i fremvisning af den i bilag 2 optrykte blanket.  

 Blanketten skal være udfyldt og attesteret af den færøske  

 arbejdsløshedsforsikringsmyndighed, Arbejdsloysisskipanin.
 Dokumentation for beskæftigelsesperioder tilbagelagt på Færøerne kan bestå  

 i arbejdsgiverdokumentation, herunder lønsedler.
I § 5 fastsættes, at danske lønmodtagere under beskæftigelse på Færøerne  

 kan vælge at være omfattet af den danske arbejdsløshedsforsikring, såfremt  

 beskæftigelsen ikke påregnes at overstige et halvt år.
Bestemmelsen finder  

 anvendelse i de tilfælde, hvor det er forudsat ved arbejdets påbegyndelse, at  

 arbejdets varighed ikke vil overstige et halvt år.
 Hvis forudsætningen var, at arbejdet ville vare mindre end et halvt år,  

 men det rent faktisk viser sig, at arbejdet af uforudsete grunde kommer til  

 at vare ud over et halvt år, har lønmodtageren først pligt til at lade sig  

 overflytte til den færøske arbejdsløshedsforsikring efter det halve år med  

 virkning fra samme tidspunkt.
 Var forudsætningen derimod, at arbejdet skulle vare ud over et halvt år,  

 har lønmodtageren pligt til at lade sig forsikre på Færøerne fra arbejdets  

 første dag, og medlemskabet kan ikke annulleres senere, selv om det viser  

 sig, at arbejdet ikke kommer til at vare ud over et halvt år.
Meddelelse om, at lønmodtageren i henhold til § 5 ønsker at være omfattet  

 af den danske arbejdsløshedsforsikring, skal - sammen med en erklæring fra  

 arbejdsgiveren om den forventede beskæftigelsesperiode - sendes eller  

 afleveres til den færøske arbejdsløshedsforsikringsmyndighed senest samtidig  

 med påbegyndelsen af beskæftigelsen.
Hvis medlemmet allerede er medlem af en  

 dansk arbejdsløshedskasse, skal arbejdsløshedskassen udfylde den i bilag 1  

 optrykte blanket, som herefter sendes eller afleveres til den færøske  

 arbejdsløshedsforsikringsmyndighed.
Endelig skal lønmodtageren, inden 1.  

 lønudbetaling på Færøerne, have fået meddelelse fra den færøske  

 arbejdsløshedsforsikring om, at vedkommende har ret til at være omfattet af  

 den danske arbejdsløshedsforsikring.
Kontaktorganer Kontaktorganer i forbindelse med anvendelsen af aftalen er:
 Færøerne:
Arbeidsloysisskipanin Postmoga 22 FR-110 Torshavn Færøerne Telefonnummer: 298 19550 Telefax 298 10263 I Danmark:
