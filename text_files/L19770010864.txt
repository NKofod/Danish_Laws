 Ved kgl. resolution af 27. maj 1974, og efter at folketinget den 17. april  

 s.å. havde meddelt sit samtykke dertil, har Danmark ratificeret en i Bryssel  

 den 11. oktober 1973 undertegnet konvention om oprettelse af det europæiske  

 center for mellemfristede vejrprognoser.
 Konventionen og en dertil knyttet protokol om privilegier og immuniteter  

 for centret har følgende ordlyd:
KONVENTION Om oprettelse af det europæiske center for mellemfristede  

  vejrprognoser.
I BETRAGTNING AF den betydning, som en væsentlig forbedring af de  

 mellemfristede vejrprognoser vil have for den europæiske økonomi; I BETRAGTNING AF, at den videnskabelige og tekniske forskning, der  

 udføres med dette formål, vil give den meteorologiske udvikling i Europa en  

 værdifuld stimulans; I BETRAGTNING AF, at en forbedring af de mellemfristede  

 vejrprognoser vil bidrage til beskyttelse af og sikkerhed for befolkningerne; I BETRAGTNING AF, at der, for at disse mål kan nås, kræves  

 ressourcer af en størrelse, der overstiger hvad der normalt er praktisk  

 muligt på nationalt plan; I BETRAGTNING AF, at det fremgår af den rapport, som er afgivet af  

 den arbejdsgruppe, der er ansvarlig for udarbejdelsen af et projekt  

 vedrørende dette emne, at oprettelsen af et autonomt europæisk center med  

 international status vil være det rette middel til at nå disse mål:
I BETRAGTNING AF, at et sådant center også vil kunne medvirke ved  

 efteruddannelse af videnskabsmænd; I BETRAGTNING AF, at et sådant centers virksomhed ydermere vil yde  

 et tiltrængt bidrag til visse af Den meteorologiske Verdensorganisations  

 (WMO's) programmer, især det verdensomspændende system: Verdens  

 Vejrobservationer (WWW) og Det globale atmosfæriske Forskningsprogram (GARP),  

 som Den meteorologiske Verdensorganisation har påtaget sig i forbindelse med  

 Det internationale Råd for videnskabelige Sammenslutninger (ICSU); I BETRAGTNING AF den betydning, som oprettelsen af et sådant  

 center kan få for udviklingen af den europæiske industri inden for  

 databehandlingsområdet, HAR NEDENNÆVNTE BESLUTTET at oprette et europæisk center for  

 mellemfristede vejrprognoser og at fastsætte de vilkår, under hvilke det skal  

 virke, og har med henblik herpå udpeget som deres befuldmægtigede:
HANS MAJESTÆT BELGIERNES KONGE Hr.
Joseph van der Meulen, overordentlig og befuldmægtiget ambassadør, Belgiens faste repræsentant ved De europæiske Fællesskaber; HENDES MAJESTÆT DANMARKS DRONNING Hr.
Niels Ersbøll, overordentlig og befuldmægtiget ambassadør, Danmarks faste repræsentant ved De europæiske Fællesskaber; PRÆSIDENTEN FOR FORBUNDSREPUBLIKKEN TYSKLAND Hr.
Ulrich Lebsanft, overordentlig og befuldmægtiget ambassadør, Forbundsrepublikken Tysklands faste repræsentant ved De europæiske  

 Fællesskaber; SPANIENS STATSOVERHOVED Hr.
Alberto Ullastres Calvo, overordentlig og befuldmægtiget  

 ambassadør, Chef for Spaniens mission ved De europæiske Fællesskaber; PRÆSIDENTEN FOR DEN FRANSKE REPUBLIK Hr.
Emile Cazimajou, Frankrigs faste vicerepræsentant ved De europæiske Fællesskaber; PRÆSIDENTEN FOR REPUBLIKKEN GRÆKENLAND Hr.
Byron Theodoropoulos, overordentlig og befuldmægtiget ambassadør, Grækenlands faste delegerede ved Det europæiske økonomiske Fællesskab; PRÆSIDENTEN FOR IRLAND Hr.
Brendan Dillon, overordentlig og befuldmægtiget ambassadør, Irlands faste repræsentant ved De europæiske Fællesskaber; PRÆSIDENTEN FOR DEN ITALIENSKE REPUBLIK Hr.
Giorgio Bombassei Frascani de Vettor, Italiens ambassadør, Italiens faste repræsentant ved De europæiske  

 Fællesskaber; OVERHOVEDET OVER DEN SOCIALISTISKE FORBUNDSREPUBLIK JUGOSLAVIEN Hr.
Petar Miljevic, overordentlig og befuldmægtiget ambassadør, Chef for Jugoslaviens mission ved De europæiske Fællesskaber; HENDES MAJESTÆT DRONNINGEN AF NEDERLANDENE Hr.
E.
M.
J.
A.
Sassen, overordentlig og befuldmægtiget ambassadør, Nederlandenes faste repræsentant ved De europæiske Fællesskaber; PRÆSIDENTEN FOR DEN PORTUGISISKE REPUBLIK Hr.
Fernando de Magalhaes Cruz, overordentlig og befuldmægtiget ambassadør, Chef for Portugals mission ved De europæiske Fællesskaber; PRÆSIDENTEN FOR DET SCHWEIZISKE FORBUND Hr.
Paul Henri Wurth, overordentlig og befuldmægtiget ambassadør, Chef for den schweiziske mission ved De europæiske Fællesskaber; PRÆSIDENTEN FOR REPUBLIKKEN FINLAND Hr.
Pentti Talvitie, overordentlig og befuldmægtiget ambassadør, Chef for Finlands mission ved De europæiske Fællesskaber; HANS MAJESTÆT KONGEN AF SVERIGE Hr.
Erik von Sydow, overordentlig og befuldmægtiget ambassadør, Chef for Sveriges mission ved De europæiske Fællesskaber; HENDES MAJESTÆT DRONNINGEN AF DET FORENEDE KONGERIGE STORBRITANNIEN  

  OG NORDIRLAND Sir Michael Palliser, overordentlig og befuldmægtiget ambassadør, Det forenede Kongeriges faste repræsentant ved De europæiske Fællesskaber, SOM, efter at have udvekslet deres fuldmagter, der er fundet i god  

 og behørig form, ER BLEVET ENIGE OM FØLGENDE:
Artikel 1 1. Et europæisk center til udarbejdelse af  

 mellemfristede vejrprognoser, herefter benævnt »centret«, oprettes  

 herved.
 2. Centrets organer skal være rådet og direktøren.  

 Rådet skal bistås af en videnskabelig rådgivende komite og en finanskomite.  

 Hvert organ og hver komite skal udøve sine funktioner inden for de rammer og  

 på de vilkår, der er fastsat i denne konvention.
 3. Centrets medlemmer, i det følgende benævnt  

 »medlemsstater«, er de stater, der er deltagere i denne konvention.
4. Centret skal på enhver medlemsstats område have  

 status som en juridisk person.
Det skal særlig være i stand til at afslutte  

 kontrakter, erhverve og afhænde fast ejendom og løsøre samt til at anlægge  

 søgsmål.
 5. Centrets hovedsæde skal være i Shinfield Park i  

 nærheden af Reading (Berkshire) på Det forenede Kongerige Storbritannien og  

 Nordirlands territorium.
 6. Centrets officielle sprog skal være engelsk,  

 fransk, hollandsk, italiensk og tysk.
 Dets arbejdssprog skal være engelsk, fransk og tysk.
 Rådet bestemmer, i hvilket omfang henholdsvis de officielle sprog og  

 arbejdssprogene skal benyttes.
Artikel 2 1. Centrets formål er:
 2. Centret skal oprette og drive de installationer,  

 der er nødvendige til opfyldelsen af de i stk. 1 fastsatte formål.
 3. I almindelighed skal centret på de af rådet  

 fastlage betingelser offentliggøre de videnskabelige og tekniske resultater  

 af sin virksomhed eller på anden måde stille dem til rådighed, for så vidt  

 disse resultater ikke er omfattet af artikel 15.
Artikel 3 1. Til opfyldelse af sine formål skal centret i  

 overensstemmelse med de internationale meteorologiske traditioner i videst  

 mulig omfang samarbejde med medlemstaternes regeringer og nationale  

 institutioner, med stater, som ikke er medlemmer af centret, og med statslige  

 eller ikke-statslige internationale videnskabelige og tekniske  

 organisationer, hvis virksomhed har forbindelse med dets formål.
 2. Desuden kan centret afslutte samarbejdsaftaler med:
 3. Ved samarbejdsaftaler som de i stk. 2 omhandlede  

 kan dele af centrets computerkapacitet alene stilles til rådighed for  

 offentlige institutioner i medlemsstaterne.
Artikel 4 1. Rådet skal have de beføjelser og træffe de  

 foranstaltninger, der er nødvendige for gennemførelsen af denne konvention.
2. Rådet skal bestå af højst to repræsentanter fra  

 hver medlemsstat, hvoraf den ene skal være en repræsentant for den pågældende  

 stats meteorologiske tjeneste.
Disse repræsentanter kan ved rådsmøder bistås  

 af rådgivere.
 En repræsentant for Den meteorologiske Verdensorganisation skal indbydes  

 til at deltage som observatør i rådets arbejde.
 3. Rådet skal blandt sine medlemmer vælge en formand  

 og en næstformand, der udpeges for eet år og ikke kan genvælges mere end to  

 gange i træk.
4. Rådet skal afholde møde mindst een gang om året.  

 Det skal sammenkaldes på formandens eller mindst en tredjedel af  

 medlemsstaternes anmodning.
Rådets møder skal holdes i centrets hovedsæde,  

 medmindre rådet i undtagelsestilfælde træffer anden bestemmelse.
 5. Formanden og næstformanden kan anmode om  

 direktørens bistand ved udførelsen af deres opgaver.
 6. Rådet kan nedsætte rådgivende udvalg og bestemmer  

 disses sammensætning og opgaver.
Artikel 5 1. Rådet er kun beslutningsdygtigt, når  

 repræsentanterne for et flertal af de stemmeberettigede medlemsstater er til  

 stede.
2. Hver medlemsstat har een stemme i rådet.
En  

 medlemsstat fortaber sin stemmeret i rådet, hvis summen af dens  

 bidragsrestancer overstiger det bidrag, som den i henhold til artikel 13 skal  

 betale for det løbende og det foregående finansår.
Rådet kan ikke desto  

 mindre i overensstemmelse med artikel 6 3) m) give medlemsstaten bemyndigelse  

 til at stemme.
3. Imellem rådsmøder kan rådet afgøre enhver hastesag  

 ved brevafstemning.
I så fald udgør et flertal af de stemmeberettigede  

 medlemsstater et beslutningsdygtigt antal.
 4. Ved afgørelsen af, om der foreligger enstemmighed,  

 og de forskellige former for stemmeflerhed, der er fastsat i denne  

 konvention, tages i betragtning alene de stemmer, der er afgivet for eller  

 imod en beslutning og, i de tilfælde, hvor rådet handler i overensstemmelse  

 med den i artikel 6 2) fastlagte fremgangsmåde, de finansielle bidrag fra de  

 medlemsstater, der deltager i afstemningen.
Artikel 6 1. Rådet skal enstemmig:
2. Rådet skal med to tredjedeles flertal af  

 medlemsstaterne og under forudsætning af, at summen af disse staters bidrag  

 udgør mindst to tredjedele af de samlede bidrag til centrets budget, 3. Rådet skal med to tredjedeles flertal:
 4. Hvor en særlig stemmeflerhed ikke udtrykkeligt er  

 anført, skal rådet handle på grundlag af simpelt flertal.
Artikel 7 1. Den videnskabelige rådgivende komite skal bestå af  

 tolv medlemmer udpeget af rådet.
Udnævnelsen vedrører dem personligt og  

 gælder for et tidsrum af fire år.
En fjerdedel af komiteens medlemmer skal  

 fornyes hvert år.
Hvert medlem kan kun udnævnes til to på hinanden følgende  

 funktionsperioder.
 En repræsentant for Den meteorologiske Verdensorganisation skal indbydes  

 til at deltage i komiteens arbejde.
Medlemmerne af komiteen skal udvælges blandt videnskabsmænd i  

 medlemsstaterne og repræsentere så bredt et udsnit som muligt af de  

 discipliner, der vedrører centrets virksomhed.
Direktøren skal forelægge en  

 liste over kandidater for rådet.
2. Komiteen skal til forelæggelse for rådet udarbejde  

 udtalelser og anbefalinger vedrørende udkast til program for centrets  

 virksomhed udarbejdet af direktøren samt vedrørende ethvert spørgsmål, der  

 forelægges den af rådet.
Direktøren skal holde komiteen underrettet om  

 gennemførelsen af programmet.
Komiteen skal fremkomme med udtalelser om de  

 opnåede resultater.
 3. Komiteen kan indbyde eksperter, især personer, der  

 tilhører de tjenester, som benytter centret, til at deltage i sit arbejde,  

 når det drejer sig om løsninger af konkrete opgaver.
 4. Komiteen skal udarbejde sin egen forretningsorden.  

 Denne forretningsorden skal træde i kraft, når den er godkendt af rådet i  

 overensstemmelse med artikel 6 3) g).
Artikel 8 1. Finanskomiteen skal bestå af:
 2. I henhold til de betingelser, der er fastsat i  

 finansregulativet, skal komiteen til forelæggelse for rådet udarbejde  

 udtalelser og forslag om alle finansspørgsmål, der forelægges rådet, og udøve  

 de finansielle beføjelser, der overdrages den af rådet.
Artikel 9 1. Direktøren skal være centrets øverste leder.
Han  

 skal repræsentere centret i forhold til tredjepart.
Han skal over for rådet  

 være ansvarlig for udførelsen af de opgaver. der overdrages centret.
Han skal  

 uden at have stemmeret deltage i samtlige rådsmøder.
 Rådet skal udpege den person, der skal fungere som direktør ad interim.
 2. Direktøren skal:
 3. I udførelsen af sine opgaver skal direktøren bistås  

 af centrets øvrige personale.
Artikel 10 1. Under iagttagelse af denne artikels stk. 2 skal  

 centrets personale være underkastet det af rådet i overensstemmelse med  

 artikel 6 3) b) godkendte personaleregulativ.
 Såfremt ansættelsesvilkårene for et medlem af centrets personale ikke  

 falder ind under dette personaleregulativ, skal et sådant medlem af  

 personalet være underkastet gældende lov i den stat, i hvilken den pågældende  

 udfører sine opgaver.
2. Personalerekrutteringen skal ske på grundlag af  

 personlige kvalifikationer under hensyntagen til centrets internationale  

 karakter.
Ingen stilling må forbeholdes statsborgere fra en bestemt  

 medlemsstat.
 3. Centret kan beskæftige personale fra nationale  

 institutioner i medlemsstaterne, der er stillet til rådighed for centret i et  

 nærmere fastsat tidsrum.
 4. Rådet skal godkende ansættelsen og afskedigelsen af  

 det i personaleregulativet definerede overordnede personale samt af  

 revisionschefen og hans stedfortræder.
 5. Tvister, der måtte opstå ved gennemførelsen af  

 personaleregulativet eller opfyldelsen af ansættelseskontrakter for  

 personalet, skal afgøres i overensstemmelse med personaleregulativet.
 6. Enhver person, der arbejder ved centret, skal være  

 undergivet direktørens myndighed og rette sig efter alle de almindelige  

 regler, som er godkendt af rådet.
7. Enhver medlemsstat skal respektere den  

 internationale karakter af direktørens og centrets øvrige overordnede  

 personales ansvar.
I udførelsen af deres hverv må direktøren og det øvrige  

 overordnede personale hverken søge eller modtage instruktioner fra nogen  

 regering eller myndighed uden for centret.
Artikel 11 Programmet for centrets virksomhed skal vedtages af rådet efter forslag  

 fra direktøren i overensstemmelse med artikel 6 3) i).
Programmet skal principielt omfatte et tidsrum af fire år og hvert år  

 tillempes og suppleres for eet år yderligere.
Det skal fastlægge  

 udgiftsloftet for den tid programmet løber og desuden indeholde et overslag  

 over de udgifter, der i hvert enkelt år og for hvert enkelt større område er  

 forbundet med dets gennemførelse.
 Udgiftsloftet kan kun ændres i overensstemmelse med den i artikel 6 3) i)  

 fastlagte fremgangsmåde.
Artikel 12 1. Centrets budget skal udarbejdes for hvert finansår  

 før dette års begyndelse i henhold til de i finansregulativet fastlage  

 betingelser.
 Centrets udgifter skal dækkes af de finansielle bidrag fra medlemsstaterne  

 og eventuelle andre indtæger, som centret måtte have.
De i budgettet anførte indtægter og udgifter skal balancere.
Budgettet  

 skal udarbejdes i den valuta, som anvendes i det land, hvori centrets  

 hovedsæde er beliggende.
 2. Alle centrets udgifter og indtægter skal være  

 genstand for udførlige overslag, der skal udarbejdes for hvert finansår og  

 fremgå af budgettet.
 Bevillinger til bindende forpligtelser i et tidsrum, der strækker sig ud  

 over finansåret, kan godkendes i henhold til de i finansregulativet fastlagte  

 betingelser.
 Yderligere skal der udarbejdes et samlet overslag over udgifter og  

 indtægter inden for hvert større område for de tre næste finansår.
 3. Rådet skal i overensstemmelse med artikel 6 2) b)  

 vedtage budgettet for hvert finansår og den dertil knyttede fortegnelse over  

 stillinger ved centret samt eventuelle tillægs- eller tillempede budgetter og  

 endvidere godkende det samlede overslag over udgifter og indtægter for de tre  

 næste finansår.
 4. Rådets vedtagelse af budgettet skal:
 5. Såfremt budgettet ikke er blevet vedtaget af rådet  

 ved et finansårs begyndelse, kan direktøren hver måned træffe bindende  

 dispositioner og foretage udbetalinger inden for hver afdeling indtil en  

 tolvtedel af bevillingerne på det foregående finansårs budget, dog således,  

 at han ikke skal have bevillinger til sin rådighed, der overstiger en  

 tolvtedel af de i forslaget til budgettet fastlagte.
 Medlemsstaterne skal på foreløbig grundlag og i overensstemmelse med den i  

 artikel 13 fastsatte skala hver måned betale de beløb, der er nødvendige for  

 anvendelsen af ovenstående afsnit.
 6. Budgettet skal gennemføres på de vilkår, der er  

 fastsat i finansregulativet.
Artikel 13 1. På grundlag af den skala, der hvert tredje år skal  

 vedtages af rådet i overensstemmelse med artikel 6 3) h), skal hver  

 medlemsstat betale et årligt bidrag i konvertibel valuta til centret.
Den  

 nævnte skala skal være baseret på hver af medlemsstaternes gennemsnitlige  

 bruttonationalprodukt i de tre sidste kalenderår, for hvilke der foreligger  

 statistiske oplysninger.
2. Rådet kan i overensstemmelse med artikel 6 3) h)  

 beslutte midlertidig at nedsætte bidragene fra en medlemsstat på grund af  

 særlige omstændigheder i den pågældende stat.
Særlige omstændigheder skal  

 især anses for at være til stede, hvis en medlemsstat har et per capita  

 bruttonationalprodukt, der ligger under et vist beløb, som skal bestemmes af  

 rådet i overensstemmelse med den i artikel 6 3) fastlage fremgangsmåde.
 3. Såfremt en stat bliver deltager i denne konvention  

 efter dens ikrafttræden, skal bidragsskalaen ændres af rådet i  

 overensstemmelse med det beregningsgrundlag, der er fastsat i stk. 1. Den nye  

 skala skal træde i kraft, når den pågældende stat bliver deltager i denne  

 konvention.
En stat, der bliver deltager i denne konvention efter den 31. december det  

 år, i hvilket den træder i kraft, skal være forpligtet til ud over det i stk.  

 1 fastsatte bidrag at betale et bidrag til dækning af de udgifter, der  

 tidligere er påført centret.
Størrelsen af det bidrag, der yderligere skal  

 betales, skal bestemmes af rådet i overensstemmelse med den i artikel 6 1)  

 fastlage fremgangsmåde.
Medmindre rådet i overensstemmelse med den i artikel 6 1) fastlagte  

 fremgangsmåde måtte træffe anden bestemmelse, skal ethvert yderligere bidrag,  

 der betales i henhold til ovenstående afsnit, trækkes fra de øvrige  

 medlemsstaters bidrag.
Denne reduktion skal beregnes pro rata i  

 overensstemmelse med de af hver enkelt medlemsstat faktisk betalte bidrag  

 forud for det løbende finansår.
 4. Såfremt en stat ophører med at være deltager i  

 denne konvention efter dens ikrafttræden, skal bidragsskalaen ændres af rådet  

 i overensstemmelse med det beregningsgrundlag, der er fastsat i stk. 1. Den  

 nye skala skal træde i kraft, når den pågældende stat ophører med at være  

 deltager i denne konvention.
 5. Betalingsformerne for bidragene skal bestemmes i  

 finansregulativet.
Artikel 14 1. Regnskab over indtægter og udgifter, der er opført  

 i budgettet, og status over centrets aktiver og passiver skal i henhold til  

 de i finansregulativet fastlagte betingelser forelægges til revision for  

 revisorer, hvis uafhængighed er hævet over enhver tvivl.
Formålet med  

 revisionen, der skal ske på grundlag af journaler og eventuelt foretages på  

 stedet, skal være at fastslå, at alle indtægter er indgået og alle udgifter  

 afholdt på lovlig og regelmæssig vis, og at centrets finansielle ledelse har  

 været sund.
Revisorerne skal til rådet aflægge beretning om de årlige  

 regnskaber.
 2. Rådet skal efter forslag fra finanskomiteen i  

 overensstemmelse med artikel 6 3) e) bestemme antallet af revisorer, det  

 tidsrum, for hvilket de skal udpeges, størrelsen af deres vederlag samt  

 udpege dem.
 3. Direktøren skal give revisorerne alle oplysninger  

 samt yde den bistand, der er nødvendig for den i stk. 1 omhandlede revision.
Artikel 15 1. Enhver medlemsstat skal vederlagsfrit til sit eget  

 behov for så vidt angår udarbejdelse af vejrprognoser have en ikke-eneretlig  

 tilladelse og enhver anden ikke-eneretlig brugsret med hensyn til  

 industrielle ejendomsrettigheder, dataprogrammer og tekniske oplysninger, der  

 er fremkommet som resultat af arbejde udført i henhold til denne konvention,  

 og som tilhører centret.
 2. Hvor centret ikke er i besiddelse af de i stk. 1  

 nævnte rettigheder, skal det søge at opnå de nødvendige rettigheder på de af  

 rådet bestemte vilkår.
 3. De betingelser, på hvilke de i stk. 1 nævnte  

 tilladelser kan udvides til at omfatte andre anvendelsesformer end  

 udarbejdelse af vejrprognoser, skal gøres til genstand for en beslutning af  

 rådet i overensstemmelse med artikel 6 3) 1).
Artikel 16 De privilegier og immuniteter, som centret, medlemsstaternes  

 repræsentanter, personalet og eksperterne ved centret skal nyde på  

 medlemsstaternes territorier, skal fastsættes i en protokol, der skal knyttes  

 som tillæg til denne konvention, og som skal udgøre en integrerende del  

 deraf, samt i en overenskomst, der skal afsluttes mellem centret og den stat,  

 på hvis territorium centrets hovedsæde er beliggende.
Denne overenskomst skal  

 godkendes af rådet i overensstemmelse med artikel 6 3) c).
Artikel 17 1. Enhver tvist mellem medlemsstaterne eller mellem  

 een eller flere medlemsstater og centret om fortolkningen eller anvendelsen  

 af denne konvention, herunder den i artikel 16 nærmere omhandlede protokol om  

 privilegier og immuniteter, eller vedrørende et af de tilfælde, hvorom der er  

 truffet bestemmelse i artikel 24 i nævnte protokol, der ikke kan afgøres ved  

 rådets mellemkomst, skal efter anmodning fremsat af den ene af parterne i  

 tvisten over for den anden part henvises til en voldgiftsdomstol oprettet i  

 overensstemmelse med første afsnit i stk 2, medmindre parterne i tvisten  

 inden tre måneder enes om en anden form for afgørelse.
2. Enhver af parterne i tvisten skal, hvad enten denne  

 part udgøres af een eller flere af medlemsstaterne, udpege et medlem af  

 voldgiftsdomstolen inden to måneder regnet fra den dato, på hvilken den i  

 stk. 1 omhandlede anmodning modtages.
Disse medlemmer skal inden for to  

 måneder efter udpegningen af det andet medlem udpege et tredje medlem, som  

 skal være domstolens formand, og som ikke må være statsborger i en stat, der  

 er part i tvisten.
Såfremt udpegningen af et af de tre medlemmer af domstolen  

 ikke er sket inden for den foreskrevne tidsfrist, skal et sådant medlem  

 udpeges af præsidenten for Den internationale Domstol efter anmodning fra en  

 af parterne.
Voldgiftsdomstolens beslutninger træffes ved stemmeflerhed.
Dens  

 afgørelser skal være bindende for parterne i tvisten.
Hver af parterne skal  

 bære omkostningerne i forbindelse med det af den udpegede medlem af domstolen  

 samt udgifterne ved dens repræsentation ved retsforhandlingerne for  

 domstolen.
Hver af parterne i tvisten skal bære en lige andel af udgifterne  

 til domstolens formand og eventuelle andre udgifter, medmindre domstolen  

 måtte træffe anden bestemmelse.
Domstolen fastsætter selv sin  

 forretningsorden.
Artikel 18 1. Enhver medlemsstat kan til direktøren fremsende  

 forslag til ændring af denne konvention.
Direktøren skal forelægge sådanne  

 forslag for de øvrige medlemsstater mindst tre måneder før de skal behandles  

 af rådet.
Rådet skal behandle forslagene og kan i overensstemmelse med  

 artikel 6 3) n) anbefale medlemsstaterne at godkende de foreslåede ændringer.
2. Ændringer, der er anbefalet af rådet, kan kun  

 godkendes skriftlig af medlemsstaterne.
De skal træde i kraft tredive dage  

 efter, at generalsekretæren for rådet for De europæiske Fællesskaber har  

 modtaget den sidste skriftlige meddelelse om godkendelse.
Artikel 19 1. Enhver medlemsstat kan opsige denne konvention,  

 efter at den har været i kraft i fem år, ved at give meddelelse til  

 generalsekretæren for rådet for De europæiske Fællesskaber.
Opsigelsen skal  

 træde i kraft ved udgangen af det andet finansår efter det år, i hvilket  

 meddelelsen blev givet.
 2. En medlemsstat, der har opsagt denne konvention,  

 skal fortsat være forpligtet til at yde bidrag til finansieringen af de  

 dispositioner, som centret har truffet før en sådan opsigelse, og til at  

 respektere de forpligtelser, som den selv kontraktligt har påtaget sig som  

 medlemsstat over for centret forud for opsigelsen.
 3. En medlemsstat, som har opsagt denne konvention,  

 vil fortabe sine rettigheder til centrets aktiver og skal på de af rådet i  

 overensstemmelse med artikel 6 2) d) fastsatte vilkår holde centret skadeløst  

 for ethvert tab for centret af fast ejendom på den pågældende stats  

 territorium, medmindre der indgås en særlig aftale, som garanterer centret  

 adgangen til brugen af sådan fast ejendom.
Artikel 20 Enhver medlemsstat, der ikke opfylder sine forpligtelser i henhold til  

 denne konvention, kan fratages sit medlemskab ved en rådsbeslutning truffet i  

 overensstemmelse med artikel 6 1) c). I et sådant tilfælde skal  

 bestemmelserne i artikel 19 2) og 3) kunne bringes i anvendelse mutatis  

 mutandis.
Artikel 21 1. Medmindre rådet i overensstemmelse med artikel 6 2)  

 e) måtte træffe anden bestemmelse, skal centret nedlægges, såfremt en eller  

 flere medlemsstaters opsigelse af denne konvention medfører, at niveauet for  

 de øvrige medlemsstaters bidrag forøges med en femtedel ud over deres  

 oprindelige niveau.
 2. Foruden i det i stk. 1 omhandlede tilfælde kan  

 centret til enhver tid nedlægges af rådet i overensstemmelse med artikel 6 1)  

 d).
 3. I tilfælde af centrets nedlæggelse skal rådet  

 udnævne en likvidator.
 Medmindre rådet i overensstemmelse med artikel 6 2) e) måtte træffe anden  

 bestemmelse, skal et eventuelt overskud fordeles mellem de på tidspunktet for  

 nedlæggelsen værende medlemsstater i forhold til de af dem faktisk betalte  

 bidrag i den tid, i hvilken de har været deltagere i denne konvention.
 Et eventuelt underskud skal dækkes af medlemsstaterne i forhold til de for  

 dem fastsatte bidrag for det løbende finansår.
Artikel 22 1. Denne konvention står indtil den 11. april 1974  

 åben for undertegnelse i generalsekretariatet for rådet for De europæiske  

 Fællesskaber af de i tillægget nævnte europæiske stater.
Den skal ratificeres, accepteres eller godkendes.
Ratifikations, accept  

 eller godkendelsesinstrumenterne skal deponeres i arkivet i  

 generalsekretariatet for rådet for De europæiske Fællesskaber.
 2. Denne konvention træder i kraft den første dag i  

 den anden måned efter den dag, da den er ratificeret, accepteret eller  

 godkendt af mindst to tredjedele af signatarstaterne, herunder den stat, på  

 hvis territorium centrets hovedsæde er beliggende, forudsat at de samlede  

 bidrag, der skal betales af disse stater, beløber sig til mindst 80 procent  

 af de samlede bidrag i overensstemmelse med den i tillægget indeholdte skala.
 For enhver anden signatarstat træder denne konvention i kraft den tørste  

 dag i den anden måned efter den dag, da dens ratifikations-, accept- eller  

 godkendelsesinstrument er deponeret.
Artikel 23 Efter denne konvention er trådt i kraft, kan enhver stat, der ikke er  

 signatar, og som er nævnt i tillægget, tiltræde denne konvention under  

 forudsætning af rådets samtykke i overensstemmelse med artikel 6 1) b).
 Tiltrædelsesinstrumenterne skal deponeres i arkivet i generalsekretariatet  

 for rådet for De europæiske Fællesskaber.
 For enhver tiltrædende stat træder denne konvention i kraft den første dag  

 i den anden måned efter den dag, da dens tiltrædelsesinstrument er deponeret.
Artikel 24 Generalsekretæren for rådet for De europæiske Fællesskaber skal underrette  

 signatarstaterne og de tiltrædende stater om:
 Så snart denne konvention træder i kraft, skal generalsekretæren for rådet  

 for De europæiske Fællesskaber lade den registrere i De forenede Nationers  

 generalsekretariat i overensstemmelse med artikel 102 i De forenede Nationers  

 pagt.
Artikel 25 1. Det første finansår skal løbe fra denne konventions  

 ikrafttrædelsesdag til den førstkommende 31. december.
I tilfælde af, at  

 dette tidsrum begynder i den anden halvdel af et kalenderår, skal det første  

 finansår løbe indtil den 31. december det følgende år, 2. Stater, der har undertegnet denne konvention, men  

 ikke har ratificeret, accepteret eller godkendt den, kan være repræsenteret  

 ved rådets møder og deltage i dets arbejde uden stemmeret i et tidsrum af  

 tolv måneder efter, at konventionen er trådt i kraft.
Det nævnte tidsrum kan  

 af rådet i overensstemmelse med den i artikel 6 3) fastsatte fremgangsmåde  

 forlænges med yderligere seks måneder.
 3. På sit første møde skal den videnskabelige  

 rådgivende komite ved lodtrækning bestemme, for hvilke ni medlemmer  

 funktionsperioden i overensstemmelse med første afsnit i artikel 7 1) skal  

 udløbe med udgangen af komiteens første, andet og tredje arbejdsår.
Artikel 26 Denne konvention, der er udfærdiget i et enkelt originaleksempler på  

 engelsk, fransk, hollandsk, italiensk og tysk, alle fem tekster af samme  

 gyldighed, skal deponeres i arkivet i generalsekretariatet for rådet for De  

 europæiske Fællesskaber.
Depositaren skal fremsende en bekræftet genpart til  

 regeringen i enhver stat, der har undertegnet eller tiltrådt konventionen.
 TIL BEKRÆFTELSE HERAF har undertegnede befuldmægtigede underskrevet denne  

 konvention.
 UDFÆRDIGET i Bryssel den ellevte oktober i året nitten hundrede og  

 treoghalvfjerds.
(Underskrevet af de i indledningen anførte befuldmægtigede) Oversættelse.
TILLÆG Foreløbig bidragsskala Nedenstående skala tager udelukkende sigte på gennemførelsen af  

 bestemmelserne i konventionens artikel 22 2). Den præjudirer på ingen måde  

 eventuelle beslutninger, der måtte blive truffet af rådet i henhold til  

 konventionens artikel 13 1) vedrørende fremtidige bidragskalaer:
Lande, der har deltaget i udarbejdelser, af Oversættelse.
Protokol om privilegier og immuniteter for det europæiske center for  

 mellemfristede vejrprognoser De stater der er deltagere i konventionen om oprettelse af det europæiske  

 center for mellemfristede vejrprognoser, undertegnet i Bryssel den 11.  

 oktober 1973, SOM ØNSKER at definere de privilegier og immuniteter, der er nødvendige  

 for, at dette center kan fungere tilfredsstillende, ER BLEVET ENIGE OM FØLGENDE:
Artikel 1 1. Under iagttagelse af de i denne protokol fastsatte  

 bestemmelser skal centrets lokaler være ukrænkelige.
2. Myndighederne i den stat, i hvilken centrets  

 hovedsæde er beliggende, må ikke komme ind på centrets område uden samtykke  

 fra direktøren eller en af denne udpeget person.
I tilfælde af brand eller  

 anden ulykke, der kræver omgående indgriben, kan direktørens samtykke  

 forudsættes.
 3. Centret skal hindre, at dets område bliver et asyl  

 for personer, der søger at undgå anholdelse eller forkyndelse af retlige  

 dokumenter.
Artikel 2 Centrets arkiv skal være ukrænkeligt.
Artikel 3 1. Centret skal inden for rammerne af sin officielle  

 virksomhed nyde immunitet for retsforfølgning og eksekution undtagen:
 2. I enhver tvist, der involverer en af centrets  

 medarbejdere eller eksperter, for hvem der kræves immunitet for  

 retsforfølgning i henhold til artikel 13 eller 14, træder centrets ansvar i  

 stedet for den pågældende medarbejders eller eksperts ansvar.
 3. Med forbehold af bestemmelserne; stk. 1 nyder  

 centrets ejendom og aktiver, uanset hvor disse befinder sig, immunitet med  

 hensyn til enhver form for administrative eller provisoriske retslige indgreb  

 såsom rekvisition, konfiskation, ekspropriation eller beslaglæggelse,  

 undtagen i det omfang det måtte være nødvendigt midlertidigt i forbindelse  

 med forebyggelse af og undersøgelse vedrørende ulykkestilfælde, hvori  

 køretøjer, som tilhører centret eller benyttes på dettes vegne, er  

 indblandet.
Artikel 4 1. Inden for rammerne af sin officielle virksomhed  

 skal centret og dets ejendom og indtægter være fritaget for alle direkte  

 skatter.
 2. Når centret foretager indkøb af betydelig værdi  

 eller benytter sig af tjenesteydelser af betydelig værdi, som er strengt  

 nødvendige for udøvelsen af dets officielle virksomhed, og når prisen for  

 sådanne indkøb eller tjenesteydelser også omfatter afgifter eller skatter,  

 skal den medlemsstat, der har opkrævet disse afgifter og skatter, træffe  

 passende forholdsregler til at overføre eller tilbagebetale det beløb, der  

 kan identificeres som afgifter og skatter.
 3. Der skal ikke ydes nogen fritagelse med hensyn til  

 afgifter eller skatter, som alene udgør betaling for ydelser fra offentlige  

 værker.
Artikel 5 Varer, der importeres eller eksporteres af centret, og som er strengt  

 nødvendige for udøvelsen af dets officielle virksomhed, skal være fritaget  

 for alle toldafgifter, skatter og alle toldgebyrer med undtagelse af de  

 gebyrer, der alene udgør betaling for tjenesteydelser.
Sådanne varer skal  

 endvidere være undtaget fra alle import- og eksportforbud og -restriktioner.  

 Medlemsstaterne skal inden for deres respektive beføjelser tage alle passende  

 skridt til toldklarering af sådanne varer med den mindst mulige forsinkelse.
Artikel 6 Der skal ikke indrømmes nogen fritagelse i henhold til artikel 4 eller  

 artikel 5 med hensyn til varer, der er anskaffet og importeret til eget brug  

 for centrets personale eller for eksperter i artikel 14's forstand, Artikel 7 Varer erhvervet i henhold til artikel 4 eller importeret i henhold til  

 artikel 5 må ikke sælges, gives bort eller udlejes, medmindre dette sker i  

 overensstemmelse med de betingelser, der er fastsat i regulativerne i den  

 stat, som har tilstået fritagelserne.
Artikel 8 1. Centret kan modtage og besidde midler og valuta af  

 enhver art.
Det kan frit disponere derover med henblik på udøvelsen af sin  

 officielle virksomhed og have konti i enhver valuta i det omfang det er  

 nødvendigt for opfyldelsen af dets forpligtelser.
2. Inden for rammerne af sin officielle virksomhed og  

 uden præjudice for stk.
I kan centret tillige modtage, besidde og anbringe  

 værdipapirer under iagttagelse af eventuelle valutabestemmelser gældende for  

 andre mellemstatlige organisationer i den pågældende medlemsstat.
Artikel 9 Distributionen af publikationer og andet informationsmateriale, der sendes  

 fra eller til centret inden for rammerne af dets officielle virksomhed, må  

 ikke underkastes restriktioner af nogen art.
Artikel 10 1. Centret skal med hensyn til overførelsen af data  

 inden for rammerne af sin officielle virksomhed på enhver medlemsstats  

 territorium nyde en lige så gunstig behandling som den, der af den pågældende  

 stat indrømmes dens egen meteorologiske tjeneste, idet der tages hensyn til  

 den pågældende stats internationale forpligtelser med hensyn til  

 telekommunikation.
 2. Centret skal med hensyn til sine tjenstlige  

 kommunikationer og forsendelsen af alle sine aktstykker nyde en lige så  

 gunstig behandling som den, der af enhver medlemsstat tilstås andre  

 internationale organisationer, idet der tages hensyn til den pågældende stats  

 internationale forpligtelser med hensyn til telekommunikation.
 3. Der må ikke udøves nogen censur i forbindelse med  

 centrets tjenstlige kommunikationer, uanset hvilket kommunikationsmiddel der  

 anvendes.
Artikel 11 Medlemsstaterne skal tage alle passende forholdsregler for at lette  

 indrejse, ophold og afrejse for repræsentanter fra medlemsstaterne, for  

 centrets personale og for eksperter i artikel 14's forstand.
Artikel 12 Medlemsstaternes repræsentanter, der deltager i centrets organers og  

 komiteers arbejde, skal under udførelsen af deres hverv og under rejse til og  

 fra mødestedet nyde følgende privilegier, immuniteter og lempelser:
Artikel 13 Centrets personale skal inden for de i denne protokol fastsatte rammer  

 nyde følgende privilegier, immuniteter og lempelser:
Artikel 14 Eksperter, som ikke er medarbejdere, og som udfører opgaver ved centret  

 eller hverv På centrets vegne, skal, under udførelsen af deres opgaver eller  

 hverv og under rejser i forbindelse med sådanne opgaver eller hverv, nyde  

 følgende privilegier, immuniteter og lempelser i det omfang det er nødvendigt  

 for udførelsen af deres opgaver eller for fuldbyrdelsen af deres hverv:
Artikel 15 1. På de vilkår og under den form, som fastsættes af  

 rådet i henhold til den fremgangsmåde, der er fastsat i konventionens artikel  

 62), skal centrets personale inden for et tidsrum af eet år efter  

 konventionens ikrafttræden og inden for de i denne protokol fastsatte rammer  

 være undergivet beskatning til fordel for centret af de af dette udbetalte  

 lønninger og emolumenter.
Fra den dato, da denne skat kommer til anvendelse,  

 fritages sådanne lønninger og emolumenter for indkomstskat i hjemlandet, idet  

 medlemstaterne bevarer retten til at tage sådanne lønninger og emolumenter i  

 betragtning ved ansættelsen af den skat, der vil være at betale for indkomst  

 fra andre kilder.
 2. Stk. 1 finder ikke anvendelse på pensioner og  

 ligende ydelser, der udbetales af centret.
Artikel 16 Ingen medlemsstat er forpligtet til at tilstå de i artikel 12, artikel 13  

 b), c), f) og g) samt artikel 14 c) omhandlede privilegier, immuniteter og  

 lempelser til sine egne repræsentanter, sine statsborgere eller personer, som  

 på tidspunktet for overtagelsen af deres opgaver ved centret har fast bopæl i  

 den pågældende stat.
Artikel 17 Rådet bestemmer i overensstemmelse med den i konventionens artikel 6 3) o)  

 fastsatte fremgangsmåde, for hvilke personalekategorier artikel 13 og artikel  

 15 helt eller delvis skal gælde, og for hvilke kategorier af eksperter  

 artikel 14 skal gælde.
Navne, titler og adresser på de i sådanne kategorier  

 optagne personer skal periodisk meddeles medlemsstaterne.
Artikel 18 Såfremt centret selv opretter en socialsikringsordning eller tilslutter  

 sig en anden international organisations ordning i henhold til de  

 betingelser, der er fastsat i personaleregulativet, skal centret og dets  

 personale være fritaget for alle obligatoriske bidrag til nationsyde  

 socialsikringsordninger under forbehold af overenskomster, der måtte blive  

 indgået med henblik herpå med de pågældende medlemsstater i henhold til de i  

 artikel 22 fastsatte betingelser.
Artikel 19 1. De privilegier, immuniteter og lempelser, der er  

 fastsat i denne protokol, indrømmes alene i centrets og medlemsstaternes  

 interesse og ikke til personlig fordel for dem, der nyder disse fordele.
 2. De kompetente myndigheder har ikke alene ret, men  

 også pligt til at give afkald på en immunitet, når den er til hinder for  

 rettens fremme, og når der kan gives afkald på den uden at præjudicere de  

 formål, til hvilke den var tilstået.
 3. De kompetente myndigheder, der henvises til i stk.  

 2, er:
- medlemsstaterne, når det drejer sig om deres repræsentanter, - rådet, når der er tale om direktøren.
 - direktøren, når det drejer sig om de andre medarbejdere og eksperter i  

 artikel 14's forstand.
Artikel 20 1. Centret skal til enhver tid samarbejde med de  

 kompetente myndigheder i medlemsstaterne for at lette behørig retspleje,  

 sikre overholdelse af politivedtægter og forskrifter vedrørende sundhedsvæsen  

 og arbejdstilsyn og lignende lovgivning og forhindre ethvert misbrug af de  

 privilegier, immuniteter og lempelser, hvorom der er fastsat bestemmelser i  

 denne protokol.
 2. Fremgangsmåderne for samarbejdet kan fastsættes i  

 de i artikel 22 omhandlede tillægsoverenskomster.
Artikel 21 Bestemmelserne i denne protokol må ikke præjudicere enhver medlemsstats  

 ret til at træffe alle nødvendige foranstaltninger til beskyttelse af sin  

 sikkerhed.
Artikel 22 Centret kan efter enstemmig rådsbeslutning indgå tillægeoverenskomster med  

 enhver medlemsstat om gennemførelse af denne protokol og kan træffe  

 eventuelle andre aftaler til sikring af centrets uhindrede drift og  

 beskyttelsen af dets interesser.
Artikel 23 1. Centret skal være forpligtet til i alle skriftlige  

 kontrakter, som det indgår - bortset fra dem, der afsluttes i  

 overensstemmelse med personaleregulativet - og som vedrører forhold, i hvilke  

 det nyder immunitet for retsforfølgning, at indføje en voldgiftsklausul,  

 ifølge hvilken enhver tvist, måtte opstå i forbindelse med fortolkningen  

 eller opfyldelsen af kontrakten, enhver af parternes anmodning skal gøres til  

 genstand for voldgift.
 Centret skal være forpligtet til efter anmodning fra den skadelidte part  

 som en mindelig ordning at gøre enhver anden vist, der måtte opstå i  

 forbindelse med tab af person- eller tingskade, til genstand for voldgift.
3. Voldgiftsklausulen eller den mindelige ordning skal  

 nærmere fastsætte den måde, på hvilken voldgiftsmændene og den tredje  

 voldgiftsmand skal udpeges, den lov, der skal bringes i anvendelse, og det  

 land, i hvilket voldgiftsmændene skal have sæde.
Voldgiftsproceduren skal  

 være den i det pågældende land gældende.
 4. Fuldbyrdelsen af voldgiftskendelsen skal bestemmes  

 af de regler, der gælder i den stat, i hvilken kendelsen skal fuldbyrdes.
Artikel 24 1. Enhver medlemsstat kan for den i konventionens  

 artikel 17 omhandlede voldgiftsret forelægge enhver tvist:
- der opstår som følge af skade forvoldt af centret; - der medfører ethvert andet ikke-kontraktligt ansvar for centret eller - i hvilken en af centrets medarbejdere eller eksperter er involveret, og  

 i hvilken den pågældende person kan kræve immunitet med hensyn til  

 retsforfølgning i henhold til artikel 13 eller 14, såfremt der ikke gives  

 afkald på denne immunitet i overensstemmelse med artikel 19.
 2. Såfremt en medlemsstat har i sinde at forelægge en  

 tvist til voldgiftsbehandling, skal den underrette direktøren, der straks  

 skal underrette enhver medlemstat om en sådan meddelelse.
 3. Den i stk. 1 fremsatte fremgangmåde skal ikke gælde  

 for tvister mellem centret og medarbejdere med hensyn til deres  

 tjenesteforhold.
4. Der skal ikke være nogen mulighed for at appellere  

 voldgiftsdomstolens kendelse, som skal være endelig; den skal være bindende  

 for parterne.
I tilfælde af en tvist angående kendelsens betydning eller  

 rækkevidde påhviler det voldgiftsdomstolen at fortolke den efter anmodning  

 fra enhver af parterne.
Artikel 25 I denne protokol omfatter; Artikel 26 Denne Protokol skal fortolkes på baggrund af sit primære sigte for at gøre  

 det muligt for centret fuldt ud og effektivt at opfylde sine formål og udføre  

 de funktioner, der er overdraget det ved konventionen.
Underskrevet af de i konventionens indledning anførte befuldmægtigede) SLUTAKT De befuldmægtigede for de høje kontraherende parter, forsamlet i Bryssel den 11. oktober 1973 til undertegnelsen af  

 konventionen om oprettelse af det europæiske center for mellemfristede  

 vejrprognoser, har vedtaget følgende tekster:
- konvention om oprettelse af det europæiske center for mellemfristede  

 vejrprognoser, -- protokol om privilegier og immuniteter for det europæiske center for  

 mellemfristede stede vejrprognoser.
 TIL BEKRÆFTELSE HERAF har undertegnede befuldmægtigede underskrevet denne  

 slutakt.
 UDFÆRDIGET i Bryssel den ellevte oktober i året nitten hundrede og  

 treoghalvfjerds.
Underskrevet af de i konventionens indledning anførte generalsekretariatet for rådet for De europæiske Fællesskaber den 20. juni  

 1974.
 Konventionen trådte i medfør af artikel 22, stk. 2, i kraft den 1.  

 november 1975 for Belgien, Danmark, Finand, Frankrig, Irland, Jugoslavien,  

 Nederlandene, Schweiz , Spanien, Storbritanien, Sverige og  

 Forbundsrepublikken Tyskland.
 For nedennævnte lande trådte konventionen i kraft på de vedføjede datoer:
Udenrigsministeriet, den 14. december  

 1977.! K.B.Andersen.
