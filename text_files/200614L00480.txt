Betænkning afgivet af Uddannelsesudvalget den 15. maj 2007 Betænkning over Forslag til lov om ændring af lov om betaling  

 for visse  

  

 uddannelsesaktiviteter i forbindelse med lov om en aktiv  

  

 beskæftigelsesindsats m.m.
(Andre aktørers inddragelse i beskæftigelsesindsatsen) [af  

 undervisningsministeren (Bertel Haarder)] 1. Ændringsforslag Undervisningsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 12. april 2007 og var til 1.  

 behandling den 27. april 2007. Lov-forslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 20. april 2007 sendte undervisningsministeren de indkomne  

 høringssvar og et notat herom til udvalget.
Den 8. maj 2007 sendte  

 undervisningsministeren supplerende høringssvar og høringsnotat til udvalget.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede ændringsforslag.
Enhedslistens medlem af udvalget finder det fornuftigt, at  

 arbejdsløse kan blive opkvalificeret gennem forskellige uddannelsesforløb,  

 selv  

 om det er et privat firma, der står for aktiveringen eller revalideringen.  

 Enhedslisten mener, at uddannelse er det mest fornuftige tiltag i forhold til  

 at få arbejdsløse opkvalificeret til et nyt arbejde.
Men Enhedslisten mener,  

 at  

 statslige institutioner er bedre til at varetage opgaven med at udarbejde  

 jobplaner og tilrettelægge uddannelsesforløb.
Det giver en vis garanti for  

 kvaliteten, i stedet for at tilfældige og mere eller mindre seriøse firmaer  

 skal finde på forløb, som den enkelte ledige ikke har mulighed for at  

 fravælge.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 1 1)  

  

 I den under  

  

 nr. 3  

  

 foreslåede affattelse af  

  

 §  

 4, stk. 1,  

  

 udgår  

  

 2. pkt.,  

  

 og i  

 stedet indsættes:
»Tilmelding kan endvidere foretages af en anden aktør, som  

 opfylder betingelserne herfor, og som af staten i jobcenteret eller kommunen  

 har fået overladt at udføre opgaver efter lov om en aktiv  

 beskæftigelsesindsats.  

 Undervisningsministeren fastsætter efter aftale med beskæftigelsesministeren  

 regler om de betingelser, der skal opfyldes, for at anden aktør har adgang  

 til  

 at foretage tilmelding.« [Præcisering af bemyndigelse] 2)  


  

 Nr.  

 4  

  

 affattes således:
 »4.  

  

 Efter  

 § 4 indsættes:
»§ 4 a.  

  

 Staten i jobcenteret eller kommunen betaler de i § 2, stk. 1, nævnte tilskud  

 eller bevillinger vedrørende uddannelsesforløb, der igangsættes af en anden  

 aktør omfattet af § 4, stk. 1, hvis den anden aktør ikke opfylder sin  

 forpligtelse hertil efter loven eller regler fastsat i medfør heraf.  

 Undervisningsministeren  

 fastsætter efter aftale med beskæftigelsesministeren regler om de  

 betingelser,  

 der skal opfyldes, for at staten i jobcenteret eller kommunen skal betale.«« [Præcisering af bemyndigelse] Bemærkninger Til nr. 1 Der er tale om præciseringer af lovteksten.
En anden aktør skal opfylde visse betingelser for at have adgang  

 til at foretage tilmelding i henhold til betalingsloven.
Som beskrevet i  

 afsnit  

 3.1. i de almindelige bemærkninger til lovforslaget vil der blive stillet  

 krav  

 om, at der i aktørens aftale med staten i jobcenteret eller kommunen indgår  

 vilkår om overholdelse af betalingsloven.
For allerede indgåede aftaler vil  

 der  

 kunne fastsættes en overgangsordning.
Desuden skal aktøren være optaget i et  

 »anden  

 aktør-katalog« på internettet, der oprettes og drives af  

 Arbejdsmarkedsstyrelsen.
Til nr. 2 Der er tale om præciseringer af lovteksten.
 Der er som beskrevet i afsnit 3.2., litra B og C, i de  

 almindelige bemærkninger til lovforslaget en række betingelser, der skal være  

 opfyldt, før staten i jobcenteret eller kommunen skal betale  

 uddannelsesinstitutionen.  

 Det bemærkes, at disse betingelser ikke giver institutionerne større  

 administrative belastninger, end hvis det er staten i jobcenteret eller  

 kommunen, der betaler for sent for et uddannelsesforløb.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

  

 fmd.  

  

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Jens Jørgen Nygaard (KF)  

  

    

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 209 Bilagsnr.
Titel 1 Høringsbrev, høringsliste og udkast til lovforslag, fra  

 undervisningsministeren 2 Udkast til tidsplan for udvalgets behandling af  

 lovforslaget 3 Høringssvar og høringsnotat, fra undervisningsministeren 4 Svar på spørgsmål stillet direkte til  

 Undervisningsministeriet af Socialdemokraterne i forbindelse med lovforslaget 5 Tidsplan for udvalgets behandling af lovforslaget 6 1. udkast til betænkning 7 Supplerende høringssvar og høringsnotat, fra  

 undervisningsministeren 8 Ændringsforslag fra undervisningsministeren 9 2. udkast til betænkning Bilag 2 1 af udvalgets bilag Bilaget er optrykt efter ønske fra S.
 L 209  bilag 4:
UNDERVISNINGSMINISTERIET Ministeren Frederiksholms Kanal 21 1220 København K Tlf. 3392 5000 Fax 3392 5547 E-mail  

  

 uvm@uvm.dk www.uvm.dk Christine Antorini (MF) Folketinget Christiansborg Kære Christine Antorini Tak for den positive  

 tilbagemelding på lovforslag om inddragelse af andre aktører, der skal  

 fremsættes  

 torsdag den 12. april 2007.
Til de tekniske overvejelser  

 om § 1, nr. 3, og § 1, nr. 4, med hensyn til formuleringer af lovteksten  

 bemærkes, at det er hensigten, at de foreslåede bemyndigelser skal udmøntes.  

 De  

 pågældende bemyndigelser skal således ikke være »kan«-bestemmelser.
Jeg er  

 dog  

 indstillet på at overveje ændringsforslag, hvorved bemyndigelserne sprogligt  

 er  

 i særskilte bestemmelser, hvis du vil foretrække dette.
Med hensyn til spørgsmål ad §  

 1, nr. 4, vedrørende tidspunktet for, hvornår myndighedens  

 betalingsforpligtelse  

 indtræder, vil det blive fastsat i de regler, der udstedes i medfør af den  

 foreslåede §  

 4 a.
Hovedtrækkene i den påtænkte ordning er beskrevet i  

 de almindelige bemærkninger afsnit 3.2., især pkt.
B og C, hvoraf følgende  

 fremgår:
»B) Anden aktørs manglende betaling vedrørende  

 igangværende uddannelsesforløb Uddannelsesinstitutionerne  

 vil, hvis aktøren ikke overholder den procedure og de betalingsfrister, der  

 er  

 for betaling af tilskud m.v. for uddannelsesforløb omfattet af  

 betalingsloven,  

 skulle rette henvendelse til staten i jobcenteret eller kommunen om den  

 manglende betaling med henblik på, at staten i jobcenteret eller kommunen  

 retter henvendelse til aktøren herom og sikrer sig dokumentation for, at  

 aktøren betaler.
Ved igangværende uddannelsesforløb, der berøres af aktørens  

 manglende betaling af tilskud m.v., vil staten i jobcenteret eller kommunen  

 skulle tage de pågældende aktiverede, revalidender m.fl. ud af forløbet hos  

 aktøren, hvis aktøren ikke dokumenterer, at betalingen er sket, inden for en  

 kortere frist.
Det vil betyde, at staten i jobcenteret eller kommunen  

 overtager  

 ansvaret for de berørtes beskæftigelsesindsats, herunder  

 betalingsforpligtelse  

 for de igangsatte uddannelsesforløb.
C) Staten i jobcenteret og kommunen betaler  

 uddannelsesinstitutionen ved anden aktørs manglende betaling Hvis anden aktørs manglende  

 betaling vedrører uddannelsesforløb, hvor der ikke er krævet forudbetaling og  

 forløbet er afsluttet, herunder hvis den uddannelsessøgende har afbrudt  

 forløbet før forløbets planlagte afslutning, vil staten i jobcenteret og  

 kommunen hæfte for den manglende betaling under forudsætning af, at  

 institutionen har opkrævet beløbet hos den anden aktør og den har foretaget  

 rimelige rykkerprocedurer hos den anden aktør.
Ved almindelige  

 rykkerprocedurer  

 forstås, at institutionen efter udløbet af den fastsatte betalingsfrist ved  

 et  

 anbefalet brev har stillet krav om betaling inden for 2 uger.
Det er et  

 generelt princip, at der ikke betales renter ved regulering af statstilskud  

 på  

 Undervisningsministeriets område, hvorfor en institution i den situation ikke  

 vil kunne kræve forrentning af beløbet.
Det vil sikre, at  

 uddannelsesinstitutionerne ikke risikerer at miste det statstilskud, som  

 institutionerne altid har krav på, hvis den anden aktør ikke betaler de  

 tilskud, som institutionen har krav på efter tilskudsbestemmelserne i  

 Undervisningsministeriets  

 lovgivning.« Der er tale om to  

 situationer, hvor punkt B vedrører igangværende forløb, hvor aktøren ikke  

 overholder  

 betalingsprocedurer og frister, mens punkt C vedrører uddannelsesforløb, hvor  

 der ikke er krævet forudbetaling og forløbet er afsluttet.
I medfør af  

 bemyndigelsen i den foreslåede §  

 4 a  

 vil der blive fastsat regler om den fremgangsmåde,  

 der skal benyttes ved anden aktørs manglende betaling.
 Ad spørgsmålene til § 1, nr.  

 5, skal jeg bemærke, at den foreslåede ændring af § 7 ikke har til hensigt at  

 regulere de nævnte spørgsmål.
Til spørgsmålene kan jeg  

 oplyse, at hvis en institution er i tvivl om, hvilken myndighed den skal  

 rette  

 henvendelse til, hvis anden aktør ikke betaler, vil uddannelsesinstitutionen  

 kunne rette henvendelse til Arbejdsmarkedsstyrelsen, der vil kunne oplyse,  

 hvilken myndighed der har ansvaret for de berørte ledige m.fl.
Jeg henviser  

 herved til det anførte i bemærkningerne til forslagets § 1, nr. 2, ad § 4,  

 stk.  

 2. En anden aktør vil kunne varetage opgaver for flere myndigheder.
Det vil  

 ikke i anden aktør-kataloget kunne oplyses, hvilken myndighed der har  

 ansvaret  

 for den berørte ledige.
Vedrørende tilmeldingen vil  

 det efter forslagets § 1, nr. 3 (§ 4, stk. 2, 2. pkt.) være staten i  

 jobcenteret  

 og kommunalbestyrelsen, der har ansvaret for, at den finder sted.
I forhold  

 til  

 andre aktører vil det bl.a. ske ved, at det vil være et vilkår i deres aftale  

 med myndigheden, at de foretager tilmelding osv. i henhold til  

 betalingsloven,  

 jf. de almindelige bemærkninger afsnit 3.1.
 Det vil indgå i statens  

 skærpede tilsyn i 2007 og 2008, hvorvidt anden aktør overholder sin  

 forpligtelse  

 til at foretage tilmelding som beskrevet i de almindelige bemærkninger afsnit  

 3.1. Endvidere vil ordningen, jf. bemærkningerne til forslagets § 2, blive  

 evalueret i 2008 med henblik på, at anden aktørs tilmelding tages op til  

 revision i folketingsåret 2009-10.
