Bekendtgørelse om Danmarks tilbagetrækning af territorialt forbehold for anvendelse på Færøerne af Stockholmkonventionen af 22. maj 2001 om persistente organiske miljøgifte I tilslutning til Udenrigsministeriets bekendtgørelse nr. 29 af 14. oktober 2004, Lovtidende C, meddeles det, at det territoriale forbehold, der blev afgivet vedrørende Færøerne i forbindelse med Danmarks ratifikation af Stockholmkonventionen af 22. maj 2001 om persistente organiske miljøgifte, er tilbagekaldt med virkning fra den 10. februar 2012.
