Bekendtgørelse om auktion over regional tilladelse til  

  

 anvendelse af radiofrekvenser til etablering og drift af et  

  

 offentligt trådløst abonnentnet (FWA) I medfør af § 8, stk. 1, i lov nr. 421 af 6.  

 juni 2002 om radiofrekvenser fastsættes:
Kapitel 1 Anvendelse og definitioner § 1.  

  

 Denne  

 bekendtgørelse fastsætter rammerne for IT- og Telestyrelsens udstedelse af en  

 regional tilladelse, jf. § 3, til anvendelse af radiofrekvenser til  

 etablering og drift af et offentligt trådløst abonnentnet på baggrund af en  

 af  

 IT- og Telestyrelsen afholdt auktion.
 § 2.  

  

 Ved  

 budgiver forstås en juridisk person, som agter eller overvejer at indgive en  

 tilmelding til auktionen eller, som har indgivet en tilmelding til auktionen.
 Stk. 2.  

  

 Ved  

 juridisk person forstås et selskab, interessentskab eller lignende.
 Stk. 3.  

  

 Ved  

 regional tilladelse forstås en tilladelse, der giver mulighed for at anvende  

 de  

 af tilladelsen omfattede radiofrekvenser i Københavns Kommune, Frederiksberg  

 Kommune og Københavns Amt, således at adresserne på basisstationer skal ligge  

 inden for de nævnte kommune- og amtsgrænser.
 Stk. 4.  

  

 Ved  

 trådløse abonnentnet forstås trådløse systemer, der leverer  

 radiobaserede  

 faste forbindelser mellem slutbrugere og øvrige dele af et eller flere  

 telenet.
 Stk. 5.  

  

 Ved  

 offentlige trådløse abonnentnet forstås net, der etableres og drives med  

 sigte på at stille disse net til rådighed for en ikke på forhånd afgrænset  

 kreds af udbydere af telenet eller teletjenester eller slutbrugere.
Stk. 6.  

  

 Demografisk  

 udbredelse defineres på grundlag af befolkningstallet.
Den samlede  

 demografiske  

 udbredelse baseret på befolkning er summen af befolkningstallene for alle de  

 geografiske områder, i Københavns Kommune, Frederiksberg Kommune og  

 Københavns  

 Amt, hvor der er fysisk mulighed for at etablere et termineringspunkt med  

 access til FWA-nettet, sat i forhold til det samlede befolkningstal i  

 Københavns Kommune, Frederiksberg Kommune og Københavns Amt.
Beregningerne  

 skal  

 tage udgangspunkt i de seneste befolkningsmæssige oplysninger fra Danmarks  

 Statistik.
Kapitel 2 Tilladelsen § 3.  

  

 IT-  

 og Telestyrelsen afholder auktion over en regional tilladelse til anvendelse  

 af  

 radiofrekvenser til et offentligt trådløst abonnentnet (FWA).
 Stk. 2.  

  

 Tilladelsen  

 omfatter følgende radiofrekvenser:
 1)  

 	  

    

 3536,5  3563 MHz  

 (basisstation sende).
 2)  

 	  

    

 3436,5  3463 MHz  

 (basisstation modtage).
 Stk. 3.  

  

 Tilladelsen  

 giver adgang til at anvende de i stk. 2 nævnte radiofrekvenser til  

 etablering og drift af et offentligt trådløst abonnentnet (FWA).
 Stk. 4.  

  

 Tilladelsen  

 har en varighed på ti år fra udstedelsesdagen.
 Stk. 5.  

  

 Indehaveren  

 af tilladelsen skal tre år efter udstedelsestidspunktet sikre en demografisk  

 udbredelse på 50% med det af tilladelsen omfattede net, jf. stk. 3.
Kapitel 3 Kommunikation § 4.  

  

 IT-  

 og Telestyrelsens offentliggørelser i henhold til denne bekendtgørelse sker  

 på  

 IT- og Telestyrelsens hjemmeside.
 § 5.  

  

 Meddelelser i henhold til § 15 skal ske på dansk ved brev mærket  

 FWA-auktion til IT- og Telestyrelsen.
Kapitel 4 Tilmeldingsprocedure § 6.  

  

 Enhver  

 juridisk person er berettiget til at indgive en tilmelding til auktionen.
 § 7.  

  

 Tilmelding  

 indgives til IT- og Telestyrelsen, jf. § 11, den 18. maj 2004, mellem  

 kl.  

 10.00 og kl. 15.00 (dansk tid).
Stk. 2.  

  

 IT- og  

 Telestyrelsen kan indtil 24 timer før udløbet af den til enhver tid gældende  

 frist forlænge fristen.
IT- og Telestyrelsen offentliggør den nye frist uden  

 ugrundet ophold.
Stk. 3.  

  

 IT- og  

 Telestyrelsen kan mindre end 24 timer inden udløbet af den til enhver tid  

 gældende tilmeldingsfrist forlænge fristen, hvis der foreligger  

 ekstraordinære  

 omstændigheder som f.eks. strømsvigt, nedbrud af IT- og Telestyrelsens  

 hjemmeside eller strejker.
IT- og Telestyrelsen offentliggør den nye frist  

 uden  

 ugrundet ophold.
§ 8.  

  

 Budgivere  

 er berettigede til indtil otte dage før udløbet af den til enhver tid  

 gældende  

 tilmeldingsfrist, jf. § 7, at stille spørgsmål til IT- og Telestyrelsen  

 vedrørende tilmeldingsproceduren eller auktionen.
Alle spørgsmål skal stilles  

 på dansk og på en måde, som ikke gør det muligt at identificere, hvem der har  

 stillet spørgsmålet.
 Stk. 2.  

  

 Spørgsmål  

 kan stilles ved brev eller e-post mærket FWA-auktion til IT- og  

 Telestyrelsen.
Stk. 3.  

  

 IT- og  

 Telestyrelsen offentliggør senest 48 timer før udløbet af den til enhver tid  

 gældende tilmeldingsfrist, jf. § 7, spørgsmål, som er stillet i henhold  

 til stk. 1, og svar.
Spørgsmål og svar offentliggøres på IT- og  

 Telestyrelsens hjemmeside i en form, som ikke angiver, hvem der har stillet  

 spørgsmålet.
§ 9.  

  

 En  

 budgiver skal betale et depositum på 50.000 danske kroner.
Betaling af  

 depositum skal være ubetinget, skal ske til IT- og Telestyrelsen på reg.nr.  

 3001, konto nr. 7 45 11 21 i Danske Bank og skal være indgået inden udløbet  

 af  

 tilmeldingsfristen, jf. § 7. Indbetalingen skal angive, at den er sket  

 af  

 budgiveren.
 Stk. 2.  

  

 Depositum  

 forrentes over for budgiveren med den af Danmarks Nationalbank til enhver tid  

 fastsatte diskonto fra og med dagen, hvor indbetalingen er sket, og indtil,  

 men  

 eksklusiv, den dag, hvor depositummet frigives, jf. stk. 4. Renter af  

 depositum fra og med den dag, hvor IT- og Telestyrelsen giver meddelelse til  

 budgiveren i henhold til § 19, stk. 1, 3. pkt., tilfalder staten.
 Stk. 3.  

  

 Depositum  

 med tilskrevne renter i henhold til stk. 2, 1. pkt., kan anvendes til  

 hel  

 eller delvis dækning af tilladelsesprisen, jf. § 22, stk. 2, og til  

 dækning af det i § 25, stk. 1, anførte beløb.
Stk. 4.  

  

 Depositummet  

 eller den resterende del deraf samt renter deraf frigives til en budgiver, 1)  

 	  

    

 når denne budgiver  

 meddeles, at budgiverens tilmelding er afvist, jf. § 14, stk. 2, 2)  

 	  

    

 når en anden budgiver  

 forinden har fået udstedt tilladelsen, jf. § 22, eller 3)  

 	  

    

 når denne budgiver  

 meddeles, at budgiveren vil blive tildelt tilladelsen, jf. § 19,  

 stk. 1, 3. pkt., i det omfang depositum med tillæg af renter i henhold  

 til  

 stk. 2, 1. pkt., overstiger tilladelsesprisen.
§ 10.  

  

 En  

 budgiver skal som en del af sin tilmelding afgive mindst ét bud.
Bud skal  

 afgives ved anvendelse af en af IT- og Telestyrelsen udarbejdet formular.  

 Formularen skal indeholde oplysning om budgiverens navn og skal angive  

 budgiverens bud, jf. stk. 2, og skal bære originale underskrifter af de  

 personer, som er tegningsberettigede eller på anden vis bemyndigede til at  

 forpligte budgiveren, jf. § 12, stk. 1, nr. 2. Der må ikke  

 foretages  

 ændringer eller tilføjelser i formularen.
Stk. 2.  

  

 Et bud skal  

 være ubetinget, uigenkaldeligt, udtrykt i danske kroner med op til to  

 decimaler, og på minimum 50.000 danske kroner.
Bud er bindende i seks måneder  

 fra udløbet af tilmeldingsfristen, jf. § 7, dog frigøres budgiver fra  

 sit  

 bud, 1)  

 	  

    

 når en anden budgiver  

 forinden har fået udstedt tilladelsen, jf. § 22, eller 2)  

 	  

    

 når IT- og  

 Telestyrelsen forinden har meddelt en budgiver, at budgiverens tilmelding er  

 afvist, jf. § 14, stk. 2.
 Stk. 3.  

  

 Ethvert bud  

 skal afgives i en uigennemsigtig, lukket kuvert mærket FWA-bud  

 påført  

 budgiverens navn.
 § 11.  

  

 En  

 tilmelding skal være skriftlig, skal være indeholdt i en lukket kuvert eller  

 kasse mærket FWA-auktion og skal være indgivet i overensstemmelse  

 med  

 § 7 til IT- og Telestyrelsen.
 Stk. 2.  

  

 IT- og  

 Telestyrelsen udsteder kvittering for modtagelsen af tilmeldingen.
 Stk. 3.  

  

 En  

 tilmelding skal være på dansk og skal indgives i ét originalt eksemplar  

 underskrevet af personer, som er tegningsberettigede for budgiveren eller på  

 anden vis er bemyndigede til at forpligte budgiveren, jf. § 12,  

 stk. 1, nr. 2. Der skal vedlægges tre kopier af tilmeldingen med bilag.  

 Der skal dog ikke vedlægges kopier af det i § 12, stk. 1, nr. 9,  

 nævnte bud.
Stk. 4.  

  

 En budgiver  

 er ikke berettiget til at indgive flere tilmeldinger.
Indgiver en budgiver  

 flere tilmeldinger, anses alene den først indgivne tilmelding for at være  

 gældende.
Alle bud, som er afgivet af en budgiver, herunder bud afgivet i  

 henhold til § 13, indgår dog ved vurderingen i henhold til § 17,  

 stk. 2.
 § 12.  

  

 Tilmeldingen  

 skal indeholde følgende:
 1)  

 	  

    

 Budgiverens navn samt  

 en adresse i Danmark, telefonnummer, faxnummer og e-postadresse, hvor  

 budgiveren kan kontaktes på hverdage mellem 9.00 og 16.00 (dansk tid).
 2)  

 	  

    

 Oplysning om samt  

 dokumentation for navn, stilling og underskrift for mindst to personer, som  

 er  

 tegningsberettigede eller på anden vis er bemyndigede til at forpligte  

 budgiveren enten hver for sig eller to i fællesskab i enhver henseende  

 vedrørende tilmeldingen og auktionen.
 3)  

 	  

    

 Bekræftet kopi af  

 budgiverens vedtægter eller  hvis der ikke gælder vedtægter for  

 budgiveren   

 et tilsvarende dokument.
4)  

 	  

    

 En erklæring på tro  

 og love underskrevet af en eller flere personer, som er tegningsberettigede  

 eller på anden vis bemyndigede til at forpligte budgiveren, jf. nr. 2, om, at  

 budgiveren, eller, hvis budgiveren er et interessentskab, joint venture eller  

 lignende, de pågældende interessenter eller deltagere a)  

 	  

    

 ikke er i  

 betalingsstandsning, likvidation eller under konkurs, og b)  

 	  

    

 er behørigt etableret  

 i henhold til lovgivningen i det land, hvori budgiveren har hjemsted.
 5)  

 	  

    

 En erklæring på tro  

 og love underskrevet af en eller flere personer, som er tegningsberettigede  

 eller på anden vis bemyndigede til at forpligte budgiveren, jf. nr. 2, om, at  

 budgiveren, eller, hvis budgiveren er et interessentskab, joint venture eller  

 lignende, de pågældende interessenter eller deltagere ikke er eller forventes  

 involveret i tvister, som væsentligt og negativt kan påvirke budgiverens  

 mulighed for at opfylde tilladelsen, hvis budgiveren tildeles en sådan.
 6)  

 	  

    

 En, i henhold til en  

 af IT- og Telestyrelsen udarbejdet instruks, oversigt over ejerstrukturen for  

 budgiveren.
 7)  

 	  

    

 Bevis for instruks om  

 betaling af det i § 9, stk. 1, anførte depositum.
 8)  

 	  

    

 Angivelse af til  

 hvilken bankkonto eventuel tilbagebetaling af depositum samt renter eller en  

 del deraf skal ske.
 9)  

 	  

    

 Budgiverens bud for  

 tilladelsen, jf. § 10.
 Stk. 2.  

  

 IT- og  

 Telestyrelsen kan ved fastsættelse af yderligere regler vedrørende form og  

 indhold for en tilmelding ændre eller supplere de i stk. 1 indeholdte  

 regler.
 § 13.  

  

 Efter  

 indgivelse af en tilmelding men inden udløbet af tilmeldingsfristen er en  

 budgiver berettiget til at indgive et eller flere yderligere bud til IT- og  

 Telestyrelsen i henhold til § 10. § 11, stk. 1 og 2, finder  

 tilsvarende anvendelse.
 § 14.  

  

 IT- og Telestyrelsen træffer afgørelse om, at en tilmelding accepteres, hvis  

 tilmeldingen er i overensstemmelse med §§ 6, 7, 9, stk. 1,  

 § 10,  

 stk. 3, § 11, stk. 1, 3 og 4, og § 12. IT- og  

 Telestyrelsens afgørelse om at acceptere en tilmelding meddeles til  

 budgiveren.
Stk. 2.  

  

 Hvis en  

 tilmelding ikke accepteres efter stk. 1, anmoder IT- og Telestyrelsen  

 budgiveren om inden for en frist på fem dage at supplere, korrigere eller  

 præcisere tilmeldingen med bilag, at fremskaffe relevant dokumentation eller  

 at  

 indbetale depositum, jf. § 9, samt renter deraf i henhold til lov om  

 renter ved forsinket betaling fra udløbet af tilmeldingsfristen, jf.  

 § 7,  

 til betaling sker.
Hvis tilmeldingen efter fristens udløb fortsat ikke kan  

 accepteres efter stk. 1, afviser IT- og Telestyrelsen tilmeldingen eller  

 meddeler en yderligere frist på fem dage i henhold til 1. pkt.
Kapitel 5 Supplering, korrigering og præcisering af  

 tilmeldingen § 15.  

  

 Efter  

 tilmeldingens indgivelse og indtil en budgiver er blevet afvist, jf.  

 stk. 4, er blevet frigjort fra sit bud, jf. § 10, stk. 2, nr.  

 1,  

 eller har fået udstedt tilladelsen, jf. § 22, stk. 1, er budgiveren  

 forpligtet til øjeblikkeligt at meddele IT- og Telestyrelsen enhver ændring  

 vedrørende de i § 12, stk. 1, nr. 1  6, nævnte forhold.  

 Meddelelsen  

 skal være underskrevet af de personer, som er tegningsberettigede eller på  

 anden vis bemyndigede til at forpligte budgiveren, jf. § 12,  

 stk. 1,  

 nr. 2.
Stk. 2.  

  

 Efter  

 tilmeldingens indgivelse og indtil en budgiver er blevet afvist, jf.  

 stk. 4, er blevet frigjort fra sit bud, jf. § 10, stk. 2, nr.  

 1,  

 eller har fået udstedt tilladelsen, jf. § 22, stk. 1, er budgiveren  

 forpligtet til øjeblikkeligt at meddele IT- og Telestyrelsen, hvis budgiveren  

 konstaterer, at eventuelle meddelelser i henhold til stk. 1 var  

 ukorrekte  

 eller upræcise.
Meddelelsen skal være underskrevet af de personer, som er  

 tegningsberettigede eller på anden vis bemyndigede til at forpligte  

 budgiveren,  

 jf. § 12, stk. 1, nr. 2.
 Stk. 3.  

  

 IT- og  

 Telestyrelsen kan anmode en budgiver, hvis tilmelding er accepteret, om inden  

 for en frist på fem dage at supplere, korrigere eller præcisere tilmeldingen  

 med bilag eller at fremskaffe relevant dokumentation.
Stk. 4.  

  

 Efter  

 modtagelsen af en meddelelse i henhold til stk. 1 eller 2, eller efter  

 udløbet af en frist i henhold til stk. 3, træffer IT- og Telestyrelsen  

 afgørelse om, at tilmeldingen fortsat er accepteret, hvis den fortsat er i  

 overensstemmelse med de i § 14, stk. 1, nævnte bestemmelser.
I  

 modsat  

 fald kan IT- og Telestyrelsen afvise tilmeldingen.
Kapitel 6 Auktionsprocedure § 16.  

  

 Når  

 IT- og Telestyrelsen for samtlige budgiveres vedkommende har accepteret eller  

 afvist tilmeldingerne, åbner IT- og Telestyrelsen bud afgivet af de  

 budgivere,  

 hvis tilmeldinger er accepteret.
 Stk. 2.  

  

 IT- og  

 Telestyrelsen afgør resultatet af auktionen ved at anvende de i § 17  

 indeholdte bestemmelser.
 § 17.  

  

 IT- og Telestyrelsen konstaterer, om buddene er i overensstemmelse med  

 § 10, stk. 1 og 2. IT- og Telestyrelsen ser bort fra bud, som ikke  

 er  

 i overensstemmelse med § 10, stk. 1 og 2.
 Stk. 2.  

  

 Har en  

 budgiver afgivet flere bud, gælder kun det højeste.
 Stk. 3.  

  

 Hvis to  

 eller flere bud er ens, lader IT- og Telestyrelsen afgørelsen af disses  

 indbyrdes rangfølge ske ved lodtrækning ved notarius publicus.
 Stk. 4.  

  

 IT- og Telestyrelsen  

 fastslår på baggrund af resultatet af den procedure, som er gennemført i  

 henhold til stk. 1-3, rangfølgen af buddene i faldende orden efter  

 buddenes størrelse, således at højestbydende er den budgiver, der har afgivet  

 det højeste bud og så fremdeles.
 § 18.  

  

 Prisen  

 for tilladelsen udgør et beløb svarende til buddet afgivet af den, der får  

 tildelt tilladelsen.
Kapitel 7 Tildeling og udstedelse af tilladelsen § 19.  

  

 Tilladelsen vil blive tildelt den budgiver, som efter gennemførelsen af den i  

 §§ 16 og 17 angivne procedure er den højestbydende.
Tilladelsen vil  

 blive  

 tildelt den ejer, som er angivet i tilmeldingen, jf. § 12, stk. 1,  

 nr. 6. IT- og Telestyrelsen meddeler den budgiver, der vil få tildelt  

 tilladelsen, at budgiveren vil blive tildelt tilladelsen.
IT- og  

 Telestyrelsen  

 meddeler de resterende budgivere, hvis tilmeldinger er accepteret, at en  

 anden  

 budgiver, såfremt denne opfylder betingelserne i stk. 2 og 3, vil blive  

 tildelt tilladelsen.
IT- og Telestyrelsen offentliggør, hvem der vil få  

 tildelt  

 tilladelsen og prisen for tilladelsen.
 Stk. 2.  

  

 En  

 budgiver, som har modtaget en meddelelse i henhold til stk. 1, 3. pkt.,  

 skal senest 15 dage derefter som betaling af tilladelsesprisen kontant betale  

 et beløb, der svarer til det beløb, som tilladelsesprisen overstiger  

 depositummet med tillæg af renter i henhold til § 9, stk. 2, 1.  

 pkt.  

 Såfremt IT- og Telestyrelsen på dette tidspunkt har sikkerhed for, at  

 omkostningsbeløbet efter § 23 overstiger kr. 200.000, opkræves gebyret  

 på  

 kr. 200.000 sammen med tilladelsesprisen.
 Stk. 3.  

  

 Den i  

 stk. 2, anførte betaling skal være ubetinget, skal ske til IT- og  

 Telestyrelsen på reg.nr. 3001, konto nr. 7 45 11 21 i Danske Bank, og skal  

 angive, at den er sket af budgiveren.
 § 20.  

  

 Hvis  

 en budgiver ikke opfylder betingelserne i § 19, stk. 2 og 3,  

 rettidigt, vil budgiveren ikke blive tildelt tilladelsen, og der ses bort fra  

 den pågældende budgiver, jf. dog stk. 2.
Stk. 2.  

  

 Hvis en  

 budgiver ikke opfylder betingelserne i § 19, stk. 2 og 3,  

 rettidigt,  

 kan IT- og Telestyrelsen meddele budgiveren en frist til at berigtige  

 forholdet.
Opfylder budgiveren betingelserne i § 19, stk. 2 og 3,  

 inden fristens udløb, udsteder IT- og Telestyrelsen tilladelsen til  

 budgiveren  

 i henhold til § 22. Det i § 19, stk. 2, nævnte beløb forrentes  

 i  

 henhold til lov om rente af forsinket betaling fra forfaldsdagen, til  

 betaling  

 sker.
 Stk. 3.  

  

 Hvis en  

 budgiver efter udløbet af en frist i henhold til stk. 2 fortsat ikke  

 opfylder betingelserne i § 19, stk. 2 og 3, vil budgiveren ikke  

 blive  

 tildelt tilladelsen, og der ses bort fra den pågældende budgiver.
 § 21.  

  

 Hvis den højestbydende i medfør af § 20, stk. 1 eller 3, ikke  

 bliver  

 tildelt tilladelsen, vil tilladelsen blive tildelt den budgiver, der herefter  

 er højestbydende, jf. proceduren i §§ 16-20.
 § 22.  

  

 Efter at den i §§ 19-21 beskrevne procedure er gennemført, udsteder IT-  

 og  

 Telestyrelsen tilladelsen til den højestbydende budgiver, som har opfyldt  

 betingelserne i § 19, stk. 2 og 3.
 Stk. 2.  

  

 Når en  

 budgiver har opfyldt de i § 19, stk. 2 og 3, nævnte betingelser,  

 tilfalder budgiverens depositum med tillæg af renter i henhold til § 9,  

 stk. 2, 1. pkt., staten som hel eller delvis betaling af  

 tilladelsesprisen, jf. dog § 9, stk. 4, nr. 3.
Kapitel 8 Betaling af gebyr mv.
 § 23.  

  

 IT-  

 og Telestyrelsen opkræver hos den budgiver, der vil få eller har fået udstedt  

 tilladelsen, jf. § 22, stk. 1, en betaling til dækning af  

 omkostninger, som er forbundet med IT- og Telestyrelsens forberedelse og  

 afholdelse af auktionen og udarbejdelse af tilladelsen mv.
 Stk. 2.  

  

 Beløbet i  

 stk. 1 kan højest udgøre 200.000 danske kroner.
 Stk. 3.  

  

 IT- og  

 Telestyrelsen fastsætter forfaldstidspunktet for den i stk. 1 anførte  

 betaling.
 § 24.  

  

 Alle  

 betalinger, som en budgiver eller tilladelsesindehaver skal foretage i  

 henhold  

 til §§ 23 og 25, skal ske til det af IT- og Telestyrelsen anviste  

 betalingssted.
Kapitel 9 Sanktioner mv.
 § 25.  

  

 En  

 budgiver, som omfattes af § 20, stk. 1 eller 3, er efter påkrav  

 forpligtet til at betale et beløb svarende til det indbetalte depositum med  

 tilskrevne renter i henhold til § 9, stk. 1 og 2.
 Stk. 2.  

  

 I tilfælde  

 af anvendelse af de frekvensadministrative metoder, jf. §§ 21-25 i lov  

 om  

 radiofrekvenser, eller i tilfælde af tilbagelevering, bortfald eller  

 tilbagekaldelse af tilladelsen, jf. §§ 26-28 i lov om radiofrekvenser,  

 sker der ingen tilbagebetaling af betalt tilladelsespris.
Kapitel 10 Ikrafttræden § 26.  

  

 Bekendtgørelsen træder i kraft den 19. marts 2004.
