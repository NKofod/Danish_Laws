 1.
Ved lov nr. 439 af 14. juni 1995 blev der i lov om apoteksvirksomhed  

 indsat en ny § 13, stk. 2, hvorefter apotekere ikke må fremstille og  

 forhandle magistrelle lægemidler, der kan erstattes af lægemidler, for hvilke  

 der er udstedt markedsføringstilladelse.
Lovændringen er trådt i kraft den 1.  

 juli 1995.
 Maistrelle lægemidler, der er omfattet af § 13, stk. 2 kan således som  

 udgangspunkt ikke lovligt fremstilles og forhandles fra apoteker efter den 1.  

 juli 1995.
Den enkelte apoteker skal følgelig med udgangspunkt i denne vejledning,  

 ved brug af lægemiddelkatalog o.lign. samt faglig indsigt, foretage en  

 vurdering af, om et ordineret magistrelt lægemiddel kan erstattes af et  

 lægemiddel, for hvilket der er udstedt en markedsføringstilladelse.
Hvis det  

 er tilfældet, kan recepten ikke lovligt ekspederes.
 I medfør af en overgangsbestemmelse i loven har sundhedsministeren  

 bestemt, at et magistrelt lægemiddel, der er omfattet af forbuddet mod  

 fremstilling og forhandling i lovens § 13, stk. 2, og som er blevet  

 fremstillet og forhandlet inden den 1. juli 1995, fortsat vil kunne  

 fremstilles og forhandles i perioden frem til den 1. juli 1997.
 Sundhedsministeren har i medfør af den nævnte overgangsbestemmelse, efter  

 indstilling fra Sundhedsstyrelsen, besluttet, at de seks lægemidler, der er  

 nævnt i det følgende, vil kunne fremstilles og forhandles i perioden frem til  

 den 1. juli 1997.
- »Helsingørtabletter« - »Vesterhavstabletter« - »Parcotabletter« - »Disulfirammikstur« - »Metadon-Paracetamolmikstur« - »Salina-Pectylmikstur«.
Sundhedsstyrelsen vil efter behov opdatere præparatfortegnelse i dette  

 afsnit.
Der er tale om ikke udtømmende eksempler.
 2.
I forbindelse med behandlingen af ændringen til lov om apoteksvirksomhed  

 har Sundhedsministeriet tilkendegivet, at lægemidler, for hvilke der er givet  

 afslag på ansøgning om markedsføringstilladelse, ikke lovligt kan fremstilles  

 magistrelt.
Det samme gælder for lægemidler, hvis markedsføringstilladelse er  

 tilbagekaldt af Sundhedsstyrelsen af grunde, der vedrører kvalitet, sikkerhed  

 eller effekt.
Recepter på sådanne lægemidler kan således ikke lovligt ekspederes.
En  

 ikke udtømmende fortegnelse over sådanne lægemidler er som følger:
- Allypropymal tabletter - Kodazon tabletter - Kodifen tabletter - Mebumal tabletter - Meprobamat tabletter - Pentymal tabletter.
Magistrelle lægemidler, hvis aktive indholdsstoffer er identiske med  

 aktive indholdsstoffer i lægemidler, for hvilke der er udstedt  

 markedsføringstilladelse, og hvorom det er fastsat, at de kun må anvendes af  

 visse speciallæger, sygehusafdelinger o. lign., kan ikke lovligt forhandles  

 og fremstilles efter recepter fra ikke-berettigede.
Hvem der er berettiget  

 fremgår af specialitetstaksten.
 3.
Ifølge bemærkningerne til det lovforslag, der indeholdt den nu vedtagne og  

 ikrafttrådte § 13, stk. 2, er det anført, at Sundhedsstyrelsen, når den  

 vurderer, om et lægemiddel, for hvilket der er udstedt  

 markedsføringstilladelse, kan erstatte et magistrelt fremstillet, ikke alene  

 kan inddrage spørgsmålet om, hvorvidt de to lægemidler er nøjagtigt  

 identiske.
Mindre forskelle i sammensætning og styrke m.v. vil ikke gøre det  

 lovligt at fremstille det pågældende magistrelle lægemiddel.
Det afgørende  

 er, at lægemidlerne har samme terapeutiske virkning.
Sundhedsstyrelsen kan  

 endvidere lade det indgå i sin vurdering, om et lægemiddel fremstilles i  

 større mængde.
 Ved ordination af de heromhandlede lægemidler må apotekeren imidlertid  

 være opmærksom på, at en recept på et af disse lægemidler ikke vil kunne  

 ekspederes efter den 1. juli 1997.
 4.
 Medicintilskudsnævnet har indstillet og Sundhedsstyrelsen har overfor  

 Sundhedsministeriet anbefalet, at det generelle tilskud ophæves for såvidt  

 angår magistrelle lægemidler til udvortes brug, der som eneste virksomme  

 stof(fer) indeholder: antrarobin, ditranol, krysarobin, pyrogallol,  

 rescorcinol, salicylsyre, svovl, tjærer og zinkoxid.
 Sundhedsministeriet har tiltrådt Sundhedsstyrelsens anbefaling, der har  

 fået virkning fra det tidspunkt, hvor en revideret bekendtgørelse om  

 medicintilskud trådte i kraft, den 1. januar 1996.
 5.
 Den apoteker, der fremstiller og forhandler magistrelle lægemidler i strid  

 med denne vejlednings punkt 1 og 2 overtræder § 13, stk. 2 i lov om  

 apoteksvirksomhed og vil efter omstændighederne i medfør af § 72, stk. 1, nr.  

 1 i samme lov kunne straffes herfor.
 6.
 Sundhesstyrelsen vil med virkning fra den 1. september 1996 tilrettelægge  

 sin kontrol af apotekers fremstilling og forhandling af magistrelt  

 fremstillede lægemidler efter denne vejlednings indhold.
Kontrollen vil blive udført på baggrund af De apotekere, der er omfattet af 6.2, vil hvert år blive anmodet om, inden  

 den 1. april - første gang den 1. april 1997 for perioden 1. juni 1996 til  

 den 31. december 1996 - sammen med apotekets driftsoplysninger til  

 Sundhedsstyrelsen, at indsende det skema i udfyldt stand, som er optaget som  

 bilag 1 til vejledningen.
 7.
 Samhandel af magistrelle lægemidler og ikke lægemidler.
 Fra apotek til apotek kan følgende samhandles:
a.
Alle magistrelle lægemidler.
b.
De ikke-lægemidler som er omfattet af bekendtgørelse om apotekers  

 handel med visse varer.
 Fra sygehus til apotek kan magistrelle lægemidler samhandles, såfremt  

 følgende 4 betingelser er opfyldt:
