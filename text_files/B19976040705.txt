Bekendtgørelse om Hals-Egense  

 Vildtreservat I medfør af § 33, § 49, stk. 1 og 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre landarealer og dele af søterritoriet ved Hals og Egense som  

 yngle-, raste- og fourageringsområde for vandfugle.
Afgrænsning § 2. Hals-Egense Vildtreservat i Nordjyllands Amt  

 omfatter de kystnære dele af søterritoriet øst og syd for  

 Hals og Egense, øer på Nordmandshage og landarealer øst  

 for Egense, som angivet på kortbilag:
 1)	Søterritoriet afgrænset:
- Mod vest af en ret linie mellem vestsiderne af  

 færgelejerne i Hals og Egense; - mod nord af en ret linie fra skellet mellem matr.  

 nr. 1dg og 25u Hals By , Hals (parkeringsplads ved  

 Bisnap) til position 56°59,81'N. 10°21,22'E (nord for Nordmandshage); - mod øst og sydøst af rette linier mellem  

 ovennævnte position og positionerne 56°58,45'N. 10°20,45'E (på  

 nordsiden af Hådybet), 56°57,45'N. 10°19,78'E (øst for  

 Kujegrund) og 56°55,10'N. 10°17,21'E (syd for Mulbjerg Krog); og mod syd af  

 en ret linie fra sidstnævnte po-sition vinkelret på kysten til  

 skellet mellem matr. nr. 6s og 3m Dokkedal By, Mou (øst  

 for Voldbjerge).
2)	Øer og holme på søterritoriet: Normandshage:  

 Matr. nr. 236 og og 237 Hals By, Hals og 3)	landarealer øst for Egense: Matr. nr. 50  Egensekloster  

 Hovedgård og Egense By, Mou (Ladestedsrev), og den nordøstligste  

 del af matr. nr. 11e smst., som med en rende er adskilt fra den  

 øvrige del af matriklen (nordøstligste del af  

 Tørmandsgrund).
 Stk. 2. Mod land afgrænses den i stk. 1, nr. 1,  

 nævnte del af søterritoriet af højeste, daglige  

 vandstandslinie.
Jagt § 3. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle på den del af søterritoriet, der ligger:
1)	Nord og øst for rette linier mellem positionerne 56°58,45'N.  

 10°20,45'E (på nordsiden af Hådybet), 56°58,91'N, 10°19,67'E  

  (sydvest for Nordmandshage), 56°59,17'N. 10°19,89'E (vest for Nordmandshage)  

 og det sydøstligste punkt på molehovedet i havnen ved Hals  

 og 2)	syd for en ret linie mellem det nordøstligste punkt på  

 matr. nr. 11e  Egensekloster Hovedgård og Egense By, Mou, og  

 position 56°57,45'N. 10°19,78'E (øst for Kujegrund).
 Stk. 2. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle på matr. nr. 236 og 237 Hals By, Hals (Nordmandshage).
 Stk. 3. Færdsel med ladt skydevåben er  

 forbudt i de i stk. 1 og 2 nævnte områder.
 Stk. 4. De anvendte koordinater i §§ 2 og 3 viser  

 geografiske positioner i henhold til Mercator Projektion ED 50.
 § 4. Det er forbudt at udøve jagt fra  

 motordrevet fartøj på den del af  søterritoriet, som  

 ligger mellem afgrænsningerne nævnt i § 3, stk. 1, nr. 1 og  

 2.
Færdsel § 5. Færdsel er forbudt fra 1. april til 15.  

 juli på:
1)	Matr. nr. 237 Hals By, Hals (sydligste ø på  

 Nordmandshage), inkl. tilvækstområder og det omgivende  

 søterritorium inden for en afstand af 50 meter fra højeste,  

 daglige vandstandslinie og på 2)	landarealer øst for Egense, som er nævnt i § 2, stk. 1,  

 nr. 3.
 Stk. 2. Bestemmelserne i stk. 1 gælder ikke  

 for:
 1)	Ejere og brugere samt disses husstand og personale.
 2)	Sejlads i forbindelse med erhvervsfiskeri.
 § 6. Brætsejlads er forbudt på de i §  

 3, stk. 1, nr. 1 og 2 afgrænsede dele af søterritoriet.
 Stk. 2. I den i § 3, stk. 1, nr. 1, afgrænsede del  

 af søterritoriet er brætsejlads dog tilladt vest for en ret  

 linie mellem position 56°59,17'N. 10°19,89'E (vest for Nordmandshage) og et  

 punkt på kysten ved Hals, 150 m øst for skellet mellem matr. nr.  

 1ls og 1ln, Hals By, Hals.
Dispensaion og tilsyn § 7. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 3-6.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 Stk. 3. Uanset bestemmelserne i § 5 kan  

 Farvandsvæsenet eller andre (f.eks. havne) udføre arbejder i  

 forbindelse med redningsopgaver og den for sejladsen nødvendige  

 afmærkning m.v.
 § 8. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 9. Efter § 54, stk. 1, nr. 5 og nr. 7, i lov om  

 jagt og vildtforvaltning straffes overtrædelse af bestemmelserne i  

 §§3-6 eller tilsidesættelse af vilkår, der er fastsat i en  

 dispensation i medfør af § 7 med bøde, med mindre strengere  

 straf er forskyldt efter den øvrig lovgivning.
 § 10. Bekendtgørelsen træder i kraft den 1. september  

 1997.
