 § 1.  Til fremme af det videnskabelige og faglige  

 biblioteksvæsens udvikling i Danmark har ministeriet for kulturelle  

 anliggender pr. 1. august 1970 oprettet Forskningsbibliotekernes Fællesråd.  

 Rådet, hvis formand er rigsbibliotekaren, består i øvrigt af lederne af  

 følgende større videnskabelige og faglige biblioteker:
Arbejderbevægelsens bibliotek og arkiv, Arbejdstilsynets bibliotek, Arbejds- og socialministeriernes bibliotek, Atomenergikommissionens bibliotek, Botanisk Centralbibliotek, Bygningsteknisk Studiearkiv, Danmarks Biblioteksskoles bibliotek, Danmarks farmaceutiske højskoles bibliotek, Danmarks fiskeri- og havundersøgelsers bibliotek, Danmarks geologiske undersøgelses bibliotek, Danmarks lærerhøjskoles bibliotek, Danmarks statistiske bibliotek, Danmarks tekniske bibliotek, Danmarks veterinær- og jordbrugsbibliotek, Det danske filmmuseums bibliotek, Flyvevåbnets bibliotek, Folketingets bibliotek, Den grafiske højskoles bibliotek, Handelshøjskolens bibliotek i København, Handelshøjskolens bibliotek i Århus, Det kgl. garnisonsbibliotek, Kunstakademiets bibliotek, Kunstindustrimuseets bibliotek, Københavns Tandlægehøjskoles bibliotek, Københavns universitets matematiske instituts bibliotek, Københavns universitets zoologiske museums bibliotek, Marinens bibliotek, Medicinsk-kirurgisk centralbibliotek, Rigshospitalet, Meteorologisk instituts bibliotek, Mineralogisk museums bibliotek, Nationalmuseets bibliotek, Odense universitetsbibliotek, Patentdirektoratets bibliotek, Socialforskningsinstituttets bibliotek, Statens byggeforskningsinstituts bibliotek, Statens pædagogiske studiesamling, Statsbiblioteket i Århus, Statshospitalet ved Århus, lægebiblioteket, Udenrigsministeriets erhvervskontorers bibliotek, Universitetsbibliotekets 1. afdeling, Universitetsbibliotekets 2. afdeling, Ålborg tekniske bibliotek og Århus Tandlægehøjskoles bibliotek.
 Såfremt der oprettes en stilling som overbibliotekar ved og leder af Det  

 kgl. bibliotek,, får denne overbibliotekar sæde i Fællesrådet.
 Rådet sammenkaldes til møde, så ofte ministeren for kulturelle anliggender  

 eller rigsbibliotekaren finder nødvendigt, dog mindst 2 gange årligt.  

 Endvidere skal rådet indkaldes, når mindst 5 af dets medlemmer forlanger det.
 § 2.  Til at varetage løbende arbejdsopgaver inden for  

 rådets forretningsområde er der samtidig nedsat et forretningsudvalg  

 bestående af rigsbibliotekaren og overbibliotekarerne ved følgende  

 biblioteker:
Danmarks tekniske bibliotek, Danmarks veterinær- og jordbrugsbibliotek, Handelshøjskolens bibliotek i København, Odense universitetsbibliotek, Statens pædagogiske studiesamling, Statsbiblioteket i Århus, Universitetsbibliotekets 2. afdeling.
 Forretningsudvalget vil herudover komme til at bestå af yderligere 3  

 medlemmer udpeget af Fællesrådet for 3 år ad gangen, således at 2 af disse  

 medlemmer udpeges blandt rådets øvrige medlemmer og 1 medlem som repræsentant  

 for de uden for rådet stående fagbiblioteker og dokumentationscentre.
 Såfremt den i § 1 nævnte stilling som overbibliotekar ved Det kgl.  

 bibliotek oprettes, får stillingens indehaver sæde i forretningsudvalget.
 Rigsbibliotekaren er formand for forretningsudvalget.
 Udvalget kan træffe beslutninger og afgive udtalelser på Fællesrådets  

 vegne og aflægger beretning herom på rådets ordinære møder.
 § 3.  Fællesrådet og forretningsudvalget bekikkes af  

 ministeren for kulturelle anliggender for 3-årige perioder ad gangen.
 § 4.  Rigsbibliotekarembedet fungerer som sekretariat  

 for Fællesrådet og forretningsudvalget.
§ 5.  Forskningsbibliotekernes Fællesråd skal være  

 planlæggende og rådgivende inden for hele det videnskabelige og faglige  

 biblioteksvæsens område.
Det skal varetage samarbejdet mellem de  

 videnskabelige og faglige biblioteker og drøfte spørgsmål af fælles  

 interesser for disse.
 Det forudsættes, at ministerier og andre myndigheder, der behandler  

 spørgsmål af væsentlig betydning for det videnskabelige og faglige  

 biblioteksvæsen, forelægger disse for rådet til udtalelse, før afgørelse  

 træffes.
 Offentlige myndigheder og institutioner, herunder biblioteker, kan afæske  

 rådet udtalelser i spørgsmål vedrørende biblioteks- og dokumentationsforhold.
 Rådet kan af egen drift gøre indstilling til ministerier og andre  

 myndigheder vedrørende biblioteksspørgsmål.
 Ved behandling af spørgsmål, der direkte vedrører enkelte biblioteker,  

 skal rådet forhandle med disse, før det udtaler sig.
 § 6.  Ud over forretningsudvalget kan Fællesrådet  

 nedsætte faste eller midlertidige udvalg, hvori kan inddrages personer, der  

 ikke er medlemmer af rådet.
 § 7.  Midlerne til Fællesrådets og  

 forretningsudvalgets arbejde bevilges på de årlige finanslove som en del af  

 rigsbibliotekarembedets budget.
 § 8.  Sammensætningen af Forskningsbibliotekernes  

 Fællesråd og forretningsudvalget vil blive taget op til overvejelse efter  

 udløbet af den første beskikkelsesperiode.
 Ministeriet for kulturelle anliggender,  

 den 24. juli 1970.
K.
Helveg Petersen.
/K.
Fedder.
