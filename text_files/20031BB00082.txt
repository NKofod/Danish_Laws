Fremsat den 2. december 2003 af  

 Anne Baastrup (SF),  

 Elisabeth Arnold (RV) og Line Barfod (EL) Forslag til folketingsbeslutning om forbedring af voldtægtsofres retsstilling før og under  

 retssagen Folketinget pålægger justitsministeren inden udgang af 2004  

 at komme med initiativer, der forbedrer voldtægtsofres retsstilling i  

 voldtægtssager før og under retssagen, herunder de nødvendige forslag til  

 lovændringer, jf. følgende punkter:
 1.  

 	  

    

 Voldtægtsofre skal  

 som udgangspunkt ubetinget og ufravigeligt have udpeget bistandsadvokat, have  

 adgang til og mulighed for at tale med bistandsadvokaten, før offeret afhøres  

 af politiet, og have bistandsadvokaten til stede under politiets afhøring.
 2.  

 	  

    

 Bistandsadvokatens  

 adgang til at deltage i sagens behandling ved domstolene skal udbygges.
Forslaget omhandler  

 retten til   

 	  

    

 adgang til sagens  

 materiale og dokumenter,   

 	  

    

 at være til stede ved  

 retsmøderne,   

 	  

    

 at stille spørgsmål  

 til voldtægtsofferet,   

 	  

    

 at foreslå  

 supplerende bevisførelse og vidner.
3.  

 	  

    

 Bedre beskyttelse af  

 voldtægtsofre mod ydmygelser under offerets forklaring i retten med hensyn  

 til   

 	  

    

 beslutning om, at  

 tiltalte forlader retslokalet, mens voldtægtsofferet afhøres,   

 	  

    

 indskrænket adgang  

 til bevisførelse om voldtægtsofres troværdighed.
 4.  

 	  

    

 Mulighederne for at  

 få etableret konflikttråd skal opprioriteres, herunder skal sikres, at der er  

 afsat tilstrækkelige midler til konfliktråd i voldtægtssager.
 5.  

 	  

    

 Sagsbehandlingstiden  

 for voldtægtssager skal nedbringes og omfattes af samme målsætning, som  

 gælder  

 for sagsbehandlingstiden for voldssager (3 gange 30 dage).
 6.  

 	  

    

 Erstatningsnævnets  

 praksis, hvorefter erstatning er betinget af, at der foretages  

 politianmeldelse  

 inden 24 timer efter gerningstidspunktet, ændres, således at der alternativt  

 kan lægges vægt på henvendelsen til centre for voldtægtsofre.
Bemærkninger til forslaget Almindelige bemærkninger Formålet med beslutningsforslaget er at forbedre  

 voldtægtsofres retsstilling i voldtægtssager på en række konkrete punkter.  

 Forslaget indeholder tre hovedpunkter:
  

 	  

    

 At sikre  

 voldtægtsofrene den nødvendige bistand under gennemførelsen af retssagen og  

 almen bistand og rådgivning under forløbet i øvrigt ved som udgangspunkt at  

 gøre udpegningen af bistandsadvokat for volstægtsofre obligatorisk  

 (beslutningsforslagets punkt 1)   

 	  

    

 At forbedre  

 voldtægtsofferenes processuelle stilling i retssagen ved at give  

 bistandsadvokaten en bedre adgang til at deltage i sagens behandling  

 (beslutningsforslagets punkt 2)   

 	  

    

 At sikre  

 voldtægtsofferet mod at blive udsat for yderligere nedværdigende situationer  

 under sagens forløb og give offeret en reel mulighed for at komme ordentligt  

 igennem forløbet ved ændring af reglerne om vidneafhøring af  

 voldtægtsofferet,  

 forbedrede muligheder for konfliktråd og hurtigere sagsbehandling samt ændret  

 praksis hos Erstatningsnævnet. (beslutningsforslagets punkt 3-6).
 Punkt 1 og 2 vil kræve ændringer af retsplejeloven, mens  

 punkt 3-6 kan gennemføres inden for gældende lovgivning, men vil forudsætte  

 administrative ændringer og øget ressourceanvendelse og bevilling.
Der anmeldes ca. 500 voldtægter om året, men det skønnes,  

 at kun 25 pct. af de voldtægter, der rent faktisk finder sted, bliver  

 anmeldt.  

 Kvinder er bange for at anmelde voldtægt.
Myten om, at en ærbar kvinde ikke  

 kan  

 voldtages, er stadig levende.
Det er kvindens seksualliv, der udpensles i  

 retten, og som man kan læse om i avisen.
Det er vurderingen af, om kjolen var  

 for kort eller blusens udringning for dyb, der pludselig bliver afgørende.  

 Det  

 er ikke afgørende, om hun sagde nej! Det, der er afgørende, er, om manden  

 forstod,  

 at hun sagde nej og mente det.
Samtidig er sager om voldtægt interessante for  

 pressen.
Det giver ikke sjældent anledning til megen fokus på kvindens  

 seksualliv på en måde, som må skræmme mange kvinder fra at anmelde voldtægt.  

 Dertil kommer, at gennemførelsen af sagerne ofte tager urimeligt lang tid.  

 Med  

 beslutningsforslaget lægges der op til, at voldtægtssagerne skal fremmes på  

 samme måde som sagerne efter §§ 244-246 (voldssager).
Forslagsstillerne mener, at det er på tide, at man i stedet  

 for hele tiden at fokusere på det noget diffuse begreb retsfølelsen i stedet  

 fokuserer på de svageste  i voldtægtssagerne ofrene  og giver  

 disse nogle  

 muligheder med hensyn til støtte, vejledning og kompensation, så ofrene kan  

 komme videre i tilværelsen.
I den forbindelse er retssagen vigtig, da den er  

 en  

 del af bearbejdelsen af den krænkelse, som den forurettede har været ude for.  

 Vi kan ikke leve med, at offeret straffes to gange, sådan som flere ofre  

 desværre føler at de gør i dag.
Dette er formentlig en vigtig forklaring på,  

 at  

 man har kunnet iagttage et fald i anmeldte voldtægter.
Ikke mindst når man  

 ser  

 på, hvordan offentligheden behandlede den kvinde, der anmeldte en  

 gruppevoldtægt i forbindelse med en julefrokost forrige jul.
I 1980erne var Danmark foregangsland med hensyn til  

 erstatning til ofre og indførelse af mulighed for bistandsadvokat  

    

  

 m.v.
Udviklingen er imidlertid de sidste  

 mange år helt gået i stå på dette område.
Dr.jur.
Anne Robberstad, Norge, har  

 foretaget en komparativ undersøgelse af forurettedes retsstilling i de  

 nordiske  

 lande.
Udredningen »Kontradiksjon og verdighet« er afgivet til det norske  

 Justitsdepartement i 2002.
I udredningen når Anne Robberstad frem til, at det er nemt  

 at rangere de nordiske lande, når det gælder forurettedes retsstilling.
På  

 førstepladsen kommer Finland og Sverige, og herefter følger Norge, Danmark og  

 Island.
Anne Robberstad bemærker, at det er vanskeligt at forestille sig, at  

 der er noget at hente i dansk ret, hvis man ønsker at styrke forurettedes  

 stilling, hvilket er paradoksalt i betragtning af, at Danmark var det første  

 nordiske land, som indførte bistandsadvokatordningen.
 Et centralt og væsentligt  

    

  

 spørgsmål, når det drejer sig om ofres rettigheder, er spørgsmålet om  

 offerets processuelle stilling under straffesagen.
 I Finland og Sverige er offeret på flere punkter stillet  

 som part i straffesagen og kan f.eks. stille spørgsmål til tiltalte under  

 straffesagen og procedere skyldsspørgsmålet, mens dette ikke er tilfældet i  

 Danmark, Island og Norge.
Den danske ordning bygger på den principielle opfattelse,  

 at straffesager bør føres af anklagemyndigheden på offerets og samfundets  

 vegne  

 på grundlag af saglige og objektive kriterier og ikke bør betragtes som en  

 sag  

 mellem to civile parter.
Anklagemyndigheden er bl.a. bundet af et  

 objektivitetsprincip.
Det er ikke kun anklagemyndighedens opgave at sikre, at  

 skyldige domfældes, men også, at uskyldige ikke strafforfølges.
En ændring, som giver offeret en partslignende status i  

 selve straffesagen og f.eks. adgang til at afhøre tiltalte og vidner og at  

 procedere m.v., vil indebære en væsentlig forskel i forhold til de  

 principielle  

 synspunkter, som den nuværende lovgivning bygger på.
Det kan anføres, at der  

 er  

 en risiko for at gøre retten til et følelsesrum ved at gøre offeret til part  

 i  

 sagen, da objektiviteten i retssagen dermed kan risikere at lide skade.
Den  

 frygt deler Anne Robberstad ikke.
Hun siger i februar til Jyllands-Posten:  

 »Det  

 er forkert at se retssagen som en duel mellem to.
Det billede passer på en  

 idrætskonkurrence,  

 ikke en retssag.
En retssag skal være en grundig undersøgelse af sandheden,  

 hvor alle sider af sagen bliver hørt og behandlet med samme respekt og  

 værdighed.« I Sverige og Finland, hvor offeret har partslignende  

 beføjelser, har man ligefrem et begreb for offerets rolle.
Forurettede  

 benævnes  

 som værende »målsägande«, og det vil sige, at vedkommende ejer sagen.
Det  

 medfører en lang række rettigheder, i virkeligheden på linje med den  

 sigtedes.  

 Danske ofre for voldtægt er dårligere stillet i retssystemet end nordmænd,  

 svenskere og finner.
F.eks. har danske ofre, der går gennem en retssag, ikke  

 samme mulighed for at få indsigt i dokumenter, som man har i Sverige, Norge  

 og  

 Finland.
Justitsministeriet har udarbejdet et notat om de danske  

 regler om ofres processuelle retsstilling sammenlignet med reglerne i de  

 øvrige  

 nordiske lande.
Notatet er i oktober måned 2003 sendt i høring af  

 Justitsministeriet med henblik på at indhente udtalelser om behovet for  

 lovændringer eller andre initiativer på området (Retsudvalgets alm. del  

  bilag  

 79).
En voldtægts karakter, som det indgreb, det udgør for  

 offeret, og betydningen af sagens processuelle gang for offeret adskiller sig  

 markant fra andre voldssager.
Forslagsstillerne finder uafhængigt af den  

 igangværende generelle udredning, at der for så vidt angår voldtægtsofrenes  

 stilling er et aktuelt og påtrængende behov for justeringer af de gældende  

 regler.
Bemærkninger til forslagets enkelte bestemmelser Ad punkt 1: Voldtægtsofre skal som udgangspunkt  

 ubetinget og ufravigeligt have udpeget bistandsadvokat, have adgang til og  

 mulighed for at tale med bistandsadvokaten, før offeret afhøres af politiet,  

 og  

 have bistandsadvokaten til stede under politiets afhøring.
Af retsplejelovens kapitel 66 a om advokatbistand til den  

 forurettede fremgår, at retten bl.a. i voldtægtssager beskikker en advokat  

 for  

 den, der er forurettet ved lovovertrædelsen, når den pågældende fremsætter  

 begæring om det.
Fremsætter den forurettede ikke begæring om beskikkelse af  

 advokat, kan der efter politiets begæring beskikkes en advokat for den  

 forurettede under efterforskningen.
Politiet vejleder den forurettede om  

 adgangen til at begære en advokat beskikket.
Vejledningen skal gives, inden  

 den  

 forurettede afhøres første gang, og skal gentages i forbindelse med og inden  

 anden afhøring.
Det skal af politirapporten fremgå, at den forurettede har  

 modtaget behørig vejledning.
Politiet drager omsorg for, at den forurettedes  

 begæring om beskikkelse af advokat indbringes for retten.
Er den forurettede  

 villig til at udtale sig, er begæringen om beskikkelse af advokat ikke til  

 hinder for, at politiet afhører den forurettede uden advokatens  

 tilstedeværelse. Ønsker den forurettede ikke at udtale sig uden advokatens  

 tilstedeværelse, kan politiet tilkalde en beskikket advokat til at varetage  

 hvervet som advokat for den forurettede, indtil retten har taget stilling til  

 begæringen.
Bistandsadvokaten har efter retsplejelovens bestemmelser adgang  

 til  

 at overvære afhøringer af den forurettede hos politiet og har ret til at  

 stille  

 yderligere spørgsmål til den forurettede.
Bistandsadvokaten underrettes om  

 tidspunktet for afhøringer.
Det fremgår at forarbejderne til retsplejelovens  

 bestemmelser om bistandsadvokater, at advokatens opgave både kan være af  

 juridisk og af mere almen karakter.
Ud over støtte til den forurettede under  

 afhøringen hos politiet og i retten og bistand ved opgørelsen af eventuelle  

 erstatningskrav, vil der kunne være tale om rådgivning om særlige  

 hjælpemidler,  

 om personlig støtte og vejledning og om at orientere den forurettede om  

 sagens  

 forløb og forberede den pågældende på, hvordan sagen behandles i retten under  

 domsforhandlingen.
Denne mere almene bistand vil ofte kunne have meget stor  

 betydning for den forurettede.
Denne opgave af almen karakter er ikke nærmere  

 reguleret i retsplejeloven, men fremgår af den folder, som er udarbejdet med  

 henblik på udlevering fra politiet til voldtægtsofre.
Der er næppe tvivl om, at politiet spørger  

 voldtægtsofferet, om offeret vil have beskikket en bistandsadvokat.  

 Erfaringerne viser imidlertid, at spørgsmålet langtfra altid bliver forstået  

 af  

 offeret, der som oftest er i en krisetilstand, og for hvem spørgsmålet er  

 uforståeligt og uoverskueligt.
En del af ofrene svarer derfor nej til  

 spørgsmålet med den konsekvens, at der ikke umiddelbart bliver beskikket en  

 bistandsadvokat.
Endvidere er det ikke sikkert, at politiet i alle  

 situationer  

 har forståelse for, hvor vigtigt det er, at voldtægtsofferet så tidligt som  

 muligt får beskikket en bistandsadvokat.
Bistandsadvokatens tilstedeværelse allerede under  

 afhøringen hos politiet og den forklaring om det videre forløb, som  

 bistandsadvokaten kan give til offeret, kan være med til at undgå, at offeret  

 oplever afhøringerne m.v. som ydmygende.
Bistandsadvokaten kan under  

 efterforskningen  

 være offerets kontakt til politiet og dermed sørge for, at offeret holdes  

 underrettet om sagens forløb.
En sådan kontakt vil ikke i samme omfang finde  

 sted, hvis offeret står uden bistandsadvokat og helt på egen hånd må tage  

 initiativet.
Det vil for mange ofre være en helt uoverstigelig forhindring at  

 kontakte politiet vedrørende sagen.
Det foreslås på denne baggrund, at voldtægtsofre  

    

  

 som udgangspunkt ubetinget og ufravigeligt  

 skal   

 	  

    

 have udpeget  

 bistandsadvokat,   

 	  

    

 have adgang til og  

 mulighed for at tale med bistandsadvokaten, før offeret afhøres af politiet,   

 	  

    

 have  

 bistandsadvokaten til stede under politiets afhøring.
I virkelighedens verden har voldtægtsofferet ikke mulighed  

 for at overskue situationen, voldtægtssagens videre gang og dennes betydning  

 for offeret.
Derfor foreslås det, at udgangspunktet ændres fra, at offeret  

 kan  

 begære beskikket en bistandsadvokat, til, at beskikkelsen skal ske  

 obligatorisk.
 Forslaget skal ses i sammenhæng med de øvrige ændringer,  

 der foreslås vedrørende retssagens forløb og offerets og bistandsadvokatens  

 roller i sagen, jf. det følgende, og hvorefter det i langt højere grad end i  

 dag bliver en forudsætning for voldtægtssagens gang, at offeret har en  

 bistandsadvokat til at rådgive og vejlede.
Forslagsstillerne finder, at der kan være grund til at  

 overveje, om reglerne bør udstrækkes så langt, at en person, der ønsker at  

 indgive anmeldelse om en voldtægt, får mulighed for at tale med en  

 bistandsadvokat, før der indgives anmeldelse.
Dette skal ses i lyset af de  

 situationer,  

 hvor en kvinde har følt sig seksuelt ydmyget og krænket, selv om der ofte  

 notorisk ikke er sket en overtrædelse af straffeloven.
Mange unge piger og  

 kvinder har ikke gjort sig klart, hvad voldtægt egentlig betyder.
I stedet  

 for  

 at lade deres uvidenhed føre til anmeldelse og efterfølgende efterforskning,  

 som ender med påtaleopgivelse, vil en indledende samtale med en  

 bistandsadvokat  

 kunne føre til et andet resultat.
Det betyder, at pigen/kvinden kan få  

 forståelse for, at den person, som hun opfatter som gerningsmand, ikke har  

 begået en overtrædelse af straffeloven, men derimod blot har forbrudt sig mod  

 grænserne for almindelig anstændighed eller lignende.
I praksis sker det  

 ofte,  

 at en voldtægt bliver anmeldt af en pige/kvinde, der over for en veninde  

 eller  

 en mor har givet udtryk for, hvorledes hun har følt sig ydmyget og krænket,  

 og  

 hvor denne i bedste mening får anmeldt noget, der aldrig burde have været  

 anmeldt til politiet.
 Ad punkt 2: Bistandsadvokatens adgang til at  

 deltage i sagens behandling ved domstolene skal udbygges (ret til adgang til  

 sagens materiale og dokumenter, til at være til stede ved retsmøderne, til at  

 stille spørgsmål til voldtægtsofferet og til at foreslå supplerende  

 bevisførelse og vidner).
Efter retsplejelovens bestemmelser har bistandsadvokaten  

 adgang til at gøre sig bekendt med den forurettedes forklaring til  

 politirapporten.
Bistandsadvokaten har imidlertid ikke adgang til at holde  

 sig  

 orienteret om f.eks. sigtedes forklaring ud fra hensyn om, at den  

 forurettedes  

 udtalelser i videst muligt omfang alene bygger på vedkommendes egen  

 umiddelbare  

 oplevelse og ikke bliver præget af andre forklaringer og politiets materiale  

 i  

 øvrigt.
Når der er rejst tiltale i sagen, har bistandsadvokaten tillige  

 adgang  

 til at gøre sig bekendt med det øvrige materiale i sagen, som politiet har  

 tilvejebragt.
Men bistandsadvokaten må ikke uden politiets samtykke  

 overlevere  

 det modtagne materiale til den forurettede eller andre, og bistandsadvokaten  

 må  

 ikke uden politiets samtykke gøre den forurettede eller andre bekendt med  

 indholdet af materialet.
Det foreslås, at bistandsadvokaten får adgang til politiets  

 materiale i sagen.  

    

  

 Det giver  

 bistandsadvokaten  

    

  

 mulighed for at få et  

 overblik over og forstå sagens indhold og er endvidere en forudsætning for,  

 at  

 bistandsadvokaten  

    

  

 kan indtage den mere  

 aktive rolle i sagen, som beslutningsforslaget lægger op til.  

 Bistandsadvokaten  

 bør have tilsendt sagens akter, uanset om der rejses tiltale eller ej.
Det  

 vil  

 kunne få betydning i relation til muligheden for at klage over en eventuel  

 opgivelse af påtale Bistandsadvokaten har efter retsplejelovens bestemmelser  

 adgang til at overvære afhøringer af den forurettede i retten og har ret til  

 at  

 stille spørgsmål til den forurettede.
Bistandsadvokaten underrettes om  

 tidspunktet for retsmøder.
Retsplejeloven indeholder således ikke nogen  

 nærmere  

 regulering af advokatens processuelle stilling i retten, men  

 bistandsadvokaten  

 er ikke berettiget til at stille spørgsmål til offeret eller andre om  

 forhold,  

 der vedrører skyldsspørgsmål eller strafudmålingen, og eventuelle spørgsmål  

 må  

 derfor formidles gennem anklageren.
Det skal ses på baggrund af et ønske om,  

 at  

 forurettedes advokat ikke bør kunne virke som en yderligere anklager i sagen.  

 Udgangspunktet er således, at bistandsadvokaten alene kan stille spørgsmål  

 til  

 klarlæggelse af et eventuelt erstatningskrav samt i relation til processuelle  

 spørgsmål vedrørende f.eks. referatforbud og dørlukning.
Bistandsadvokaten  

 har  

 endvidere adgang til at procedere disse spørgsmål.
 Bistandsadvokaten bør i langt højere grad end i dag løbende  

 orienteres om sagens efterforskning i stedet for blot at blive betragtet som  

 en  

 klods om benene, der kun skal have, præcis hvad bistandsadvokaten har krav på  

 i  

 henhold til retsplejeloven.
I praksis er politiet positivt indstillet over for at have  

 bistandsadvokaten med til afhøring og at orientere bistandsadvokaten løbende.  

 Derimod opleves det ofte i praksis, som om anklageren/politiadvokaten har  

 meget  

 lidt forståelse for bistandsadvokatens rolle i forhold til voldtægtsofferet.  

 Samarbejdet mellem bistandsadvokaten og anklageren bør uddybes.
Når sagen  

 behandles i retten, bliver bistandsadvokaten underrettet om tidspunktet for  

 retsmødet.
Såvel anklagemyndigheden som retten syntes i praksis ofte at være  

 uinteresseret i, om bistandsadvokaten overhovedet er i stand til at give  

 møde.  

 Det er utilfredsstillende for voldtægtsofferet.
Offeret har mødt  

 bistandsadvokaten under afhøring hos politiet og under møder hos advokaten.  

 Offeret har derfor opnået en vis tillid til bistandsadvokaten.  

 Bistandsadvokaten er i øvrigt den eneste person (evt. bortset fra  

 gerningsmanden), som offeret kan genkende i forbindelse med sagens behandling  

 i  

 retten.
 Det foreslås, at tidspunktet for afholdelsen af retsmødet  

 skal aftales med bistandsadvokaten på samme måde, som det aftales med  

 forsvareren.
Rent praktisk kunne bistandsadvokatens rolle i forbindelse  

 med afhøring i sagen udbygges på en sådan måde, at bistandsadvokaten  

 foretager  

 den indledende afhøring af voldtægtsofferet med henblik på, at retten kan få  

 en  

 positiv forståelse for, hvilken person offeret er.
Bistandsadvokaten kan  

 stille  

 spørgsmål, der generelt kan styrke offerets troværdighed.
Voldtægtsofferet har et naturligt krav på, at  

 hændelsesforløbet bliver klarlagt mest muligt, og dette vil bedst kunne  

 opnås,  

 hvis også bistandsadvokaten kan deltage i afhøringerne af voldtægtsofferet.  

 Under retssagen vil forsvareren for den tiltalte ofte prøve at tegne et for  

 tiltalte gunstigt billede af situationen og den tiltaltes handling.
Det er  

 vigtigt at undgå, at den forurettede i dette forløb ikke tilføjes yderligere  

 sår.
Adgang for bistandsadvokaten til bl.a. at stille spørgsmål til  

 offeret  

    

  

 kan sikre en fornuftig balance  

 mellem retssikkerheden og hensynet til, at offeret udsættes for unødvendig  

 yderligere overlast.
Bistandsadvokatens afhøring bør tilrettelægges sammen med  

 anklageren, således at bistandsadvokaten ikke risikerer at spolere  

 anklagemyndighedens strategi for bevisførelse i sagen.
Endvidere bør  

 bistandsadvokaten i forbindelse med, at der etableres en bedre kontakt mellem  

 anklageren og bistandsadvokaten, have mulighed for at foreslå bevisførelse og  

 vidner på samme måde som forsvareren.
 Ad punkt 3: Bedre beskyttelse af voldtægtsofre mod  

 ydmygelser under offerets forklaring i retten med hensyn til beslutning om,  

 at  

 tiltalte forlader retslokalet, mens voldtægtsofferet afhøres, og indskrænket  

 adgang til bevisførelse om voldtægtsofres troværdighed.
Retsplejelovens bestemmelser om vidner  

    

  

 tillægger ikke forurettede, herunder  

 voldtagne, nogen særstatus.
Voldtagne og andre ofre for  

 sædelighedsforbrydelser  

 kan dog kræve dørene lukket under egen forklaring.
Efter retsplejelovens §  

 848  

 kan retsformanden beslutte, at tiltalte forlader retslokalet, mens et vidne  

 afhøres, når særlige grunde taler for, at en uforbeholden forklaring ellers  

 ikke kan opnås.
Et meget ømtåleligt spørgsmål under retssagen er den del af  

 forsvarerens bevisførelse, som handler om offerets troværdighed og seksuelle  

 adfærd.  

    

  

 Efter retsplejelovens § 185 må  

 bevisførelse om et vidnes almindelige troværdighed kun finde sted på den måde  

 og i den udstrækning, som retten bestemmer.
En sådan bevisførelse om den  

 forurettedes tidligere seksuelle adfærd i bl.a. voldtægtssager kan dog kun  

 tillades, hvis den kan antages at være af væsentlig betydning for sagen.  

 Bestemmelsen giver retten et vist grundlag for at afveje hensynet til den  

 tiltaltes retsbeskyttelse og den materielle sandhed på den ene side over for  

 hensynet til voldtægtsofferets integritet på den anden side.
For offeret kan det opleves som uretfærdigt og  

 uforståeligt, at offeret i retssagen skal vidne under vidneansvar, mens  

 gerningsmanden har en forsvarer og ikke behøver at tale sandt.
Forsvareren må  

 i  

 sagens natur varetage tiltaltes interesser og kan være nådeløs i afhøringen  

 af  

 vidne  i dette tilfælde oftest voldtægtsofferet  for at få  

 tiltalte stillet i  

 det mest fordelagtige lys.
I Sverige kan den forurettede ikke afhøres som vidne.  

 Vidneforbuddet skyldes en tankegang om ligestilling mellem den sigtede og den  

 forurettede.
Den forurettede fremstår som sigtedes naturlige modpart, og  

 sigtedes forklaring fremstår som et partsindlæg, og så skal den forurettedes  

 forklaring ikke fremstå som et mere eller mindre neutralt vidnebevis.  

 Vidneforbuddet i Sverige indebærer, at den forurettede ikke har pligt til at  

 udtale sig, at der ikke findes sanktioner, som kan bruges til at presse den  

 forurettede til at udtale sig, og at en eventuel forklaring ikke finder sted  

 under strafansvar.
I Danmark afhøres voldtægtsofre som vidner i retten.
Det  

 har den konsekvens, at deres forklaring over for retten anses for at være  

 udtryk for sandheden.
Såfremt man giver voldtægtsofre partsstatus og mulighed  

 for i lighed med tiltalte at udtale sig i uoverensstemmelse med sandheden  

 uden  

 at kunne straffes herfor, vil man svække voldtægtsofferets status i  

 retssagen.
Langt de fleste sædelighedsforbrydelser foregår mellem to  

 personer uden vidner.
Offeret er således eneste vidne i selve retssagen og  

 tilmed ganske ofte eneste bevisførelse overhovedet, eftersom der i praksis  

 ofte  

 ikke er sket skader på offeret.
Såfremt voldtægtsofferet har mulighed for at  

 bede sig vidnefritaget, vil en lang række voldtægts/sædelighedsforbrydelser  

 ikke kunne føre til domfældelse, når der er tale om et voldtægtsoffer, som er  

 blevet forsonet med gerningsmanden og derfor ikke ønsker at udtale sig i  

 sagen,  

 eller  endnu værre  i de situationer, hvor voldtægtsofferet af  

 gerningsmanden  

 er blevet truet til ikke at udtale sig, men derimod blot at anmode om at opnå  

 vidnefritagelse.
 Forslagsstillerne foreslår, at betydningen og vigtigheden  

 af reglerne om voldtægtsofres ret til at få gerningsmanden ført uden for  

 retslokalet, når der skal afgives forklaring, jf. retsplejelovens § 848,  

 indskærpes, herunder således, at offeret udtrykkeligt vejledes herom, og  

 således, at det som udgangspunkt allerede ved sagens tilrettelæggelse bliver  

 besluttet, om tiltalte skal føres uden for lokalet under offerets forklaring,  

 og således, at offeret, inden offeret møder frem i retten, ved, at tiltalte  

 ikke sidder i retslokalet under offerets forklaring.
Forslagsstillerne understreger, at retsplejelovens  

 § 185 skal fortolkes restriktivt, således at der som den helt klare  

 hovedregel slet ingen bevisførelse finder sted om voldtægtsofferets tidligere  

 seksuelle adfærd.
Forslagsstillerne finder endvidere, at der er grund til  

 overvåge retternes fortolkning og praktiske anvendelse af reglerne på dette  

 punkt med henblik på en eventuel opstramning af lovgivningen, hvis  

 lovgivningen  

 er for upræcis i forhold til ønsket om at skærme voldtægtsofrene mod  

 ydmygelser.
 Ad punkt 4: Mulighederne for at få etableret  

 konflikttråd skal opprioriteres herunder skal sikres, at der er afsat  

 tilstrækkeligt midler til konfliktråd i voldtægtssager.
Der har været gennemført forsøg med konfiktråd som led i  

 indsatsen mod vold.
Mægling i konfliktråd efter ofrets begæring skal være et  

 supplement til den almindelige retsforfølgning, og straffesagen skal  

 gennemføres, selv om den pågældende har deltaget i konfliktråd.  

 Gerningsmandens  

 deltagelse i konfliktråd kan dog efter de almindelige regler herom medføre  

 strafnedsættelse.
Formålet med konfliktråd for offeret er at få løst op for  

 frustrationer og angst og bliver mere tryg.
Samtidig hermed ansvarliggøres  

 gerningsmanden bl.a. med henblik på at denne  

    

  

 afstår fra kriminalitet fremover.
En domfældt voldtægtsforbryder vil  

 ikke kunne tvinges til at deltage i et konfliktråd.
Hvis gerningsmanden ikke  

 vil, vil et af ofret gennemtvunget konfliktråd kunne virke langt mere  

 frustrerende for ofret end intet konfliktråd.
Forslagsstillerne foreslår, at der tages initiativer i  

 retning af at opprioritere anvendelsen af konfliktråd i voldtægtssager,  

 herunder skal sikres, at der er afsat tilstrækkeligt midler til konfliktråd i  

 voldtægtssager.
Konfliktråd kan være medvirkende til at voldtægtsofferet  

 kommer  

 bedst muligt igennem forløbet - måske især i de situationer hvor der har  

 været  

 forudgående kontakt og eventuelt tillige samliv mellem gerningsmanden og  

 offeret.
 Ad punkt 5: Sagsbehandlingstiden for voldtægtssager  

 skal nedbringes og omfattes af samme målsætning, som gælder for  

 sagsbehandlingstiden for voldssager (3 gange 30 dage).
 Det tager for lang tid at få en voldtægtssag afsluttet ved  

 de danske domstole.
For voldssager efter straffelovens §§ 244-246 er der  

 fastsat en målsætning om sagsbehandlingstiden.
Målsætningen om en hurtig  

 behandling af voldssager er opstillet i voldspakkerne fra 1994 og 1997. Den  

 indebærer for politiet, at det samlede tidsforbrug, fra voldsanmeldelsen  

 modtages (gerningsmanden er identificeret), til sagen indbringes for  

 retten, ikke bør overstige 30 dage.
Målsætningen for behandlingstiden ved  

 domstolene er angivet til 37 dage.
Heraf udgør berammelsestiden, dvs. tiden,  

 fra sagen modtages i retten, til domsforhandlingen kan indledes, 30 dage,  

 mens  

 der er afsat 7 dage til domsforhandling og domsafsigelse.
For strafafsoningen  

 af voldsdomme er målsætningen fastsat således, at afsoningen for dømte, som  

 ikke er varetægtsfængslede, skal iværksættes senest 30 dage efter, at der  

 foreligger fuldbyrdelsesordre.
Det er samtidig forudsat, at politiet giver  

 fuldbyrdelsesordre umiddelbart efter, at der er afgivet ankeafkald, efter  

 ankefristens udløb eller efter, at ankedom er afsagt.
Der er en væsentlig samfundsinteresse i at få behandlet  

 voldtægtssager hurtigt.
Hensynet til offeret taler ligeledes for en hurtig  

 sagsbehandling.
Det foreslås, at voldtægtssager, hvor der er så meget desto  

 mere grund til at få sagerne fremmet hurtigst muligt,  

    

  

 bliver omfattet af målsætningen for  

 behandlingen af voldssager.
 Ad punkt 6: Erstatningsnævnets praksis, hvorefter  

 erstatning er betinget af, at der foretages politianmeldelse inden 24 timer  

 efter gerningstidspunktet, ændres, således at det alternativt kan lægges vægt  

 på henvendelsen til centre for voldtægtsofre.
 Af Offererstatningsnævnets beretning for 2002 fremgår bl.a.  

 i afsnit  

    

  

 6.9: Kravet om anmeldelse af  

 lovovertrædelsen til politiet uden unødigt ophold, offererstatningslovens §  

 10:
»Efter offererstatningslovens § 10, stk. 1, er erstatning  

 fra staten betinget af, at lovovertrædelsen uden unødigt ophold er anmeldt  

 til  

 politiet.
Politiets efterforskning vil normalt være en forudsætning for, at  

 det  

 kan konstateres, at der har foreligget en straffelovsovertrædelse, og hermed  

 tillige nødvendig for at sikre mod misbrug af erstatningsordningen.
En hurtig  

 politianmeldelse vil i almindelighed fremme muligheden for at opklare sagen  

 og  

 dermed i givet fald tilvejebringe grundlag for en retsforfølgning af  

 skadevolder, således at skadevolderen kan blive pålagt at betale erstatning  

 til  

 skadelidte.
I nævnets praksis anses en politianmeldelse, der er  

 indgivet inden 24 timer efter gerningstidspunktet, i almindelighed for  

 indgivet  

 uden unødigt ophold.
Hvis det har været umuligt for skadelidte på grund af  

 sin  

 tilstand (f.eks. bevidstløshed) at indgive politianmeldelse, må fristen  

 regnes  

 fra det tidspunkt, hvor det var muligt for skadelidte at indgive  

 politianmeldelsen, eventuelt telefonisk.
 For skader, der indtrådte til og med udgangen af 2001, var  

 det i lovens hidtidige affattede bestemmelse i § 10, stk. 2, angivet, at  

 erstatning kan ydes i særlige tilfælde, selv om betingelsen i stk. 1 ikke er  

 opfyldt.
 For skader, der er indtrådt den 1. januar 2002 og senere,  

 jf. lov nr. 463 af 7. juni 2001 om ændring af erstatningsansvarsloven og  

 offererstatningsloven m.v. (betænkning nr. 1383/2000), er det i den nu  

 affattede bestemmelse i lovens § 10, stk. 2, anført:
»Bestemmelsen i stk. 1 kan fraviges, hvis forholdene taler  

 for det.« Ifølge lovens forarbejder er der med den ændrede  

 formulering i stk. 2 tilsigtet en vis lempelse af kravet i forhold til den  

 hidtidige praksis.
Det er i denne forbindelse i forarbejderne nævnt, at der  

 således kan dispenseres fra kravet i tilfælde, hvor offeret som følge af  

 forbrydelsen har befundet sig i en choktilstand (uden at være bevidstløs) og  

 som følge deraf ikke inden for det første døgn har rettet henvendelse til  

 politiet eller til andre, som kunne vejlede om kravet om politianmeldelse.  

 Det  

 er endvidere nævnt, at der f.eks. kan være tale om en ældre person, der bor  

 alene, eller en medtaget person, som efter besøg på skadestuen tager hjem for  

 at hvile og derfor først anmelder forholdet mere end et døgn efter.
Det er  

 endelig nævnt, at det fortsat er en betingelse for at fravige hovedreglen, at  

 der kan henvises til konkrete omstændigheder i den enkelte sag, som taler for  

 en dispensation fra den almindelige frist.« Forslagsstillerne finder, at nævnets praksis, hvorefter der  

 fokuseres på anmeldelsen til politiet, er unødvendig og urimeligt restriktiv  

 i  

 forhold til voldtægtsofre, og foreslår derfor, at praksis ændres således, at  

 det alternativt tilægges betydning, at voldtægtsofferet uden unødigt ophold  

 henvender sig til centre for voldtægtsofre.
Det forudsættes i øvrigt, at  

 dispensationsmuligheden for så vidt angår det tidsmæssige aspekt i stk. 2  

 fastholdes.
Netop voldtægtsofre vil ofte befinde sig i en choktilstand som  

 angivet i forarbejderne til stk. 2, hvorfor det er nødvendigt, at praksis  

 ikke  

 for kategorisk lægger sig fast på en 24-timers-regel.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbedring af voldtægtsofres retsstilling før og  

 under  

 retssagen.
(Beslutningsforslag nr.
B 82).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
