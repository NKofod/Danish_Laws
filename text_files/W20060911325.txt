Det er  

 en betingelse for at klage til Pressenævnet, at klageren har retlig interesse  

 i  

 det forhold, som der klages over.
Det indebærer, at man selv som person,  

 organisation, virksomhed eller lignende skal være omtalt, afbilledet eller på  

 anden  

 måde identificeret i mediet.
I den omhandlede  

 artikel og rettelse bragt i Jydske Vestkysten var klager ikke nævnt ved navn,  

 men alene ved angivelse af alder og omtale af sagens nærmere geografiske  

 placering og indhold.
Henset til omtalen af sagen, herunder den geografiske  

 placering, kunne det ikke udelukkes, at klager kunne identificeres, hvorfor  

 nævnet fandt, at klager havde retlig interesse i, at sagen behandles af  

 nævnet.
Efter  

 medieansvarsloven § 36, stk. 3, skal anmodning om genmæle fremsendes  

 skriftligt  

 til redaktøren senest 4 uger efter offentliggørelsen af de faktiske  

 oplysninger, der ønskes imødegået.
Efter samme lovs § 38, stk. 1, skal  

 genmælets indhold i alt væsentligt være begrænset til de nødvendige faktiske  

 oplysninger.
De af klager fremsendte e-mails til Jydske Vestkysten den 21.  

 oktober og 5. november 2005 med anmodning om genmæle opfyldte ikke kravene  

 til  

 et genmæle i henseende til alene at korrigere faktiske oplysninger.
Nævnet  

 fandt, at den af Jydske Vestkysten bragte rettelse den 2. november 2005 var i  

 overensstemmelse med medieansvarslovens bestemmelser.
For så vidt angik  

 klagers  

 anmodning om et genmæle som følge af, at der i rettelsen i Jydske Vestkysten  

 den 2. november 2005 stod, at han var modvillig, fandt nævnet -  

 sådan som  

 sagen forelå oplyst - at der ikke var grundlag for at pålægge Jydske  

 Vestkysten  

 at bringe et genmæle herom.
Nævnet kunne endvidere ikke tage stilling til, om  

 bladets oplysninger om, hvorvidt klager måtte deltage i præstens  

 gudstjenester,  

 var korrekte.
 Nævnet  

 fandt, at der heller ikke i øvrigt var grundlag for at udtale kritik i  

 sagen.
Kendelse  

 fra Pressenævnet i sag 2005-6-241 [K] har klaget til  

 Pressenævnet over Jydske Vestkystens afslag på at bringe et genmæle  

 vedrørende  

 en artikel bragt den 24. september 2005.
1. Sagsfremstilling Den 24. september 2005 bragte  

 Jydske Vestkysten (Esbjerg) under overskriften Mand tiltalt for at  

 chikanere  

 kvindelig præst følgende artikel:
 Ulykkelig kærlighed til en  

 præst endte i går foran en dommer for en 59-årig mand fra [A] Kommune.
 Manden stod tiltalt for ved  

 flere lejligheder at have chikaneret sognepræsten i [B] og [C] Sogne, [D].
Manden fik tidligere på året  

 et tilhold fra Varde Politi, der forbød ham at henvende sig personligt til  

 præsten.
Men siden har han henvendt sig til præsten telefonisk.
Han har  

 skrevet  

 på hjemme-siden [E], og han har indrykket en annonce i et lokalt ugeblad.
Den  

 59-årige har også fulgt gudstjenesterne i [B] og [C], når [D] fungerede som  

 præst.
De lokale menigheder har følt, at manden med sang og høj tale  

 forstyrrede gudstjenesten og generede præsten.
Lagt i håndjern Sagen kulminerede søndag 4.  

 september i [B], da politiet blev tilkaldt og fjernede den 59-årige mand.
Det  

 gik så voldsomt for sig uden for kirken, at manden blev lagt i håndjern og  

 ført  

 bort.
Baggrunden for den  

 usædvanlige retssag er uforløst kærlighed.
Manden mistede sidste sommer sin  

 datter.
I forbindelse med sjælesorgen hos den kvindelige præst misforstod han  

 situationen.
Han erklærede hende sin kærlighed.
Men præsten afviste det  

 forelskede sognebarn.
Det gjorde manden så vred, at han begyndte at chikanere  

 præsten, som endte med at anmelde den forsmåede mand.
Der falder dom i sagen  

 torsdag 6. oktober. Den 21. oktober 2005 sendte [K]  

 følgende e-mail til Jydske Vestkysten med anmodning om genmæle:
Bent Christensens artikel i  

 bladet (Esbjerg, Indland, s.8) er ikke blot skæmmet af halve sandheder, men  

 indeholder også en lodret løgn: i afsnittet Lagt i håndjern  

 fortælles det, at  

 den 59-årige blev lagt i håndjern og ført bort.
Dette er direkte usandt.
At  

 den  

 59-årige mand efter at være blevet meddelt et tilhold har henvendt sig til  

 præsten telefonisk, er ganske vist korrekt, men hvis det var Bent  

 Christensen,  

 som gjorde notater under retsmødet 23/9, var det ærgerligt, at han ikke blev  

 i  

 retslokalet under hele mødet og/eller ikke hørte ordentligt efter.
Anklageren  

 trak nemlig denne del tilbage, da det fremgik under retsmødet, at den  

 59-årige  

 havde forsøgt først at ringe til andre menigheds-rådsmedlemmer end præsten  

 for  

 at få opklaret tid og sted for menighedsrådsmødet, bl.a. formanden, hvis kone  

 smed røret på, da hun hørte, hvem der var i telefonen.
Videre skriver Bent  

 Christensen, at den 59-årige har fulgt gudstjenester, hvor [D] fungerede som  

 præst.
Sammenhængen (en række sætninger, indledt med sætningen, som begyndte  

 med: Men siden har han henvendt sig ) antyder, at tilholdet  

 omfattede forbud  

 mod at følge [D]s gudstjenester.
En sådan udvidelse af tilholdet har [D] ikke  

 haft held til at gennemtrumfe hos statsadvokaten.
Bladet har haft alle  

 muligheder for at nuancere historien, idet den 59-årige har tilsendt det de  

 tre  

 indlæg fra [E], som gang på gang blev fjernet fra hjemmesiden, som til sidst  

 blev lukket, fordi den første støtteerklæring til den 59-årige indløb, og  

 fordi  

 bestyrelsesformanden blev mindet om, at hun selv engang  lige som først  

 den  

 59-årige og senere præsten  havde været gennem en krise. Den 1. november 2005  

 besvarede Jydske Vestkysten henvendelsen med følgende e-mail:
 Du anførte heri, at du ikke  

 blev lagt i håndjern, da du blev ført bort af politiet.
Før vi kunne tage  

 stilling til at bringe genmælet, var vi nødvendigvis nødt til at undersøge  

 din  

 påstand hos Varde Politi, som vi straks samme dag kontaktede.
Her har man på  

 grund af ferie og andet fravær først kunnet svare os i dag.
Svaret er, at du  

 ikke blev lagt i håndjern, men blev ført bort ved grev i armene.
Vi beklager selvfølgelig  

 fejlen og retter den i morgen på avisens indlandssider, hvor fejlen har været  

 bragt.
Vi vælger altså selv at rette fejlen omkring håndjernene frem for at  

 bringe dit genmæle.
Her støtter vi os dels til Vejledende Regler for God  

 Presseskik, afsnit A, punkt 7, som siger, at Berigtigelse af urigtige  

 meddelelser skal finde sted på redaktionens eget initiativ, hvis og så snart  

 kendskab til fejl af betydning i de bragte meddelelser indgår.
Vores  

 kendskab  

 til fejlen er indgået i dag, og derfor retter vi den i morgen.
Og dels  

 støtter  

 vi os til Medieansvarslovens paragraf 38, som siger: Genmælets indhold skal i  

 alt væsentligt være begrænset til de nødvendige faktiske oplysninger .  

 Dette  

 er ikke gældende for den del af din genmæle-anmodning, der ikke omhandler  

 aspektet  

 med håndjernene.
Den øvrige del af anmodningen er udelukkende dine egne  

 tolkninger af det skrevne og din egen version af sagen, hvilket ifølge  

 Medieansvarsloven ikke må være tilfældet.
Jeg skal understrege, at vi dels  

 ikke  

 på noget tidspunkt har nævnt dit navn i artiklerne, så du har kunnet  

 identificeres af andre end dem, der i forvejen kender sagen, og dels har  

 givet  

 dig lejlighed til i avisen at forklare sagen set fra din side.
 Den 2. november 2005 bragte  

 Jydske Vestkysten følgende:
RETTELSE JydskeVestkysten skrev 24.  

 september, at en 59-årig mand fra [B] søndag 4. september blev lagt i  

 håndjern,  

 da han blev anholdt ved [B] Kirke.
Det er ikke rigtigt.
Vicepolitimester  

 Carsten Serritzlew, Varde Politi, oplyser, at manden var modvillig og blev  

 ført  

 bort ved, at betjente greb ham i armene.
JydskeVestkysten beklager  

 fejlen. Den 5. november 2005 sendte [K]  

 følgende e-mail til Jydske Vestkysten med anmodning om at bringe et nyt  

 genmæle:
Bent Christensens artikel  

 her i bladet d. 24. sept. (Esbjerg, Indland, s. 8) er ikke blot skæmmet af  

 halve sandheder men indeholder også en lodret løgn! I afsnittet Lagt i  

 håndjern står der, at den 59-årige blev lagt i håndjern og ført bort.  

 Dette er  

 direkte usandt.
At den 59-årige mand efter at være blevet meddelt et tilhold  

 har henvendt sig til præsten telefonisk, er ganske vist korrekt, men  

 ærgerligt  

 nok blev journalisten ikke i retslokalet under hele retsmødet og/eller hørte  

 ikke ordentligt efter: Der blev nemlig sagt noget om håndjern, men det  

 vedrørte  

 en helt anden anholdelse og drejede sig kun om en politiassistents trussel om  

 anvendelse af håndjern.
JVs journalist skriver også,  

 at den 59-årige har fulgt gudstjenester, hvor [D] fungerede som præst.  

 Sammenhængen (en række sætninger, indledt med sætningen, som begyndte med:  

 Men  

 siden har han henvendt sig ) levner hos den læser, som ikke ved bedre,  

 ingen  

 tvivl om, at der også her var tale om noget ulovligt.
Den 59-åriges tilhold  

 omfatter imidlertid ikke noget forbud mod at følge [D]s gudstjenester. Ved e-mail af 6. november  

 2005 afviste Jydske Vestkysten at bringe den fornyede anmodning og genmæle og  

 henviste til, at den faktuelt forkerte oplysning var rettet i avisen den 2.  

 november 2005.
2. Parternes synspunkter 2.1. [K]s synspunkter [K] har navnlig anført, at  

 artiklen den 24. september 2005 er fejlagtig, idet han ikke blev lagt i  

 håndjern, og at rettelsen af 2. november 2005, der er formuleret af  

 chefredaktøren, er fejlagtig, idet der står, at han var modvillig  

 ved  

 anholdelsen.
Endvidere må han godt deltage i [D]s gudstjenester.
2.2. Jydske Vestkystens  

 synspunkter Jydske Vestkysten har anført,  

 at man ved at rettet den faktuelle fejl så snart man blev opmærksom herpå,  

 har  

 levet op til afsnit A, pkt. 7, i de vejledende regler for god presseskik.  

 Avisen  

 har afslået [K]s anmodninger om genmæle, dels under henvisning til, at fejlen  

 var rettet, dels under henvisning til, at genmælet ikke var fattet i  

 overensstemmelse med medieansvarslovens § 38.
 I sagens behandling har  

 følgende nævnsmedlemmer deltaget:  

 Lene Pagter Kristensen,  

 Finn Rowold, Lene Sarup og Kirsten Dyregaard.
 3. Pressenævnets afgørelse og  

 begrundelse:
Det er en betingelse for at  

 klage til Pressenævnet, at klageren har retlig interesse i det forhold, som  

 der  

 klages over.
Det indebærer, at man selv som person, organisation, virksomhed  

 eller lignende skal være omtalt, afbilledet eller på anden måde identificeret  

 i  

 mediet.
 I den omhandlede artikel og  

 rettelse bragt i Jydske Vestkysten er [K] ikke nævnt ved navn, men alene ved  

 angivelse af alder og omtale af sagens nærmere geografiske placering og  

 indhold.  

 Henset til omtalen af sagen, herunder den geografiske placering, kan det ikke  

 udelukkes, at [K] kan identificeres, hvorfor nævnet finder, at [K] har retlig  

 interesse i, at sagen behandles af nævnet.
Efter medieansvarsloven § 36,  

 stk. 3, skal anmodning om genmæle fremsendes skriftligt til redaktøren senest  

 4  

 uger efter offentliggørelsen af de faktiske oplysninger, der ønskes  

 imødegået.  

 Efter samme lovs § 38, stk. 1, skal genmælets indhold i alt væsentligt være  

 begrænset til de nødvendige faktiske oplysninger.
De af [K] fremsendte  

 e-mails  

 til Jydske Vestkysten den 21. oktober og 5. november 2005 med anmodning om  

 genmæle opfylder ikke kravene til et genmæle i henseende til alene at  

 korrigere  

 faktiske oplysninger.
Nævnet finder, at den af  

 Jydske Vestkysten bragte rettelse den 2. november 2005 er i overensstemmelse  

 med medieansvarslovens bestemmelser.
For så vidt angår [K]s anmodning om et  

 genmæle  

 som følge af, at der i rettelsen i Jydske Vestkysten den 2. november 2005  

 står,  

 at han var modvillig, finder nævnet - sådan som sagen foreligger  

 oplyst - at  

 der ikke er grundlag for at pålægge Jydske Vestkysten at bringe et genmæle  

 herom.
Nævnet kan endvidere ikke tage stilling til, om bladets oplysninger  

 om,  

 hvorvidt [K] må deltage i præstens gudstjenester, er korrekte.
 Nævnet finder, at der heller  

 ikke i øvrigt er grundlag for at udtale kritik i sagen.
 Afgjort den 24. januar 2006.
