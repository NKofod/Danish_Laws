Udtalt, at et mindretal i et udvalg ikke efter den kommunale  

 styrelseslov har noget krav på, at det af udvalgets breve fremgår, om en  

 afgørelse er truffet eenstemmigt eller med et bestemt flertal.
På den anden  

 side er der ikke i styrelseslovens regler, der er til hinder for, at udvalget  

 vedtager en formulering, der udtrykker, om afgørelsen er eenstemmig eller ej.
 I skrivelse af 7. december 1987 har De rettet henvendelse til  

 Indenrigsministeriet vedrørende udformningen af socialudvalgets breve til  

 borgerne i personsager og til andre institutioner mv.
De har oplyst, at De som formand for socialudvalget har foreslået, at der  

 i brevene fra socialudvalget anføres: ... Socialudvalgets flertal har  

 besluttet ... i sager, hvor et mindretal har krævet afvigende mening ført i  

 beslutningsprotokollen.
I andre sager ønsker De anført: ... Socialudvalget  

 har besluttet ...
Deres forslag vedrører både sager, der ved lov er henlagt til  

 socialudvalget, og sager, som socialudvalget administrerer på  

 kommunalbestyrelsens vegne efter bemyndigelse fra denne.
De har til støtte  

 for Deres forslag fremført, at der ikke i forvaltningsloven er noget til  

 hinder for forslagets gennemførelse, som også synes godt i pagt med lov om  

 offentlighed i forvaltningen.
Socialudvalgets flertal har imidlertid ikke kunnet gå ind for Derres  

 forslag, som De derefter krævede forelagt for kommunalbestyrelsen.
Heller  

 ikke kommunalbestyrelsens flertal kunne gå ind for forslaget.
I denne anledning skal Indenrigsministeriet udtale, at et mindretal i et  

 udvalg ikke efter den kommunale styrelseslov har noget krav på, at det af  

 udvalgets breve fremgår, om en afgørelse er truffet eenstemmigt eller med et  

 bestemt flertal.
På den anden side er der ikke i styrelsesloven regler, der  

 er til hinder for, at udvalget vedtager en formulering, der udtrykker, om  

 afgørelsen er enstemmig eller ej.
 Det bemærkes endvidere, at forvaltningsloven ikke indeholder regler om, at  

 det skal fremgå af en begrundelse for en afgørelse fra et kollegialt organ,  

 om afgørelsen er truffet eenstemmigt eller med et bestemt flertal.  

 Forvaltningsloven udelukker dog heller ikke, at der redegøres for disse  

 forhold, hvis myndigheden finder det hensigtsmæssigt.
 Kopi af denne skrivelse er sendt til Fjends Kommunalbestyrelse.
Med venlig hilsen Emil le Maire Indenrigsministeriets afgørelser og udtalelser om kommunale forhold 1988  

 1.1.
