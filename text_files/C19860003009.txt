 Reglerne i nærværende cirkulære omhandler den henstandsordning, der er  

 indført ved skattedepartementets bekendtgørelse nr. 189 af 17. marts 1986.  

 Ordningen supplerer reglerne i forhold til skattedepartementets cirkulære nr.  

 36 af 2. februar 1977 om bemyndigelse til at eftergive skat og bevilge  

 henstand.
 Der er herefter adgang til i et tidsrum af ikke over 4 år, (jfr. nærmere  

 cirkulærets punkt 4), at bevilge skattepligtige henstand med  

 skattebetalingen/ forhøjelsen, når skatteansættelser påklages.
 Henstand kan dog kun bevilges for ikke betalte skatter, og således ikke  

 med det resultat, at det omtvistede beløb tilbagebetales til den  

 skattepligtige i klageperioden.
 Det er herved forudsat, at de kompetente myndigheder i videst muligt  

 omfang imødekommer henstandsansøgninger, og at der i forbindelse hermed - i  

 modsætning til hidtidig praksis - kun undtagelsesvis stilles krav om  

 sikkerhed. (jfr. herom nærmere cirkulærets punkt 5).
 1. Hvor en skatteansættelse påklages efter reglerne i  

 skattestyrelsesloven, jfr. lovbekendtgørelse nr. 573 af 14. november 1984 om  

 skattemyndighedernes organisation og om klageadgang m.m., er vedkommende  

 ligningskommission, for København og Frederiksberg kommuners vedkommende  

 kommunalbestyrelsen, i henhold til bekendtgørelsen bemyndiget til efter  

 ansøgning at bevilge vedkommende skattepligtige henstand med  

 skattebetalingen.
2. Henstanden kan gives for: Indkomstskat til staten,  

 kommune og amtskommune, skat af særlig indkomst, formueskat, selskabsskat og  

 skat pålignet dødsboer, sømandsskat, folkepensionsbidrag, bidrag til  

 dagpengefonden, kirkelige afgifter, skat i henhold til lov om  

 kulbrinteindvinding, samt andre skatter og afgifter, for hvilke reglerne i  

 statsskatteloven finder tilsvarende anvendelse.
Henstand med en pålignet skat  

 eller en foreløbig kulbrinteskat for skattepligtige efter § 2, stk. 1 og 3, i  

 lov om ansættelse og opkrævning m.v. af skat ved kulbrinteindvinding bevilges  

 af statsskattedirektoratet, jfr. bekendtgørelse nr. 523 af 11. oktober 1984.
3. Ansøgning indgives til den ligningskommission, der  

 har foretaget den pågældende skatteansættelse.
I København og Frederiksberg  

 kommune indgives ansøgningen til skattedirektoratet.
For kulbrinteskatters  

 vedkommende indsendes ansøgningen til statsskattedirektoratet.
Opkrævningsmyndigheden underrettes om den indrømmede henstand, med  

 oplysning om den påklagede del af skatteansættelsen.
Henstand bevilges i det  

 omfang, ansættelsen påklages til ligningskommissionen, skatterådet og  

 landsskatteretten.
Indbringes sagen for de ordinære domstole, skal der  

 indgives fornyet andragende, for at henstand kan opnås.
4. Henstanden gives af hensyn til at undgå forældelse  

 af skattekravet i et tidsrum på ikke over 4 år.
Henstanden kan forlænges  

 efter fornyet ansøgning.
5. I særlige tilfælde kan en henstandsbevilling dog  

 gøres betinget af sikkerhedsstillelse, f.eks. ved begrænset skattepligt.
Som  

 omtalt i indledningen er det forudsat, at krav om sikkerhedsstillelse skal  

 have undtagelsens karakter.
Afgørelse herom træffes af den myndighed, der er  

 kompetent til at bevilge henstand.
 En eventuel sikkerhed stilles over for opkrævningsmyndigheden, der påser  

 at sikkerheden er betryggende.
6. Det beløb, hvormed der kan gives henstand, omfatter  

 den del af den pålignede skat, som kan henføres til den påklagede forhøjelse,  

 der ved årsopgørelsen/ skatteopgørelsen fremkommer som en skyldig skat, der  

 ikke er betalt på ansøgningstidspunktet.
Henstand gives ikke i det omfang  

 beløbet er under den grænse, for tiden 5.000 kr., som i henhold til § 61,  

 stk. 3, i kildeskatteloven, (jfr. lovbekendtgørelse nr. 396 af 18. juli 1984)  

 er overført som tilsvar til det efterfølgende indkomstår.
 7. Henstanden skal betinges af, at henstandsbeløbet  

 forrentes med lovhjemlede renter, for tiden 1 procent pr. påbegyndt måned.  

 Disse renteudgifter kan ikke bringes til fradrag ved opgørelsen af den  

 skattepligtige indkomst, jfr. ligningslovens § 17 A, og kildeskattelovens §  

 23, stk. 1.
8. Henstanden skal omfatte de påløbne morarenter.
For  

 skatter, der er omfattet af kildeskatteordningen, gælder at henstanden for  

 morarenter først kan gives, når renterne fremkommer på årsopgørelsen.
 9. Overskydende skat, udbetaling efter  

 kildeskattelovens § 55, udbytteskat, eller tilbagebetaling af merværdiafgift  

 kan modregnes i henstandsbeløbet, såfremt der i henstandsbevillingen er taget  

 forbehold herom.
10. Ligningskommissionens afgørelser i henhold til  

 foranstående regler kan påklages til vedkommende amtsskatteinspektorat, hvis  

 afgørelser kan indbringes for statsskattedirektoratet og i sidste instans for  

 ministeren for skatter og afgifter.
I København og Frederiksberg kommuner kan  

 kommunalbestyrelsens afgørelse påklages til statsskattedirektoratet og til  

 ministeren for skatter og afgifter, der har den endelige afgørelse.
 Statsskattedirektoratets afgørelser i henhold til foranstående regler kan  

 ligeledes påklages til ministeren for skatter og afgifter i sidste instans.
 11. Er henstand bevilget efter de hidtidige regler,  

 eller er det omtvistede skattebeløb betalt, medfører cirkulæret ikke, at den  

 skattepligtige kan kræve ophævelse af sikkerhedsstillelsen eller  

 tilbagebetaling af skatten.
 12. Cirkulæret har virkning for ansøgninger, der  

 indgives den 1. maj 1986 og senere.
