Cirkulære om retningslinier for godkendelse af foreninger,  

  

 fonde, stiftelser, institutioner mv. efter ligningslovens § 8 A  

  

 (fradrag for gaver) og § 12, stk. 3 (fradrag for løbende  

  

 ydelser)  

1) 1. Indledning 1.1 Efter ligningslovens § 8 A kan der ved opgørelsen  

 af den skattepligtige indkomst fradrages gaver, som det godtgøres, at giveren  

 har ydet til foreninger, fonde, stiftelser, institutioner mv., hvis midler  

 anvendes i almenvelgørende eller på anden måde almennyttigt øjemed til fordel  

 for en større kreds af personer.
Det  

 er en forudsætning for fradraget, at gaven til den enkelte forening mv. i det  

 pågældende indkomstår er på mindst 500 kr.
Fradraget indrømmes kun for det  

 beløb, hvormed de gaver, som herefter kommer i betragtning, tilsammen  

 overstiger 500 kr. årligt, og det kan ikke udgøre mere end 5.000 kr.
1.2  

 Efter ligningslovens § 12, stk. 1-3, kan der ved opgørelsen af den  

 skattepligtige indkomst fradrages løbende ydelser, som den pågældende har  

 forpligtet sig til at udrede til en forening, fond, stiftelse, institution  

 mv.,  

 som er almenvelgørende eller på anden måde almennyttig, eller til et  

 religiøst  

 samfund.
Det er en betingelse, at den almennyttige forening mv. anvender sine  

 midler, herunder de modtagne ydelser, til humanitære formål, til forskning  

 eller til beskyttelse af naturmiljøet.
Fradrag  

 gives dog kun for årlige ydelser, der ikke overstiger 15% af yderens  

 personlige  

 indkomst med tillæg af positiv kapitalindkomst.
For selskaber og andre  

 skattepligtige institutioner gives fradrag kun for årlige ydelser, der ikke  

 overstiger 15% af den skattepligtige indkomst. Årlige ydelser, der ikke  

 overstiger 15.000 kr., kan dog fradrages fuldt ud.
 1.3  

 Fradragsretten er betinget af, at skatteministeren for det kalenderår, hvori  

 gaven/den løbende ydelse gives, har godkendt den pågældende forening mv. som  

 berettiget til at modtage gaver og løbende ydelser med denne virkning.
 ToldSkat  

 Nordsjælland-Bornholm, Region Bornholm er bemyndiget til som 1. instans at  

 godkende foreninger mv. efter ligningslovens § 8 A  g § 12, stk. 3.  

 Regionens afgørelser kan indbringes for Told- og Skattestyrelsen.
1.4  

 Ansøgningsfristen for godkendelse efter ligningslovens § 8 A er 1. oktober i  

 det kalenderår, hvor man ønsker godkendelse.
Ansøgning om godkendelse efter  

 ligningslovens § 12, stk. 3, skal indgives i rimelig tid før starten af det  

 kalenderår, for hvilket godkendelsen skal have virkning.
Godkendelsen har  

 virkning indtil den konkret bringes til ophør og skal ikke fornys hvert år.
 Told-  

 og Skattestyrelsen offentliggør hvert år en liste over de godkendte  

 foreninger  

 mv.
2. Betingelser for godkendelse Følgende  

 betingelser skal i almindelighed være opfyldt, for at godkendelse kan gives.
2.1 Generelle krav til  

 vedtægter og lignende Det skal af vedtægter, fundats eller lignende fremgå, at 1)  

 	  

    

 foreningens mv. formål er almenvelgørende,  

 dvs. at midlerne alene kan anvendes til støtte for en videre kreds af  

 personer,  

 som er i økonomisk trang eller har vanskelige økonomiske forhold, eller til  

 et  

 formål, som ud fra en i befolkningen almindeligt herskende opfattelse kan  

 karakteriseres som nyttigt, og som kommer en vis større kreds til gode, 2)  

 	  

    

 et likvidationsprovenu eller overskud ved  

 opløsning skal tilfalde en anden forening mv., som er hjemmehørende her i  

 landet og har et almenvelgørende eller på anden måde almennyttigt formål, og 3)  

 	  

    

 foreningen mv. er  

 hjemmehørende her i landet, hvorved forstås, at hovedparten af  

 styrelsesorganerne og hovedkontoret skal have sæde her i landet.
2.2 Betingelser i øvrigt for godkendelse efter  

 ligningslovens § 8 A Godkendelse efter ligningslovens § 8 A af foreninger  

 mv. kan ske, hvis følgende betingelser er opfyldt:
2.2.1 Grundlæggende  

 betingelser 1)  

 	  

    

 at midlerne anvendes til fordel for en kreds  

 af personer, der ikke geografisk eller på anden måde er begrænset til et  

 befolkningsunderlag på under 40.000, 2)  

 	  

    

 at antallet af gavegivere overstiger 100 i  

 gennemsnit om året over en 3-årig periode, og 3)  

 	  

    

 at den årlige  

 bruttoindtægt eller formuen (egenkapitalen) overstiger 150.000 kr.
2.2.2 Foreninger For  

 foreninger, der er et selvstændigt retssubjekt, kræves yderligere:
1)  

 	  

    

 at foreningens bestyrelse ikke i overvejende  

 grad er selvsupplerende, 2)  

 	  

    

 at antallet af kontingentbetalende medlemmer  

 overstiger 300, og 3)  

 	  

    

 at foreningen ikke er  

 medlem af en allerede godkendt hovedforening.
Dette gælder dog ikke, hvis den  

 ansøgende forening er en landsorganisation.
 2.2.3. Fonde, andre  

 institutioner, stiftelser mv.
 For  

 fonde og andre institutioner mv. kræves - udover at betingelserne i punkt  

 2.2.1  

 er opfyldt - at fonden mv. enten er omfattet af lov om fonde og visse  

 foreninger eller lov om erhvervsdrivende fonde eller ledes af et  

 styrelsesorgan, hvor mindst ét medlem er uafhængigt og uvildigt i forhold til  

 stifterne.
2.3 Betingelser i øvrigt for godkendelse efter  

 ligningslovens § 12, stk. 3 Godkendelse efter ligningslovens § 12, stk. 3, kan  

 ske, hvis foreningen mv. anvender sine midler til:
1)  

 	  

    

 humanitære formål, dvs. afhjælpning af  

 menneskelig nød, eller 2)  

 	  

    

 forskning, dvs. videnskabelig undersøgelse og  

 granskning, eller 3)  

 	  

    

 beskyttelse af naturmiljøet, dvs. bekæmpelse  

 af vand-, luft- og jordforurening, herunder beskyttelse af truede dyre- og  

 plantearter.
 Foreninger  

 skal desuden opfylde betingelserne under punkt 2.2.2, nr. 1), og fonde og  

 andre  

 institutioner mv. skal opfylde betingelserne under punkt 2.2.3.
2.4 Specielt for religiøse samfund Religiøse samfund kan godkendes både efter ligningslovens  

 § 8 A og § 12, stk. 3, uden yderligere betingelser, når de  

 generelle krav i punkt 2.1, nr. 2) og 3) er opfyldt, og når der er tale om  

 trossamfund, en sammenslutning af trossamfund eller en organisation, der er  

 oprettet af et eller flere trossamfund eller en kreds af  

 trossamfundsmedlemmer.
Ved  

 et trossamfund forstås en sammenslutning eller forsamling (religionssamfund),  

 hvis primære formål er gudsdyrkelse efter en nærmere udformet lære.
Hvis der  

 opstår tvivl om, hvorvidt en åndelig bevægelse kan karakteriseres som et  

 trossamfund, kan spørgsmålet forelægges for Kirkeministeriet til udtalelse.
3. Regnskab og kontrol ToldSkat Nordsjælland-Bornholm, Region Bornholm påser, om  

 godkendelsesbetingelserne fortsat er opfyldt.
 Til  

 brug herfor skal der hvert år, senest 6 måneder efter regnskabsårets  

 afslutning, indsendes et regnskab til ToldSkat Nordsjælland-Bornholm, Region  

 Bornholm.
§ 8 A-godkendte foreninger mv. indsender med  

 regnskabet oplysning om hjemstedskommune, formue, indtægt, det aktuelle antal  

 kontingentbetalende medlemmer, antal bidragydere, det samlede gavebeløb, de  

 samlede uddelinger samt specifikation af uddelingerne.
Der vil kunne  

 rekvireres  

 et skema til brug herfor hos den lokale told- og skatteregion eller  

    

  

 Region Bornholm.
Religiøse samfund skal dog  

 blot indsende oplysning om de samlede indkomne bidrag og deres anvendelse.
 ToldSkat kan konkret indkræve mere specificerede oplysninger  

 til regnskabet, f.eks. hvis foreningen mv. har aktiviteter i udlandet.
 ToldSkat Nordsjælland-Bornholm, Region Bornholm kan således  

 forlange, at en ansøgende forening mv. eller en allerede godkendt forening  

 mv.  

 til dokumentation af det almenvelgørende - eller almennyttige formål  

 fremkommer  

 med oplysninger om projektet i udlandet herunder formålet med projektet, den  

 ansvarlige for projektet, budgetrammer, navne på modtagerne af midlerne mv.
Er betingelserne ikke længere opfyldt, kan godkendelsen  

 tilbagekaldes.
Tilbagekaldelse vil som udgangspunkt ske med virkning for det  

 efterfølgende kalenderår.
4. Ikrafttrædelse Cirkulæret  

 ophæver cirkulære nr. 191 af 8. november 2001 (TSS-cirkulære 2001-37) og  

 træder  

 i kraft 1. april 2004.
