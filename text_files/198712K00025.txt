Nr LSF 25 Forslag til Lov om ændring af lov om afgift af gas Fremsat af skatteministeren (Fogh Rasmussen) den 14. oktober 1987 Vedtaget ved tredjebehandling den 12. november 1987 Lov nr 702 af 12/11/1987 § 1 I lov om afgift af gas, jf. lovbekendtgørelse nr. 486 af 15. juli 1986, som ændret ved lov nr. 695 af 17. oktober 1986 og § 22 i lov nr. 925 af 19. december 1986, ændres i § 1, stk. 2, litra a, »128 øre« til: »124 øre« og i litra b »237 øre« til:  

 »230 øre«.
§ 2 Stk. 1. Loven træder i kraft den 1. december 1987 og finder anvendelse på afgiftspligtig gas, som fra og med denne dato udleveres fra eller forbruges i registrerede virksomheder eller angives til fortoldning.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den nedsatte afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
Oprindeligt fremsat lovforslag § 1 I lov om afgift af gas, jfr. lovbekendtgørelse nr. 486 af 15. juli 1986, som ændret ved lov nr. 695 af 17. oktober 1986 og § 22 i lov nr. 925 af 19. december 1986, ændres i § 1, stk. 2, litra a), »128 øre« til: »124 øre« og i litra b) »237 øre« til:  

 »230 øre«.
§ 2 Stk. 1. Loven træder i kraft den 1. november 1987, og finder anvendelse på afgiftspligtig gas, som fra og med denne dato udleveres fra eller forbruges i registrerede virksomheder eller angives til fortoldning.
Stk. 2. For løbende leverancer, for hvilke afregningsperioden påbegyndes inden lovens ikrafttræden og afsluttes efter dette tidspunkt, beregnes den nedsatte afgift af så stor en del af leverancen, som tidsrummet fra lovens ikrafttræden til afregningsperiodens slutning udgør i forhold til den samlede afregningsperiode.
Med toldvæsenets tilladelse kan der foretages afrunding ved opgørelse af den brøkdel af leverancerne, hvorefter fordelingen skal foretages.
BEMÆRKNINGER TIL LOVFORSLAGET Der svares afgift af flaskegas (LPG).
 Afgiften udgør efter de nugældende satser for autogas 128 øre pr.
 liter og for anden flaskegas 237 øre pr. kg.
Det foreslås at nedsætte afgiften af autogas med 4 øre pr. liter til 124 øre pr. liter og afgiften af anden flaskegas med 7 øre pr. kg til 230 øre pr. kg.
 Afgiften skønnes med de gældende satser at ville indbringe 165 mio.
 kr. i 1987 og 150 mio. kr. i 1988.
Den foreslåede afgiftsnedsættelse vil under forudsætning af uændret forbrug indebære et provenutab på 4 mio. kr.
I indeværende finansår anslås provenutabet til 1 mio. kr.
Naturgas er ikke pålagt afgift.
Prisen på naturgas forudsættes at følge olieprisen inkl. afgift som hidtil.
Toldvæsenets administrationsomkostninger i forbindelse med lovens gennemførelse anslås til 55.000 kr.
