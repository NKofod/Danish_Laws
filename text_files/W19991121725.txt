Da hun aktuelt henvendte sig til sin praktiserende læge A, fik hun  

 på grund af smerter fra den nedre del af bughulen foretaget en ny  

 røntgenundersøgelse af tyktarmen, som udover udposninger  

 (divertikler) ikke viste noget abnormt.
Hun blev herefter henvist til  

 speciallæge med henblik på behandling af navlebrok.  

 Speciallægen fandt ikke anledning til at operere for navlebrok, idet  

 symptomerne med smerter i ryggen, smerter over blæreregionen og mere  

 eller mindre diffuse smerter i bugen meget vel kunne stamme fra divertiklerne  

 og begyndende slidgigt i lænderyggen.
Nogle måneder senere henvendte hun sig igen til sin praktiserende  

 læge A, idet hun havde smerter i maven om morgenen samt smerter i  

 højre side af lænderyggen med udstråling til  

 lårbenet.
Hun blev på denne baggrund en måned senere  

 på ny henvist til speciallægen i kirurgi med henblik på  

 undersøgelse af endetarmen.
Speciallægen fandt ved sin  

 undersøgelse normale forhold vedrørende slimhinden samt  

 ømhed svarende til bækkenets muskler og sener.  

 Speciallægen foreslog derfor behandling hos en kiropraktor eller  

 fysioterapeut.
Et lille års tid senere fik hun hos sin nye praktiserende læge  

 B foretaget en gynækologisk undersøgelse og blev henvist til  

 speciallæge i gynækologi.
Få uger efter fik hun ved et  

 operativt indgreb konstateret kræft i venstre æggestok med angreb  

 i vævet omkring leveren og venstre side af tarmen.
 Der blev klaget over, at hun ikke var blevet undersøgt  

 tilstrækkeligt hos sin praktiserende læge A.
Klager over mangelfuld diagnostik af  

 underlivskræft Patientklagenævnet fandt ikke anledning til at  

 kritisere praktiserende læge A, idet der ved alle konsultationerne  

 alene blev oplyst om mave-tarmproblemer, samt at lægen havde henvist  

 hende til speciallæger i kirurgi, fysiurgi samt til fysioterapeut.
