Nr LSF 170 Forslag til Lov om ændring af forskellige skattelove (Nedsættelse af  

 virksomhedsskatteprocenten m.v.) Fremsat af skatteministeren (Fogh Rasmussen) den 19. december 1991 Vedtaget ved tredjebehandling den 7. maj 1992 Lov nr. 344 af 14/05/1992 § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 som ændret ved § 2 i lov nr. 234 af 8. april 1992, foretages følgende  

 ændringer:
 1. § 1, stk. 1, 1. pkt., affattes således:
»Skattepligtige personer, der driver selvstændig erhvervsvirksomhed,  

 kan anvende virksomhedsordningen efter reglerne i denne lov på indkomst fra  

 virksomheden.« 2. I § 1, stk. 1, 3. pkt., ændres »reglerne« til:  

 »virksomhedsordningen«.
 3. I § 1, stk. 2, 1. pkt., indsættes efter  

 »indeksobligationer« ordene: », uforrentede  

 obligationer«.
 4. § 2, stk. 1, affattes således:
»Det er en betingelse for at anvende virksomhedsordningen, at den  

 skattepligtige udarbejder et selvstændigt regnskab for virksomheden, som  

 opfylder bogføringslovens krav.
Bogføringen skal tilrettelægges således, at  

 der regnskabsmæssigt sker en opdeling af den skattepligtiges samlede økonomi  

 i en virksomhedsøkonomi (virksomhedsordningen) og en privatøkonomi.« 5. I § 2, stk. 2, ændres »reglerne i denne lov«  

 til: »virksomhedsordningen« (2 steder), og »reglerne«  

 ændres til: »virksomhedsordningen«.
 6. I § 2, stk. 3, ændres »reglerne i denne lov«  

 til: »virksomhedsordningen«, og »reglerne« ændres til:  

 »virksomhedsordningen«.
 7. I § 2 indsættes efter stk. 4 som nye stykker:
 »Stk. 5. Beløb, der overføres mellem virksomhedsordningen og  

 privatøkonomien, skal bogføres særskilt for hver post med virkning fra det  

 tidspunkt, hvor overførslen finder sted, jf. dog stk. 6.
Stk. 6. Overførsel af biler og vindmøller, der benyttes både til  

 erhvervsmæssige og private formål, skal bogføres med virkning fra starten af  

 indkomståret.
Overførsel af finansielle aktiver og passiver, indskud og  

 overførsler efter § 5, der kan foretages inden fristen for indgivelse af  

 selvangivelse, skal bogføres med virkning fra indkomstårets udløb.« Stk. 5 bliver herefter stk. 7.
 8. I § 3, stk. 1, indsættes efter 1. pkt. som nyt punktum:
»Det gælder dog ikke beløb, der bogføres på mellemregningskontoen,  

 jf. § 4 a.« 9. I § 3, stk. 2, ændres »reglerne i denne lov«  

 til: »virksomhedsordningen«.
 10. I § 3, stk. 8, ændres »reglerne i denne lov«  

 til: »virksomhedsordningen« (2 steder), »disse regler«  

 ændres til: »virksomhedsordningen«, og »reglerne« ændres  

 til: »virksomhedsordningen«.
 11. Efter § 4 indsættes som nyt kapitel:
»Kapitel 2 a Mellemregningskonto § 4 a.
Den skattepligtige kan i stedet for at foretage indskud  

 efter § 3 overføre kontante beløb fra privatøkonomien til  

 virksomhedsordningen, der bogføres på en uforrentet mellemregningskonto.
 Stk. 2. På det tidspunkt, hvor anvendelsen af virksomhedsordningen  

 påbegyndes, kan der ikke bogføres beløb på mellemregningskontoen.
Stk. 3. Beløb eller værdier, der overføres fra  

 mellemregningskontoen til privatøkonomien, anses ikke for en overførsel efter  

 § 5 og medregnes ikke ved opgørelsen af den skattepligtige indkomst.
Såfremt  

 indestående på mellemregningskontoen på noget tidspunkt bliver negativ, skal  

 beløbet udlignes ved en overførsel efter § 5.
Stk. 4. Driftsomkostninger, som den skattepligtige har afholdt af  

 private midler, bogføres på mellemregningskontoen.« 12. § 8, stk. 1, affattes således:
»Virksomhedens afkastgrundlag opgøres ved indkomstårets begyndelse  

 som virksomhedens aktiver med fradrag af gæld og beløb, der er afsat efter §§  

 4 og 10, stk. 1, samt indestående på mellemregningskonto efter § 4 a.« 13. I § 10, stk. 2, ændres »38 pct.« til:  

 »34 pct.« 14. I § 11 ophæves stk. 3, og i stk. 4, der  

 bliver stk. 3, ændres »stk. 1-3« til: »stk. 1 og 2«.
15. I § 13, stk. 1, ændres »62 pct.« til:  

 »66 pct.« 16. I § 13, stk. 5, ændres »reglerne i denne lov«  

 til: »virksomhedsordningen«, og »lovens regler« til:  

 »virksomhedsordningen«.
 17. I § 15, stk. 1, 1. pkt., ændres (2 steder)  

 »reglerne i denne lov« til: »virksomhedsordningen«.
 18. I § 15, stk. 5, ændres »virksomhedsskattelovens  

 regler« til: »virksomhedsordningen«.
 19. I § 16, stk. 1, indsættes som 2. pkt.:
»Værdien nedsættes med det opsparede overskud med et tillæg på 25  

 pct.« 20. I § 16, stk. 2, ophæves 2. og 3. pkt., og  

 i stedet indsættes:
»Nedsættelse kan ske med en andel, der svarer til forholdet mellem  

 den bogførte værdi af de udskilte aktiver og den bogførte værdi af  

 virksomhedens aktiver på statusdagen for det seneste årsregnskab.
Denne andel  

 forøges ved nedsættelsen med et tillæg på 25 pct.
Nedsættes aktiernes  

 anskaffelsessum ikke, medregnes den nævnte andel af indestående på konto for  

 opsparet overskud uden tillægget på 25 pct. i den skattepligtiges personlige  

 indkomst efter § 15, stk. 1.« 21. I § 18, stk. 3, ændres »20 pct.« til:  

 »211/2 pct.« 22. I § 19, stk. 1, ændres »40 pct.« til:  

 »43 pct.«.
§ 2 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 739 af 20. november  

 1987, som ændret senest ved § 2 i lov nr. 895 af 21. december 1991, foretages  

 følgende ændringer:
 1. I § 21, stk. 1, 1. pkt., ændres »38 pct.« til:
»34 pct.« 2. I § 21, stk. 3, 1. pkt., ændres »38 pct.« til:  

 »34 pct.« § 3 I lov om skattefri virksomhedsomdannelse, jf. lovbekendtgørelse nr. 594  

 af 4. september 1986, som ændret ved § 4 i lov nr. 219 af 3. april 1992,  

 ophæves § 7.
§ 4 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1992, jf. dog stk. 2, 3, 4  

 og 5.
 Stk. 2. § 1, nr. 3, har dog først virkning for obligationer, der  

 anskaffes fra og med lovens ikrafttræden.
Stk. 3. § 1, nr. 4, 8, 11 og 12, har dog først virkning fra lovens  

 ikrafttræden.
Den skattepligtige kan dog vælge at anvende bestemmelserne med  

 virkning for hele indkomståret 1992.
 Stk. 4. For skattepligtige, hvis indkomstår 1992 er påbegyndt den  

 19. december 1991, har § 1, nr. 14, først virkning fra og med indkomståret  

 1993.
 Stk. 5. § 3 har virkning for omdannelser, der finder sted med  

 udgangen af indkomståret 1992 eller senere.
§ 5 Stk. 1. Opsparet overskud efter virksomhedsskattelovens § 10,  

 stk. 2, der er opsparet for indkomståret 1991, skal hensættes på en særskilt  

 konto for opsparet overskud.
Hæves opsparet overskud, anses overskud opsparet  

 for indkomståret 1991 for hævet forud for overskud opsparet for indkomståret  

 1992 eller senere.
Ved hævning af overskud skal den hertil svarende  

 virksomhedsskat medregnes ved opgørelsen af den personlige indkomst efter  

 virksomhedsskattelovens § 10, stk. 3. Ved modregning af underskud i  

 virksomhedens opsparede overskud efter virksomhedsskattelovens § 13, stk. 1,  

 anses overskud opsparet for indkomståret 1991 for hævet forud for overskud  

 opsparet for indkomståret 1992 eller senere.
Der hæves et beløb på kontoen  

 svarende til 62 pct. af underskuddet.
Stk. 2. Ved omdannelse af en virksomhed efter  

 virksomhedsskattelovens § 16, stk. 1, kan indestående på konto for opsparet  

 overskud, der er opsparet for indkomståret 1991 eller tidligere, nedsætte den  

 skattemæssige værdi af aktiver og passiver ved opgørelse efter § 4 i  

 virksomhedsomdannelsesloven.
Ved omdannelse til selskab af en virksomhed  

 efter virksomhedsskattelovens § 16, stk. 2, der er udskilt fra en bestående  

 virksomhed, kan en del af indestående på konto for opsparet overskud, der er  

 opsparet for indkomståret 1991 eller tidligere, nedsætte den skattemæssige  

 værdi af aktiver og passiver ved opgørelse efter § 4 i  

 virksomhedsomdannelsesloven.
Nedsættelse kan ske med en andel, der svarer til  

 forholdet mellem den bogførte værdi af de udskilte aktiver og den bogførte  

 værdi af virksomhedens aktiver på statusdagen for det seneste årsregnskab.  

 Nedsættes aktiernes anskaffelsessum ikke, medregnes den nævnte del af  

 indestående på konto for opsparet overskud i den skattepligtiges personlige  

 indkomst efter § 15, stk. 1.
 Stk. 3. Ved beskatning af overskud, der er opsparet for  

 indkomståret 1991, udgør den i virksomhedsskattelovens § 19, stk. 1, nævnte  

 procent på 43 i stedet 40 pct.
 Stk. 4. Ved beregning af skat i et dødsbo efter  

 virksomhedsskattelovens § 19, stk. 1, foretages fradraget på 65.000 kr. først  

 i overskud, der er opsparet før indkomståret 1991. Et eventuelt resterende  

 fradrag foretages dernæst i overskud opsparet for indkomståret 1991, og et  

 herefter resterende fradrag foretages i overskud, der er opsparet for  

 indkomståret 1992 eller senere.
 Stk. 5. Ved beregning af passivposten af overskud, der er opsparet  

 før indkomståret 1991, og af overskud, der er opsparet for indkomståret 1991,  

 udgør den i virksomhedsskattelovens § 18, stk. 3, nævnte procent på 211/2 i  

 stedet henholdsvis 121/2 pct. og 20 pct.
Oprindeligt fremsat forslag § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 foretages følgende ændringer:
 1. I § 10, stk. 2, ændres »38 pct.« til: »34  

 pct.«.
 2. I § 11 ophæves stk. 3, og i stk. 4, der bliver stk. 3,  

 ændres »stk. 1-3« til: »stk. 1-2«.
 3. I § 13, stk. 1, ændres »62 pct.« til: »66  

 pct.«.
 4. I § 16, stk. 1, indsættes som 2. pkt.:
 »Værdien nedsættes med det opsparede overskud med et tillæg på 25  

 pct.«.
 5. I § 16, stk. 2, affattes 2. og 3. pkt. således:
»Nedsættelse kan ske med en andel, der svarer til forholdet mellem  

 den bogførte værdi af de udskilte aktiver og den bogførte værdi af  

 virksomhedens aktiver på statusdagen for det seneste årsregnskab.
Denne andel  

 forøges ved nedsættelsen med et tillæg på 25 pct.
Nedsættes aktiernes  

 anskaffelsessum ikke, medregnes den nævnte andel af indestående på konto for  

 opsparet overskud uden tillægget på 25 pct. i den skattepligtiges personlige  

 indkomst efter § 15, stk. 1.«.
 6. I § 18, stk. 3, ændres »121/2 pct.« til:  

 »211/2 pct.«.
 7. I § 19, stk. 1, ændres »40 pct.« til: »43  

 pct.«.
§ 2 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 739 af 20. november  

 1987, som ændret senest ved lov nr. 217 af 10. april 1991, foretages følgende  

 ændringer:
 1. I § 21, stk. 1, 1. pkt., ændres »38 pct.« til:
»34 pct.« 2. I § 21, stk. 3, 1. pkt., ændres »38 pct.« til:  

 »34 pct.«.
§ 3 I lov om skattefri virksomhedsomdannelse, jf. lovbekendtgørelse nr. 594  

 af 4. september 1986, ophæves § 7.
§ 4 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1992, jf. dog stk. 2 og 3.
 Stk. 2. For skattepligtige, hvis indkomstår 1992 er påbegyndt den  

 19. december 1991, har § 1, nr. 2, først virkning fra og med indkomståret  

 1993.
 Stk. 3. § 3 har virkning for omdannelser, der finder sted med  

 udgangen af indkomståret 1992 eller senere.
§ 5 Stk. 1. Opsparet overskud efter virksomhedsskattelovens § 10,  

 stk. 2, der er opsparet for indkomståret 1991, skal hensættes på en særskilt  

 konto for opsparet overskud.
Hæves opsparet overskud, anses overskud,  

 opsparet for indkomståret 1991 for hævet forud for overskud, opsparet for  

 indkomståret 1992 eller senere.
Ved hævning af overskud skal den hertil  

 svarende virksomhedsskat medregnes ved opgørelsen af den personlige indkomst  

 efter virksomhedsskattelovens § 10, stk. 3. Ved modregning af underskud i  

 virksomhedens opsparede overskud efter virksomhedsskattelovens § 13, stk. 1,  

 anses overskud, opsparet for indkomståret 1991 for hævet forud for overskud,  

 opsparet for indkomståret 1992 eller senere.
Der hæves et beløb på kontoen  

 svarende til 62 pct. af underskuddet.
Stk. 2. Ved omdannelse af en virksomhed efter  

 virksomhedsskattelovens § 16, stk. 1, kan indestående på konto for opsparet  

 overskud, der er opsparet for indkomståret 1991 eller tidligere, nedsætte den  

 skattemæssige værdi af aktiver og passiver ved opgørelse efter § 4 i  

 virksomhedsomdannelsesloven.
Ved omdannelse til selskab af en virksomhed  

 efter virksomhedsskattelovens § 16, stk. 2, der er udskilt fra en bestående  

 virksomhed, kan en del af indestående på konto for opsparet overskud, der er  

 opsparet for indkomståret 1991 eller tidligere, nedsætte den skattemæssige  

 værdi af aktiver og passiver ved opgørelse efter § 4 i  

 virksomhedsomdannelsesloven.
Nedsættelse kan ske med en andel, der svarer til  

 forholdet mellem den bogførte værdi af de udskilte aktiver og den bogførte  

 værdi af virksomhedens aktiver på statusdagen for det seneste årsregnskab.  

 Nedsættes aktiernes anskaffelsessum ikke, medregnes den nævnte del af  

 indestående på konto for opsparet overskud i den skattepligtiges personlige  

 indkomst efter § 15, stk. 1.
 Stk. 3. Ved beskatning af overskud, der er opsparet for  

 indkomståret 1991, udgør den i virksomhedsskattelovens § 19, stk. 1, nævnte  

 procent på 43 i stedet 40 pct.
 Stk. 4. Ved beregning af skat i et dødsbo efter  

 virksomhedsskattelovens § 19, stk. 1, foretages fradraget på 65.000 kr. først  

 i overskud, der er opsparet før indkomståret 1991. Et eventuelt resterende  

 fradrag foretages dernæst i overskud, opsparet for indkomståret 1991, og et  

 herefter resterende fradrag foretages i overskud, der er opsparet for  

 indkomståret 1992 eller senere.
 Stk. 5. Ved beregning af passivposten af overskud, der er opsparet  

 før indkomståret 1991, og af overskud, der er opsparet for indkomståret 1991,  

 udgør den i virksomhedsskattelovens § 18, stk. 3, nævnte procent på 211/2 i  

 stedet henholdsvis 121/2 pct. og 20 pct.
Bemærkninger til lovforslaget Lovforslaget fremsættes som led i 6 partiers aftale om finansloven for  

 1992, jf. også bemærkningerne til ændringsforslag til L 47.
Ifølge aftalen er der enighed om at gennemføre en a conto skatteordning  

 for selskaber m.v. fra 1993. For indkomståret 1992 gennemføres en særlig  

 ordning for selskaber, der vælger a conto ordningen.
Ordningen for 1992 går  

 ud på, at der sker en nedsættelse af skatten svarende til en skattesats på 34  

 pct. for den del af selskabsskatten m.v. for indkomståret 1992, der er betalt  

 inden 31. december 1992.
 Endvidere er det et led i aftalen, at der gennemføres en nedsættelse af  

 virksomhedsskatten efter virksomhedsskatteloven fra 38 pct. til 34 pct.
 I tilslutning til nedsættelsen af virksomhedsskatten foreslås, at den  

 såkaldte nettometode i virksomhedsordningen, hvorefter virksomhedsejere kan  

 vælge at opgøre de beløb, der i løbet af indkomståret hæves fra virksomheden,  

 som nettobeløb, ophæves.
 I forbindelse med forslaget om nedsættelse af virksomhedsskatten foreslås  

 endvidere, at adgangen til at overføre ubenyttede  

 investeringsfondshenlæggelser til selskabet, når en personligt ejet  

 virksomhed omdannes til et selskab efter virksomhedsomdannelsesloven,  

 ophæves.
 Endvidere er det aftalt, at det undersøges hvilke finansielle aktiver og  

 passiver, der kan holdes uden for den skattefri virksomhedsomdannelse,  

 såfremt disse aktiver/passiver indgår i virksomhedsordningen for den  

 virksomhed, der omdannes til et selskab.
Ændringerne må ikke forringe mulighederne for at foretage reel opsparing i  

 virksomheden til foreløbig virksomhedsbeskatning.
Endvidere skal ændringerne  

 gennemføres således, at regelsættet vedrørende virksomhedsordningen ikke  

 kompliceres.
Der foreslås en nedsættelse af skatteprocenten i kulbrinteskatteloven for  

 danske og udenlandske personer, der oppebærer indtægter ved produktion af  

 kulbrinter i Danmark.
Forslaget om en ændring af skatteprocenten i  

 kulbrinteskatteloven skal ses i forlængelse af den ligestilling, der blev  

 indført i forbindelse med skattereformen, hvor personer med indtægter fra  

 kulbrinteindvinding blev ligestillet med virksomheder og selskaber.
Provenumæssige konsekvenser Sænkning af virksomhedsskattesatsen fra 38 pct. til 34 pct. skønnes at  

 medføre et umiddelbart provenutab for staten på ca. 120 mill. kr. årligt fra  

 og med indkomståret 1992. Provenutabet vil slå igennem i finansåret 1992, i  

 det omfang der sker ændringer af forskudsregistreringen for 1992.
Virksomhedsskatten er en foreløbig skat af den del af overskuddet, der  

 opspares i virksomheden.
Når opsparingen hæves, beskattes den hos indehaveren  

 som personlig indkomst med modregning af den foreløbige virksomhedsskat i den  

 endelige skat.
Benyttelse af nettometoden i virksomhedsordningen indebærer, at  

 virksomhedsejere, der midlertidigt har behov for likvide midler i  

 privatdelen, kan låne beløbet i virksomheden og indskyde det senere på året  

 med den effekt, at kun et eventuelt nettoudtræk anses for hævet.
Der beregnes  

 dog rentekorrektion af det lånte beløb.
 For at undgå, at hele lånet anses for hævet med deraf følgende beskatning,  

 og tilbagebetalingen betragtes som indskud, vil virksomhedsejere i fremtiden,  

 når nettometoden ikke længere kan anvendes, formentlig klare midlertidige  

 likviditetsbehov ved låntagning i privatdelen.
Da rentekorrektionen på den ene side beregnes, som om lånet løber et helt  

 år, men på den anden side med en rente, som er lidt lavere end  

 pengeinstitutternes udlånsrente, bliver rentekorrektionen nok som oftest tæt  

 på renten af et privat banklån.
De provenumæssige konsekvenser af ophævelsen  

 af nettometoden skønnes derfor at være meget begrænsede.
Den foreslåede ophævelse af adgangen til at overføre ubenyttede  

 investeringsfondshenlæggelser ved omdannelse af personligt ejede virksomheder  

 til selskaber vil formentlig føre til, at den erhvervsdrivende enten anvender  

 henlæggelsen til forlods afskrivning før omdannelsen ved at fremrykke køb af  

 afskrivningsberettigede aktiver, eller beholder investeringsfondshenlæggelsen  

 i en del af virksomheden, der ikke indgår i omdannelsen.
På denne baggrund  

 skønnes den provenumæssige gevinst ved at ophæve adgangen til overførsel at  

 være beskeden.
 Provenutabet ved de foreslåede nedsættelser af skattesatser i  

 kulbrinteskatteloven skønnes at være ubetydeligt.
Administrative konsekvenser Konsekvensen af virksomhedsskatteprocentens nedsættelse fra 1992 vil  

 være, at der skal oprettes yderligere en konto for opsparet overskud, således  

 at der skal oprettes 3 konti for opsparet overskud - een for opsparing for  

 1990 og tidligere, een for opsparing for 1991 og een for opsparing for 1992  

 og senere.
 Det skønnes, at dette medfører engangsudgifter til edb på 1,7 eller 2  

 mill. kr. afhængig af, om lovforslaget vedtages således, at ændringerne kan  

 gennemføres i foråret 1992. Udgifterne vil blive afholdt inden for Told- og  

 Skattestyrelsens bevillinger.
 Gennemførelse af lovforslaget skønnes alene at medføre et begrænset  

 administrativt merarbejde i såvel staten som i kommunerne i en  

 overgangsperiode.
Bemærkninger til de enkelte bestemmelser Til § 1 Til nr. 1 Det foreslås, at den foreløbige virksomhedsskat efter  

 virksomhedsskatteloven nedsættes fra 38 til 34 pct.
Til nr. 2 Efter de gældende regler i virksomhedsskattelovens § 11, stk. 3, er der  

 mulighed for, at den skattepligtige kan vælge at opgøre de beløb, der i løbet  

 af indkomståret hæves, som en nettoværdi, dvs. med fradrag af beløb, der  

 indskydes i samme år.
Den skattepligtige kan hvert år vælge mellem at opgøre  

 indskud og overførsler som bruttoværdier eller som nettoværdier.
Nettometoden går i korthed ud på, at det beløb, som virksomhedsejeren har  

 hævet fra virksomheden til personlig beskatning, kan opgøres som samtlige  

 beløb, der overføres fra virksomheden til privatøkonomien, med fradrag af  

 indskud, der overføres fra privatøkonomien til virksomheden.
Overføres i  

 løbet af året f.eks. 1.000.000 kr. af virksomhedens indkomst til  

 privatøkonomien, og indskydes i samme år f.eks. 600.000 kr., har den  

 skattepligtige netto kun hævet 400.000 kr.
Ved at vælge nettometoden  

 beskattes den skattepligtige kun personligt af 400.000 kr. som hævet  

 virksomhedsindkomst.
Der er reelt i dette år kun overført 400.000 kr. til  

 privatøkonomien.
De resterende 600.000 kr. af virksomhedens overskud kan da  

 spares op til den foreløbige virksomhedsbeskatning.
Den skattepligtige har  

 dog »lånt« 600.000 kr. af virksomheden og skal derfor indtægtsføre  

 en såkaldt »rentekorrektion«.
Rentekorrektionen er et udtryk for  

 den fordel, virksomhedsejeren kan opnå ved at låne beløbet i virksomheden i  

 stedet for i f.eks. et pengeinstitut.
Afskaffelse af nettometoden indebærer, at alle hævninger i  

 overensstemmelse med virksomhedsordningens hovedprincip skal indgå i  

 hæverækkefølgen, uanset om der for samme indkomstår foretages indskud.  

 Bruttohævninger vil derfor som udgangspunkt blive beskattet som personlig  

 indkomst.
I det anførte eksempel indebærer det, at hele det overførte beløb  

 på 1.000.000 kr. anses for hævet.
Til nr. 3 I konsekvens af forslaget under nr. 1 foreslås det, at reglen om underskud  

 i virksomhedsskattelovens § 13 ændres. Ændringen af den foreløbige  

 virksomhedsskat fra 38 til 34 pct. medfører, at der efter § 13 ikke længere  

 skal hæves et beløb svarende til 62 pct. af underskuddet, men derimod et  

 beløb svarende til 66 pct. af underskuddet.
Til nr. 4 og 5 Når en virksomhed i virksomhedsordningen skattefrit omdannes til et  

 selskab efter reglerne i virksomhedsomdannelsesloven kan indestående på konto  

 for opsparet overskud - efter virksomhedsskattelovens § 16 - nedsætte den  

 skattemæssige værdi af aktiver og passiver ved opgørelse efter  

 virksomhedsomdannelseslovens § 4. Det opsparede overskud i  

 virksomhedsordningen vil herefter først blive beskattet, når stifteren af  

 selskabet sælger sine aktier og beskattes af fortjenesten efter reglerne i  

 aktieavancebeskatningsloven.
Beskatningen af det opsparede overskud sker ved,  

 at den skattepligtige fortjeneste forhøjes som følge af, at aktiernes  

 anskaffelsessum er reduceret med det opsparede overskud.
Denne nedsættelse af  

 aktiernes skattemæssige anskaffelsessum erstatter ophørsbeskatningen efter  

 virksomhedsskattelovens § 15, stk. 1. Den virksomhedsskat, som stifteren har  

 betalt, er endelig.
 Hovedaktionærbeskatningen efter aktieavancebeskatningsloven sker med 25-50  

 pct. af fortjenesten, afhængig af, hvornår aktierne sælges.
 Ved en virksomhedsbeskatning på 50 pct. betyder reglerne, at virksomhedens  

 overskud vil blive beskattet med i alt 621/2 pct. - 75 pct., afhængig af,  

 hvornår aktierne sælges.
Når virksomhedsskatten sænkes til 34 pct., bliver den samlede beskatning  

 af overskuddet alt andet lige på mellem 501/2 pct. og 67 pct.
For at imødegå  

 dette foreslås en tilpasning, således at det opsparede overskud, der skal  

 nedsætte aktiernes anskaffelsessum forhøjes med 25 pct.
Herved vil den  

 samlede beskatning af overskuddet udgøre 541/2 pct. - 75 pct. afhængig af,  

 hvornår aktierne sælges.
 Der foreslås indsat en overgangsregel, således at de tidligere regler  

 fortsat skal finde anvendelse for overskud, der er opsparet før indkomståret  

 1992.
Til nr. 6 og 7 I virksomhedsskattelovens § 19, stk. 1, bestemmes, at i tilfælde, hvor  

 virksomheden ikke indgår i et uskiftet bo m.v., og en udlægsmodtager ikke  

 overtager afdødes opsparede overskud i virksomhedsordningen, er den  

 virksomhedsskat, som afdøde har betalt, endelig.
Til gengæld beskattes  

 indestående på opsparingskontoen i et skattepligtigt dødsbo med 40 pct. efter  

 fradrag af 65.000 kr.
Ved en virksomhedsskat på 38 pct. betyder de gældende  

 regler, at afdødes indkomst i form af overskud beskattes med op til i alt  

 62,8 pct.
Da virksomhedsskatten nu foreslås nedsat til 34 pct., må  

 beskatningsprocenten på 40 forhøjes, hvis den samlede beskatning skal være  

 uændret.
Det foreslås derfor, at beskatningsprocenten på 40 forhøjes til 43  

 pct.
I tilfælde, hvor arvingen overtager det opsparede overskud fra  

 virksomhedsordningen uden beskatning i boet, skal der efter  

 virksomhedsskattelovens § 18, stk. 3, beregnes en passivpost på 121/2 pct. af  

 det overtagne indestående på konto for opsparet overskud.
Passivposten har  

 betydning for beregningen af arveafgift og ved arvedelingen.
Procenten ved  

 beregning af passivposten har oprindeligt svaret til halvdelen af den skat,  

 der ville blive udløst, hvis indeståendet på kontoen på udlægstidspunktet  

 blev hævet af boet i stedet for at blive overført.
Det foreslås at fastholde  

 det oprindeligt gældende forhold mellem passivposten og beskatningsprocenten.  

 Da beskatningsprocenten som nævnt nu foreslås forhøjet til 43, foreslås det,  

 at passivposten beregnes som 211/2 pct. af det overtagne indestående.
Herved  

 kommer procenten ved beregning af passivposten til at svare til halvdelen af  

 beskatningsprocenten i dødsboet.
Til § 2 Til nr. 1 Forslaget om en ændring af kulbrinteskattelovens § 21, stk. 1, går ud på  

 at nedsætte skatteprocenten for udenlandske personer, der driver  

 erhvervsvirksomhed i tilknytning til kulbrinteindvinding her i landet,  

 således at disse betaler indkomstskat med 34 pct. af den skattepligtige  

 indkomst.
Forslaget skal ses i sammenhæng med forslaget om nedsættelse af  

 virksomhedsskatteprocenten.
Til nr. 2 Det foreslås, at skatteprocenten som i nr. 1 nedsættes tilsvarende for  

 personer, der har indtægter ved produktion af kulbrinter i Danmark, således  

 at disse udover kulbrinteskat svarer indkomtskat til staten med 34 pct. af  

 indtægter ved kulbrinteindvinding.
Til § 3 Ved en skattefri virksomhedsomdannelse kan investeringsfondshenlæggelser  

 foretaget af den personlige ejer overføres til selskabet.
De overførte  

 henlæggelser betragtes, som om de var foretaget af selskabet.
Dette gælder,  

 også selv om efterbeskatning efter investeringsfondsloven af ubenyttede  

 henlæggelser sker med virkning for indkomstår (henlæggelsesår), der ligger  

 forud for selskabets stiftelse.
Efterbeskatningen sker ved, at selskabets skattepligtige indkomst for  

 henlæggelsesårene forhøjes med de ikke anvendte henlæggelsesbeløb med tillæg  

 af 5 pct. for hvert år fra henlæggelsesårenes udløb og indtil udløbet af det  

 aktuelle indkomstår.
Efterbeskatningssatsen vil således være den for det  

 pågældende henlæggelsesår gældende selskabsskattesats.
 Personlige investeringsfondshenlæggelser, der er foretaget under  

 anvendelse af en marginalskattesats på op til 68 pct., kan således overføres  

 til et selskab, i hvilket efterbeskatningen skal ske, hvis  

 investeringsfondshenlæggelsen ikke anvendes rettidigt til forlods  

 afskrivning.
 Det foreslås, at investeringsfondshenlæggelser ikke længere kan overføres  

 til selskabet ved en skattefri virksomhedsomdannelse.
Til § 4 Til stk. 1 og 2 Det foreslås, at reglerne om nedsættelse af virksomhedsskatten og  

 konsekvensændringerne som følge heraf, samt forslaget om ophævelse af  

 nettometoden i virksomhedsordningen skal have virkning fra og med  

 indkomståret 1992. Dog foreslås det, at forslaget om ophævelse af  

 nettometoden først har virkning fra og med indkomståret 1993 for  

 skattepligtige, hvis indkomstår 1992 er påbegyndt den 19. december 1991 eller  

 tidligere.
 Ændringerne i kulbrinteskatteloven foreslås at have virkning fra og med  

 indkomståret 1992.
Til stk. 3 Det foreslås, at ophævelsen af virksomhedsomdannelseslovens § 7 ikke skal  

 have virkning for omdannelser, der finder sted inden udgangen af indkomståret  

 1992. Dette gøres for at sikre, at personer med bagud forskudt regnskabsår,  

 kalenderårsregnskab og forud forskudt regnskabsår ligestilles med hensyn til  

 indkomstår, hvor ændringen har virkning.
Omdannelse kan kun finde sted med udgangen af et indkomstår.
Omdannelsen  

 (stiftelse af det nye selskab) skal finde sted inden 6 måneder fra  

 omdannelsesdatoen, jf. virksomhedsomdannelseslovens § 3, jf. § 2, stk. 1,  

 litra d.
For personer med kalenderårsregnskab eller fremad forskudt  

 indkomstår kan investeringsfondshenlæggelser overføres til selskabet med  

 udgangen af indkomståret 1991. Personer med bagud forskudt indkomstår 1991  

 har efter de gældende regler allerede kunnet overføre  

 investeringsfondshenlæggelser i forbindelse med skattefri  

 virksomhedsomdannelse.
 Der kan ikke overføres investeringsfondshenlæggelser til selskaber fra  

 udgangen af indkomståret 1992 eller senere.
Til § 5 Ved lov nr. 217 af 10. april 1991 blev virksomhedsskatten nedsat fra 50  

 til 38 pct. med virkning fra og med indkomståret 1991. I lovens § 15 blev der  

 fastsat visse overgangsregler.
Det foreslås nu, at der fastsættes yderligere  

 overgangsregler i forbindelse med, at virksomhedsskatten foreslås nedsat fra  

 og med indkomståret 1992.
 Endvidere foreslås en overgangsregel i forbindelse med skattefri  

 omdannelse af en virksomhed efter virksomhedsskattelovens § 16.
 Herudover foreslås overgangsregler i forbindelse med beregning af 65.000  

 kr.s fradraget ved beskatning af opsparet overskud i en virksomhedsordning,  

 der indgår i et skattepligtigt dødsbo.
 Endvidere foreslås en overgangsregel for beregning af passivposten ved  

 udlæg af en virksomhed til en arving.
Til stk. 1 Bestemmelsen knytter sig til § 1, nr. 1 og 3.
 Nedsættelsen af virksomhedsskatten betyder, at det ved refusion af  

 virksomhedsskatten i den skattepligtiges slutskat bliver nødvendigt at  

 fastslå, om der er tale om overskud, der er opsparet efter de hidtil gældende  

 regler, d.v.s. mod betaling af en virksomhedsskat på 50 pct. (indkomståret  

 1990 og tidligere indkomstår) eller 38 pct. (indkomståret 1991), eller om der  

 er tale om overførsel af beløb, der er opsparet for indkomståret 1992 eller  

 senere år, hvor virksomhedsskatten foreslås fastsat til 34 pct.
På den baggrund foreslås det, at den skattepligtige opretter een  

 opsparingskonto for overskud, der er opsparet for indkomståret 1991 og een  

 opsparingskonto for overskud, der er opsparet for indkomståret 1992 og senere  

 indkomstår.
Efter de hidtil gældende regler skal den skattepligtige også  

 oprette en særlig konto for opsparet overskud, der er opsparet før  

 indkomståret 1991.
Når den skattepligtige hæver fra konto for overskud opsparet før  

 indkomståret 1992, medregnes den tidligere betalte virksomhedsskat vedrørende  

 det hævede beløb ved opgørelsen af den skattepligtige indkomst, og  

 virksomhedsskatten modregnes i den skattepligtiges slutskat.
Ved hævning af  

 overskud, der er opsparet for indkomståret 1992 og senere år, må den skat,  

 der skal refunderes, beregnes som 51,5 pct. af de hævede beløb.
Det foreslås endvidere, at indestående på konto for overskud opsparet for  

 indkomståret 1991 overføres forud for indestående på konto for overskud  

 opsparet for indkomståret 1992 eller senere.
Det gælder både ved hævning af  

 opsparet overskud efter virksomhedsskattelovens § 10, stk. 3, og efter lovens  

 § 13, stk. 1, om modregning af virksomhedsunderskud i opsparet overskud.
Til stk. 2 Ved nedsættelse af den skattemæssige værdi af aktiver og passiver i  

 forbindelse med en virksomhedsomdannelse med værdien af indestående på konto  

 for opsparet overskud efter virksomhedsskattelovens § 16, stk. 1 og 2,  

 foreslås en overgangsregel.
Reglen går ud på, at indestående på konto for  

 opsparet overskud, der er opsparet for indkomståret 1991 eller tidligere,  

 nedsætter den skattemæssige værdi af aktiver og passiver, uden at de  

 opsparede beløb forhøjes med 25 pct.
Til stk. 3 I stk. 3 foreslås en overgangsregel for den beskatning, der i henhold til  

 virksomhedsskattelovens § 19, stk. 1, skal ske i et dødsbo af overskud, der  

 er opsparet under virksomhedsordningen.
Forslaget går ud på, at der ved  

 beskatning af overskud, der er opsparet for indkomståret 1991, skal anvendes  

 en beskatningsprocent på 40. Efter de gældende regler skal der for overskud,  

 der er opsparet før indkomståret 1991, anvendes en beskatningsprocent på 25.
Til stk. 4 Ved hævning af opsparet overskud i virksomhedsordningen anses overskud,  

 opsparet før indkomståret 1991 efter de gældende regler for hævet forud for  

 overskud, der er opsparet for indkomståret 1991. Det foreslås i stk. 1, at  

 overskud opsparet for indkomståret 1991 anses for hævet forud for overskud  

 opsparet for indkomståret 1992 eller senere.
I stk. 4 fastslås, at denne  

 rækkefølge også gælder i forbindelse med modregning af 65.000 kr.s beløbet  

 ved beregning af skat af opsparet overskud i en virksomhedsordning, der  

 indgår i et skattepligtigt dødsbo, jf. virksomhedsskattelovens § 19, stk. 1.
Til stk. 5 I stk. 5 foreslås en overgangsregel for beregning af passivposten efter  

 virksomhedsskattelovens § 18, stk. 3, i tilfælde, hvor den skattepligtige er  

 afgået ved døden, og en arving overtager opsparet overskud i  

 virksomhedsordningen.
Overgangsreglen går ud på, at der for overskud, der er  

 opsparet for indkomståret 1990 eller tidligere, beregnes en passivpost på  

 121/2 pct., og for overskud, der er opsparet for 1991, en passivpost på 20  

 pct.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 foretages følgende ændringer:
 1. I § 10, stk. 2, ændres »38 pct.« til: »34  

 pct.«.
§ 10. - - - Stk. 2. Overskud efter stk. 1, der ikke overføres til den  

 skattepligtige med virkning for indkomståret, beskattes foreløbigt i  

 indkomståret med en virksomhedsskat på 38 pct.
Overskud med fradrag af  

 virksomhedsskat indgår på virksomhedens konto for opsparet overskud.
- - - 2. I § 11 ophæves stk. 3, og i stk. 4, der bliver stk. 3,  

 ændres »stk. 1-3« til: »stk. 1-2«.
§ 11. - - - Stk. 3. Den skattepligtige kan opgøre årets indskud efter § 3,  

 stk. 1, og overførsler efter § 5 som en nettoværdi.
Overstiger eller svarer  

 indskuddet til overførslen, medregnes til virksomhedens indkomst for det  

 pågældende indkomstår et beløb, der svarer til overførslen ganget med  

 afkastsatsen efter § 9. Overstiger overførslen indskuddet, medregnes til  

 virksomhedens indkomst for det pågældende indkomstår et beløb, der svarer til  

 indskuddet ganget med afkastsatsen efter § 9.
Stk. 4. Beløb, der er opgjort efter stk. 1-3, anses for overført  

 fra virksomheden til den skattepligtige efter overførsel af årets  

 kapitalafkast, jf. § 5, stk. 1, nr. 3, litra a.
Den skattepligtiges  

 kapitalindkomst for det pågældende indkomstår nedsættes med beløbene.
- - - 3. I § 13, stk. 1, ændres »62 pct.« til: »66  

 pct.«.
§ 13. Virksomhedens underskud i et indkomstår skal modregnes i  

 personlig indkomst ved hævning af et eventuelt opsparet overskud.
På konto  

 for opsparet overskud skal hæves et beløb svarende til 62 pct. af  

 underskuddet.
Den til det hævede beløb svarende virksomhedsskat fradrages i  

 den skattepligtiges slutskat med tillæg af eventuel overført restskat m.v.
En  

 eventuel resterende virksomhedsskat overføres til ægtefællen eller fremføres  

 til følgende indkomstår efter reglen i § 10, stk. 3.
- - - 4. I § 16, stk. 1, indsættes som 2. pkt.:
 »Værdien nedsættes med det opsparede overskud med et tillæg på 25  

 pct.«.
 5. I § 16, stk. 2, affattes 2. og 3. pkt. således:
»Nedsættelse kan ske med en andel, der svarer til forholdet mellem  

 den bogførte værdi af de udskilte aktiver og den bogførte værdi af  

 virksomhedens aktiver på statusdagen for det seneste årsregnskab.
Denne andel  

 forøges ved nedsættelsen med et tillæg på 25 pct.
Nedsættes aktiernes  

 anskaffelsessum ikke, medregnes den nævnte andel af indestående på konto for  

 opsparet overskud uden tillægget på 25 pct. i den skattepligtiges personlige  

 indkomst efter § 15, stk. 1.«.
 § 16. Ved omdannelse af en virksomhed til selskab efter lov om  

 skattefri virksomhedsomdannelse kan indestående på konto for opsparet  

 overskud nedsætte den skattemæssige værdi af aktiver og passiver ved  

 opgørelse efter § 4 i virksomhedsomdannelsesloven.
Stk. 2. Ved omdannelse til selskab af en virksomhed, der er  

 udskilt fra en bestående virksomhed, kan en del af indestående på konto for  

 opsparet overskud nedsætte den skattemæssige værdi af aktiver og passiver ved  

 opgørelse efter § 4 i virksomhedsomdannelsesloven.
Nedsættelse kan ske med en  

 andel, der svarer til forholdet mellem den bogførte værdi af de udskilte  

 aktiver og den bogførte værdi af virksomhedens aktiver på statusdagen for det  

 seneste årsregnskab.
Nedsættes aktiernes anskaffelsessum ikke, medregnes den  

 nævnte del af indestående på konto for opsparet overskud i den  

 skattepligtiges personlige indkomst efter § 15, stk. 1.
 6. I § 18, stk. 3, ændres »121/2 pct.« til:  

 »211/2 pct.«.
§ 18. - - - Stk. 3. Af det indestående, som udlægsmodtageren overtager,  

 beregnes en passivpost på 121/2 pct.
Passivposten har virkning for  

 arveafgiftsberegningen og bodelingen, jf. kildeskattelovens § 33 A, stk. 1.
 7. I § 19, stk. 1, ændres »40 pct.« til: »43  

 pct.«.
§ 19. Hvis virksomheden ikke indgår i uskiftet bo m.v. som nævnt i  

 § 17 og en udlægsmodtager ikke overtager opsparet overskud efter § 18, bliver  

 virksomhedsskatten endelig.
Indestående på dødsdagen på konto for opsparet  

 overskud med fradrag af beløb, der er overtaget efter § 18, stk. 1, samt  

 fradrag af 65.000 kr., beskattes med 40 pct. 2. punktum gælder dog kun i det  

 omfang, virksomheden indgår i et dødsbo, der ikke er fritaget for beskatning,  

 jf. kildeskattelovens § 16. Skatten forfalder samtidig med boskatten for  

 boets sidste indkomstår og behandles som en del af denne med hensyn til  

 påligning, opkrævning, hæftelse, inddrivelse og afregning af kommunal andel.
- - - § 2 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 739 af 20. november  

 1987, som ændret senest ved lov nr. 217 af 10. april 1991, foretages følgende  

 ændringer:
 1. I § 21, stk. 1, 1. pkt., ændres »38 pct.« til:
 »34 pct.«.
§ 21. Personer, der ikke er omfattet af reglerne i  

 kildeskattelovens §§ 1 eller 2 om skattepligt, og som oppebærer indtægt ved  

 erhvervsmæssig virksomhed, der er omfattet af denne lov, bortset fra indtægt  

 som nævnt i § 4, svarer alene indkomstskat til staten med 38 pct. af den  

 skattepligtige almindelige indkomst og 50 pct. af den særlige indkomst.
Den  

 beregnede skat nedsættes med skatteværdien af et personfradrag efter reglerne  

 i personskattelovens § 10, stk. 1-3, ved anvendelse af ovennævnte  

 procentsats.
- - - 2. I § 21, stk. 3, 1. pkt., ændres »38 pct.« til:  

 »34 pct.«.
§ 21. - - - Stk. 3. Personer, der oppebærer indtægt som nævnt i § 4, stk. 1 og  

 2, svarer ud over kulbrinteskat alene indkomstskat til staten med 38 pct. af  

 sådan indkomst.
Indkomstskatten beregnes særskilt af indkomst, der er  

 omfattet af § 4, stk. 1 og 2. Af indtægter som nævnt i § 4, stk. 1, nr. 4 og  

 5, svares ikke særlig indkomstskat.
§ 3 I lov om skattefri virksomhedsomdannelse, jf. lovbekendtgørelse nr. 594  

 af 4. september 1986, ophæves § 7.
§ 7. Ubenyttede henlæggelser til investeringsfonds og de dertil  

 knyttede indskud i pengeinstitutter, der er foretaget af ejeren, kan  

 overføres helt eller delvis til selskabet.
Overføres kun en del af  

 henlæggelserne, anses de først foretagne henlæggelser for overført til  

 selskabet.
Stk. 2. De overførte henlæggelser betragtes som om de var  

 foretaget af selskabet i henlæggelsesårene.
Dette gælder også, selv om  

 efterbeskatning efter investeringsfondslovens § 10, stk. 1 og 2, sker for  

 indkomstår, der ligger forud for selskabets stiftelse.
Efter 2. behandling den 5. maj 1992 § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 620 af 22. august 1991,  

 som ændret ved § 2 i lov nr. 234 af 8. april 1992,foretages følgende  

 ændringer:
 1. § 1, stk. 1, 1. pkt., affattes således:
»Skattepligtige personer, der driver selvstændig erhvervsirksomhed,  

 kan anvende virksomhedsordningen efter reglerne i denne lov på indkomst fra  

 virksomheden.« 2. I § 1, stk. 1, 3. pkt., ændres »reglerne« til:  

 »virksomhedsordningen ».
 3. I § 1, stk. 2, 1. pkt., indsættes efter  

 »indeksobligationer« ordene: », uforrentede  

 obligationer«.
 4. § 2, stk. 1, affattes således:
»Det er en betingelse for at anvende virksomhedsordningen, at den  

 skattepligtige udarbejder et selvstændigt regnskab for virksomheden, som  

 opfylder bogføringslovens krav.
Bogføringen skal tilrettelægges således, at  

 der regnskabsmæssigt sker en opdeling af den skattepligtiges samlede økonomi  

 i en virksomhedsøkonomi (virksomhedsordningen) og en privatøkonomi.
Beløb,  

 der overføres mellem virksomhedsordningen og privatøkonomien, skal bogføres  

 særskilt for hver post med virkning fra det tidspunkt, hvor overførslen  

 finder sted.« 5. I § 2, stk. 2, ændres »reglerne i denne lov«  

 til: »virksomhedsordningen« (2 steder), og »reglerne«  

 ændres til: »virksomhedsordningen«.
 6. I § 2, stk. 3, ændres »reglerne i denne lov«  

 til: »virksomhedsordningen«, og »reglerne« ændres til:  

 »virksomhedsordningen«.
 7. I § 3, stk. 1, indsættes efter 1. pkt. som nyt punktum:
»Det gælder dog ikke beløb, der bogføres på mellemregningskontoen,  

 jf. § 4 a.« 8. I § 3, stk. 2, ændres »reglerne i denne lov«  

 til: »virksomhedsordningen«.
 9. I § 3, stk. 8, ændres »reglerne i denne lov«  

 til: »virksomhedsordningen« (2 steder), »disse regler«  

 ændres til: »virksomhedsordningen«, og »reglerne« ændres  

 til: »virksomhedsordningen«.
 10. Efter § 4 indsættes som nyt kapitel:
»Kapitel 2 a Mellemregningskonto § 4 a.
Den skattepligtige kan i stedet for at foretage indskud  

 efter § 3 overføre kontante beløb fra privatøkonomien til  

 virksomhedsordningen, der bogføres på en uforrentet mellemregningskonto.
 Stk. 2. På det tidspunkt, hvor anvendelsen af virksomhedsordningen  

 påbegyndes, kan der ikke bogføres beløb på mellemregningskontoen.
Stk. 3. Beløb eller værdier, der overføres fra  

 mellemregningskontoen til privatøkonomien, anses ikke for en overførsel efter  

 § 5 og medregnes ikke ved opgørelsen af den skattepligtige indkomst.
Såfremt  

 indestående på mellemregningskontoen på noget tidspunkt bliver negativ, skal  

 beløbet udlignes ved en overførsel efter § 5.
Stk. 4. Driftsomkostninger, som den skattepligtige har afholdt af  

 private midler, bogføres på mellemregningskontoen.« 11. § 8, stk. 1, affattes således:
»Virksomhedens afkastgrundlag opgøres ved indkomstårets begyndelse  

 som virksomhedens aktiver med fradrag af gæld og beløb, der er afsat efter §§  

 4 og 10, stk. 1, samt indestående på mellemregningskonto efter § 4 a.« 12. I § 10, stk. 2, ændres »38 pct.« til:  

 »34 pct.« 13. I § 11 ophæves stk. 3, og i stk. 4, der  

 bliver stk. 3, ændres »stk. 1-3« til: »stk. 1-2«.
14. I § 13, stk. 1, ændres »62 pct.« til:  

 »66 pct.« 15. I § 13, stk. 5, ændres »reglerne i denne lov«  

 til: »virksomhedsordningen«, og »lovens regler« til:  

 »virksomhedsordningen«.
 16. I § 15, stk. 1, 1. pkt., ændres (2 steder)  

 »reglerne i denne lov« til: »virksomhedsordningen«.
 17. I § 15, stk. 5, ændres »virksomhedsskattelovens  

 regler« til: »virksomhedsordningen«.
 18. I § 16, stk. 1, indsættes som 2. pkt.:
»Værdien nedsættes med det opsparede overskud med et tillæg på 25  

 pct.« 19. I § 16, stk. 2, ophæves 2. og 3. pkt., og  

 i stedet indsættes:
»Nedsættelse kan ske med en andel, der svarer til forholdet mellem  

 den bogførte værdi af de udskilte aktiver og den bogførte værdi af  

 virksomhedens aktiver på statusdagen for det seneste årsregnskab.
Denne andel  

 forøges ved nedsættelsen med et tillæg på 25 pct.
Nedsættes aktiernes  

 anskaffelsessum ikke, medregnes den nævnte andel af indestående på konto for  

 opsparet overskud uden tillægget på 25 pct. i den skattepligtiges personlige  

 indkomst efter § 15, stk. 1.« 20. I § 18, stk. 3, ændres »20 pct.« til:  

 »211/2 pct.« 21. I § 19, stk. 1, ændres »40 pct.« til:  

 »43 pct.«.
§ 2 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 739 af 20. november  

 1987, som ændret senest ved § 2 i lov nr. 895 af 21. december 1991, foretages  

 følgende ændringer:
 1. I § 21, stk. 1, 1. pkt., ændres »38 pct.« til:
»34 pct.« 2. I § 21, stk. 3, 1. pkt., ændres »38 pct.« til:  

 »34 pct.« § 3 I lov om skattefri virksomhedsomdannelse, jf. lovbekendtgørelse nr. 594  

 af 4. september 1986, som ændret ved § 4 i lov nr. 219 af 3. april 1992,  

 ophæves § 7.
§ 4 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1992, jf. dog stk. 2, 3, 4  

 og 5.
 Stk. 2. § 1, nr. 3, har dog først virkning for obligationer, der  

 anskaffes fra og med lovens ikrafttræden.
Stk. 3. § 1, nr. 4, 7, 10 og 11, har dog først virkning fra lovens  

 ikrafttræden.
Den skattepligtige kan dog vælge at anvende bestemmelserne med  

 virkning for hele indkomståret 1992.
 Stk. 4. For skattepligtige, hvis indkomstår 1992 er påbegyndt den  

 19. december 1991, har § 1, nr. 13, først virkning fra og med indkomståret  

 1993.
 Stk. 5. § 3 har virkning for omdannelser, der finder sted med  

 udgangen af indkomståret 1992 eller senere.
§ 5 Stk. 1. Opsparet overskud efter virksomhedsskattelovens § 10,  

 stk. 2, der er opsparet for indkomståret 1991, skal hensættes på en særskilt  

 konto for opsparet overskud.
Hæves opsparet overskud, anses overskud opsparet  

 for indkomståret 1991 for hævet forud for overskud opsparet for indkomståret  

 1992 eller senere.
Ved hævning af overskud skal den hertil svarende  

 virksomhedsskat medregnes ved opgørelsen af den personlige indkomst efter  

 virksomhedsskattelovens § 10, stk. 3. Ved modregning af underskud i  

 virksomhedens opsparede overskud efter virksomhedsskattelovens § 13, stk. 1,  

 anses overskud opsparet for indkomståret 1991 for hævet forud for overskud  

 opsparet for indkomståret 1992 eller senere.
Der hæves et beløb på kontoen  

 svarende til 62 pct. af underskuddet.
Stk. 2. Ved omdannelse af en virksomhed efter  

 virksomhedsskattelovens § 16, stk. 1, kan indestående på konto for opsparet  

 overskud, der er opsparet for indkomståret 1991 eller tidligere, nedsætte den  

 skattemæssige værdi af aktiver og passiver ved opgørelse efter § 4 i  

 virksomhedsomdannelsesloven.
Ved omdannelse til selskab af en virksomhed  

 efter virksomhedsskattelovens § 16, stk. 2, der er udskilt fra en bestående  

 virksomhed, kan en del af indestående på konto for opsparet overskud, der er  

 opsparet for indkomståret 1991 eller tidligere, nedsætte den skattemæssige  

 værdi af aktiver og passiver ved opgørelse efter § 4 i  

 virksomhedsomdannelsesloven.
Nedsættelse kan ske med en andel, der svarer til  

 forholdet mellem den bogførte værdi af de udskilte aktiver og den bogførte  

 værdi af virksomhedens aktiver på statusdagen for det seneste årsregnskab.  

 Nedsættes aktiernes anskaffelsessum ikke, medregnes den nævnte del af  

 indestående på konto for opsparet overskud i den skattepligtiges personlige  

 indkomst efter § 15, stk. 1.
 Stk. 3. Ved beskatning af overskud, der er opsparet for  

 indkomståret 1991, udgør den i virksomhedsskattelovens § 19, stk. 1, nævnte  

 procent på 43 i stedet 40 pct.
 Stk. 4. Ved beregning af skat i et dødsbo efter  

 virksomhedsskattelovens § 19, stk. 1, foretages fradraget på 65.000 kr. først  

 i overskud, der er opsparet før indkomståret 1991. Et eventuelt resterende  

 fradrag foretages dernæst i overskud opsparet for indkomståret 1991, og et  

 herefter resterende fradrag foretages i overskud, der er opsparet for  

 indkomståret 1992 eller senere.
 Stk. 5. Ved beregning af passivposten af overskud, der er opsparet  

 før indkomståret 1991, og af overskud, der er opsparet for indkomståret 1991,  

 udgør den i virksomhedsskattelovens § 18, stk. 3, nævnte procent på 211/2 i  

 stedet henholdsvis 121/2 pct. og 20 pct.
Ændringsforslag Af skatteministeren:
Til § 1 1) Nr. 4 affattes således:
 »4. § 2, stk. 1, affattes således:
»Det er en betingelse for at anvende virksomhedsordningen, at den  

 skattepligtige udarbejder et selvstændigt regnskab for virksomheden, som  

 opfylder bogføringslovens krav.
Bogføringen skal tilrettelægges således, at  

 der regnskabsmæssigt sker en opdeling af den skattepligtiges samlede økonomi  

 i en virksomhedsøkonomi (virksomhedsordningen) og en  

 privatøkonomi.«» 2) Efter nr. 6 indsættes som nyt nummer:
 »01. I § 2 indsættes efter stk. 4 som nye stykker:
 »Stk. 5 . Beløb, der overføres mellem virksomhedsordningen og  

 privatøkonomien, skal bogføres særskilt for hver post med virkning fra det  

 tidspunkt, hvor overførslen finder sted, jf. dog stk. 6.
Stk. 6 . Overførsel af biler og vindmøller, der benyttes både til  

 erhvervsmæssige og private formål, skal bogføres med virkning fra starten af  

 indkomståret.
Overførsel af finansielle aktiver og passiver, indskud og  

 overførsler efter § 5, der kan foretages inden fristen for indgivelse af  

 selvangivelse, skal bogføres med virkning fra indkomstårets udløb.« Stk. 5 bliver herefter stk. 7.' Bemærkninger Til nr. 1 Ændringsforslaget medfører, at den foreslåede affattelse af § 2, stk. 1,  

 ændres, idet den tidligere foreslåede bestemmelse opdeles i to bestemmelser.
§ 2, stk. 1, indeholder efter ændringsforslaget kun betingelserne for at  

 anvende virksomhedsordningen samt regler om, hvorledes bogføringen skal  

 tilrettelægges.
De tidligere foreslåede bestemmelser om bogføringen af  

 overførsler mellem virksomhedens økonomi og privatøkonomien foreslås udskilt  

 i et særskilt stykke, jf. bemærkningerne til ændringsforslag nr. 2.
Til nr. 2 Ad stk. 5 Det foreslåede stk. 5 er identisk med sidste punktum i den tidligere  

 foreslåede affattelse af § 2, stk. 1. Det foreslåede stk. 5 indeholder  

 herefter hovedreglen for, hvorledes overførsler mellem virksomhedsøkonomien  

 og privatøkonomien skal bogføres.
Der foreslås i særlige tilfælde undtagelser  

 fra hovedreglen, jf. bemærkningerne til stk. 6.
Ad stk. 6 Det foreslås, at der sker en lovfæstelse af bestemmelsen i Told- og  

 Skattestyrelsens cirkulære nr. 1987-46 om overførsel af biler, der både før  

 og efter overførslen anvendes til såvel erhvervsmæssige som private formål.  

 Overførslen skal efter cirkulæret bogføres med virkning fra starten af  

 indkomståret.
 Tilsvarende foreslås, at overførsel af vindmøller, der både før og efter  

 overførslen anvendes til såvel erhvervsmæssige som private formål, bogføres  

 med virkning fra starten af indkomståret.
 Endvidere foreslås en lovfæstelse af bestemmelsen i punkt 80 i  

 virksomhedsskattecirkulæret om overførsel af finansielle aktiver og passiver.  

 Efter cirkulæret anses finansielle aktiver og passiver overført med virkning  

 for indkomstårets ultimobalance.
At finansielle aktiver og passiver skal anses for overført ved  

 indkomstårets udløb, skyldes, at det ikke er muligt at konstatere, hvornår en  

 sådan overførsel finder sted på grundlag af eksterne registreringer i f.eks.  

 pengeinstitutter, Værdipapircentralen, tinglysningskontorer m.v.
Hvis valget  

 af overførselstidspunkt i løbet af indkomståret overlades til den  

 skattepligtige, vil dette medføre, at det ved udarbejdelsen af selvangivelsen  

 er muligt efterfølgende at placere finansielle aktiver og gæld optimalt.
 Herudover foreslås, at indskud og overførsler efter § 5, der kan foretages  

 inden udløbet af fristen for indgivelse af selvangivelse, skal bogføres med  

 virkning fra indkomstårets udløb.
