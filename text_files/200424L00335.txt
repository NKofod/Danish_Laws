Betænkning afgivet af Udvalget for Videnskab og Teknologi  

 den 1. juni 2005 Betænkning over Forslag  

 til lov om internetdomæner, der særligt tildeles Danmark [af  

 videnskabsministeren (Helge Sander)] 1. Ændringsforslag Videnskabsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 27. april 2005 og var til 1.  

 behandling den 10. maj 2005. Lovforslaget blev efter 1. behandling henvist  

 til  

 behandling i Udvalget for Videnskab og Teknologi.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 26. april 2005 og den 27. april 2005 sendte videnskabsministeren  

 de  

 indkomne høringssvar og et notat herom til udvalget.
Spørgsmål Udvalget har stillet 9 spørgsmål til videnskabsministeren til  

 skriftlig besvarelse, som denne har besvaret.
 Et af udvalgets spørgsmål til videnskabsministeren og dennes  

 svar herpå er optrykt som bilag 2 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
Dansk Folkepartis  

 medlemmer af udvalget finder, at det er godt, at der bliver fastsat nogle  

 klare  

 rammer for registrering og anvendelse af domænenavne.
Det er også godt, at  

 ministeren  

 meget tydeligt siger, at der skal være et klagenævn, som naturligvis skal  

 være  

 uafhængigt af administrator, og som selvfølgelig kan dække de forskellige  

 områder, der nu skal dækkes med så bredt et lovforslag som dette.
Dansk  

 Folkeparti ønsker disse ordensrammer velkommen, så vi kan få en  

 kvalitetspræget  

 udvikling af det danske internetsamfund.
For Dansk Folkeparti har det også  

 været vigtigt, at man ikke går ind og detailregulerer dette område, og at man  

 ikke skaber et unødigt bureaukrati.
 Det Radikale Venstres  

 medlemmer af udvalget konstaterer, at den store brugerindflydelse og krav om  

 åbenhed forventeligt vil sikre en effektiv administratoradfærd, idet den  

 hidtidige ordning har resulteret i relativt lave registreringsafgifter for  

 domæner i Danmark.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 videnskabsministeren,  

  

 tiltrådt af  

  

 udvalget:
Til § 8 1)  


  

 Stk.  

 2  

  

 affattes således:
»Stk. 2.  

  

 Administrator  

 skal sikre, at oplysningerne om registranternes navne, adresser og  

 telefonnummre  

 er offentligt tilgængelige.« [Offentlig tilgængelighed af oplysninger] 2)  

  

 Efter stk. 2 indsættes som  

  

 stk. 3:
»Stk. 3.  

  

 Administrator  

 skal efter anmodning fra en registrant sikre, at den pågældendes navn,  

 adresse  

 og telefonnummer ikke gøres offentligt tilgængelige, jf. stk. 2, hvis disse  

 oplysninger i henhold til anden lovgivning er undtaget fra offentlighed.  

 Oplysningerne vil dog kunne videregives til det i henhold til § 13 nedsatte  

 klagenævn i forbindelse med behandling af konkrete sager og til andre i det  

 omfang, det er berettiget i medfør af anden lovgivning i øvrigt.« [Præcisering af, hvilke oplysninger der kan videregives] Bemærkninger Til nr. 1 Med præciseringen fremgår det direkte af lovteksten, at den  

 database, der føres over registranter, skal være offentligt tilgængelig, som  

 det er tilfældet i dag.
Ved at det direkte fremgår af lovteksten, undgår man  

 usikkerhed om fortolkningen.
Det bemærkes, at det ligeledes fremgår af  

 betænkning nr. 1450 om administration af domænenavne i Danmark, at databasen  

 skal være offentligt tilgængelig.
Til nr. 2 Ændringsforslaget tilsigter, at lovens beskyttelsesregel ikke  

 går videre end den beskyttelse, der følger af anden lovgivning, herunder  

 særlig  

 lov om behandling af personoplysninger.
Dermed kan en fysisk person få  

 fjernet  

 personoplysninger fra den offentligt tilgængelige database under de  

 betingelser,  

 der i øvrigt allerede gælder i lovgivningen.
Magnus Heunicke (S)   

  

 nfmd.  

  

 Troels Lund Poulsen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Karin Nødgaard (DF)   

 Jesper Langballe (DF)   

 Per Ørum Jørgensen (KF)   

 Carina Christensen (KF)   

 Lene Jensen (S)   

 Christine Antorini (S)   

 Pia Gjellerup (S)   

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 165 Bilagsnr.
Titel 1 Høringsnotat fra videnskabsministeren 2 Høringssvar fra videnskabsministeren 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 1. udkast til betænkning 6 Henvendelse af 24/5-05 fra Digital Marketing Support ApS 7 Ændringsforslag fra videnskabsministeren 8 2. udkast til betænkning Oversigt over spørgsmål og svar vedrørende L 165 Spm.nr.
Titel 1 Spm., om andre lande har indført en lovfæstet brugspligt  

 for registrerede domænenavne, til videnskabsministeren, og ministerens svar  

 herpå 2 Spm. om, hvad konsekvenserne ville være af en kortere  

 overgangsfase for allerede registrerede domænenavne på f.eks. 3 år for  

 forbuddet  

 mod warehousing, til videnskabsministeren, og ministerens svar herpå 3 Spm., om administrator frit kan øge registreringsgebyret  

 og den årlige betaling, hvis blot administrationen forbliver en  

 nonprofitadministration,  

 til videnskabsministeren, og ministerens svar herpå 4 Spm. om konsekvensen af vedtagelsen af lovforslaget for  

 sagen mellem DIFO og Digital Marketing Support, til videnskabsministeren, og  

 ministerens svar herpå 5 Spm. om konsekvensen af vedtagelsen af lovforslaget for  

 den verserende sag mellem DIFO og Digital Marketing Support og for fremtidige  

 sager af samme karakter, til videnskabsministeren, og ministerens svar herpå 6 Spm. om, hvad begrundelsen er for at ændre den nuværende  

 praksis med, at navnene på domæneregistranter er offentligt tilgængelige, til  

 videnskabsministeren, og ministerens svar herpå 7 Spm. om, hvorfor man udvider persondatabeskyttelsen til  

 også at gælde for virksomheder i stedet for at fastholde den nuværende  

 praksis,  

 hvor det alene er private forbrugere, der kan få beskyttelse mod, at deres  

 oplysninger bliver videregivet, til videnskabsministeren, og ministerens svar  

 herpå 8 Spm. om kommentar til henvendelse af 24/5-05 fra Digital  

 Marketing Support ApS, til videnskabsministeren, og ministerens svar herpå 9 Spm. om teknisk bistand til ændringsforslag vedrørende  

 den offentlige tilgængelighed af databasen over registranter, til  

 videnskabsministeren, og ministerens svar herpå Bilag 2 Et af udvalgets spørgsmål til  

 videnskabsministeren og dennes svar herpå Spørgsmålet og svaret er optrykt efter ønske fra RV.
 Spørgsmål 4:
 Ministeren bedes redegøre for konsekvensen af vedtagelsen af  

 lovforslaget i forhold til den verserende sag mellem DIFO og Digital  

 Marketing  

 Support og i forhold til fremtidige sager af samme karakter.
 Svar:
 Forslag til lov om internetdomæner, der særligt tildeles  

 Danmark, er en generel lov, der fastsætter de overordnede rammer for  

 administrationen af internetdomæner, der særligt tildeles Danmark.  

 Lovforslaget  

 sigter ikke mod den verserende sag mellem Digital Marketing Support og DIFO  

 vedrørende  

 2. ordens domænet co.dk.
Lovforslaget fastsætter, at administrationen af internetdomæner,  

 der særligt tildeles Danmark, skal i offentligt udbud.
Herved er det ikke  

 givet  

 på forhånd, at det er DIFO, der efter et sådan udbud er administrator af .dk.  

 For at sikre, at alle verserende retssager mod administrator kan videreføres,  

 fastsætter lovforslagets § 19, at den nye administrator indtræder i  

 verserende  

 retssager og klagenævnssager vedrørende den hidtidige administrator.
Denne  

 regel skal sikre de registranter, der har anlagt sag mod administrator ved  

 domstole  

 eller klagenævn.
Lovforslaget hindrer ikke anvendelse af 2. ordens domæner i  

 Danmark.
Lovforslaget giver administrator adgang til at fastsætte  

 forretningsbetingelser, som vil kunne omfatte spørgsmål om 2. ordens domæner.  

 Jeg kan ikke på forhånd gå ind i en nærmere vurdering af eventuelle kommende  

 konkrete sager, som må afgøres på baggrund af det nye regelsæt.
