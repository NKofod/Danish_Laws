 Den 16. november 1973 undertegnedes i Stockholm følgende  

 overenskomst mellem Danmark og Sverige til undgåelse af dobbeltbeskatning  

 vedrørende skatter af indkomst og formue:
OVERENSKOMST mellem Kongeriget Danmarks regering og Kongeriget Sveriges regering til undgåelse  

 af dobbeltbeskatning vedrørende skatter af indkomst og formue Kongeriget Danmarks regering og Kongeriget Sveriges regering er, foranlediget af ønsket om at indgå en ny overenskomst til undgåelse af  

 dobbeltbeskatning vedrørende skatter af indkomst og formue, blevet enige om følgende:
Artikel 1 De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres administrative underafdelingers eller lokale myndigheders  

 vegne uden hensyn til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen, eller dele af  

 indkomsten eller formuen, herunder såvel skatter på fortjeneste ved  

 afhændelse af løsøre eller fast ejendom som skatter på formueforøgelse.
 3. De gældende skatter, på hvilke overenskomsten  

 finder anvendelse, er:
 (herefter omtalt som "dansk skat").
 (herefter omtalt som "svensk skat").
4. Denne overenskomst skal også finde anvendelse på  

 skatter af samme eller væsentlig samme art, der efter undertegnelsen af  

 overenskomsten måtte blive pålagt som tillæg til eller i stedet for de  

 gældende skatter.
De kompetente myndigheder i de kontraherende stater skal  

 give hinanden underretning om væsentlige ændringer, som foretages i deres  

 respektive skattelove.
 5. Overenskomsten finder ikke for nogen af de  

 kontraherende staters vedkommende anvendelse på særlige skatter af  

 lotterigevinster og væddemål eller på arve- og gaveskatter.
Artikel 3 Almindelige definitioner 1. Hvis ikke andet fremgår af sammenhængen, har i  

 denne overenskomst følgende udtryk den nedenfor angivne betydning:
 2. Ved anvendelsen af denne overenskomst i en af de  

 kontraherende stater skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne kontraherende stat gældende love om de skatter,  

 hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst forstås ved udtrykket  

 "person, som er hjemmehørende i en af de kontraherende stater"  

 enhver person, som i henhold til lovgivningen i denne stat er skattepligtig  

 der på grund af hjemsted, bopæl, ledelsens sæde eller et andet lignende  

 kriterium.
 2. Hvor en fysisk person efter bestemmelserne i stykke  

 1 anses for hjemmehørende i begge de kontraherende stater, fastsættes hans  

 hjemsted efter følgende regler:
 3. Hvor en ikke-fysisk person efter bestemmelserne i  

 stykke 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, i hvilken dens  

 virkelige ledelse har sit sæde.
 4. Et dødsbo anses for hjemmehørende i den af de  

 kontraherende stater, hvor afdøde i henhold til stykke 1 og 2 i denne artikel  

 anses for at være hjemmehørende ved dødsfaldet.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" omfatter  

 navnlig:
 3. Udtrykket "fast driftssted" omfatter  

 ikke:
 4. En person, som udfører virksomhed i en af de  

 kontraherende stater for et foretagende i den anden kontraherende stat, og  

 som ikke er en sådan uafhængig repræsentant, som omhandles i stykke 5, skal  

 anses for at være fast driftssted i den førstnævnte stat, såfremt han i denne  

 stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 blot fordi det driver forretning i denne stat gennem en mægler, kommissionær  

 eller anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Artikel 6 Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
 2. a) Udtrykket "fast ejendom" skal -  

 medmindre bestemmelserne i punkt b) medfører andet - forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
 3. Bestemmelsen i stykke 1 finder anvendelse på  

 indkomst, der hidrører fra direkte brug, fra udlejning eller fra enhver anden  

 form for udnyttelse af fast ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater beskattes kun i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
Såfremt foretagendet driver sådan virksomhed, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. Når et foretagende i en af de kontraherende stater  

 driver virksomhed i den anden kontraherende stat gennem et der beliggende  

 fast driftssted, skal der i hver af de kontraherende stater til dette faste  

 driftssted henføres den fortjeneste, som det kunne forventes af have opnået,  

 hvis det havde været et uafhængigt foretagende, der udøvede den samme eller  

 lignende virksomhed på samme eller lignende betingelser, og som handlede,  

 fuldstændig uafhængigt, med det foretagende, hvis faste driftssted det er.
3. Ved ansættelsen af et fast driftssteds fortjeneste  

 skal det være tilladt at fradrage udgifter, som er afholdt til gavn for det  

 faste driftssted, herunder udgifter til ledelse og almindelig administration  

 i øvrigt, hvad enten de afholdes i den stat, hvor det pågældende faste  

 driftssted er beliggende, eller andre steder.
Imidlertid skal intet i dette  

 stykke berettige til fradrag for udgifter, som ikke ville kunne fradrages,  

 hvis det faste driftssted havde været et selvstændigt foretagende.
4. I det omfang det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i stykke 2 udelukke den  

 pågældende kontraherende stat fra at beregne den skattepligtige fortjeneste  

 på basis af en sådan sædvanemæssig fordeling.
Den anvendte fordelingsmetode  

 skal imidlertid være af en sådan art, at den fører til resultater, der er i  

 overensstemmelse med de principper, der er fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er særlige grunde for en anden  

 fremgangsmåde.
7. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Det  

 forudsættes, at bestemmelserne i dette stykke ikke afskærer nogen af de  

 kontraherende stater fra ved ansættelsen af den indkomst, der kan henføres  

 til det faste driftssted, at medtage indkomst af aktier, andele, fordringer,  

 ejendele eller andre rettigheder, som har reel forbindelse med den  

 virksomhed, der udøves fra det faste driftssted.
Artikel 8 Indkomst ved skibs- og luftfart 1. Fortjeneste ved skibs- eller luftfartsvirksomhed i  

 international trafik beskattes kun i den kontraherende stat, i hvilken  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed i international trafik, har sit sæde om bord  

 på et skib, skal foretagendet anses for at have sit sæde i den kontraherende  

 stat, i hvilken det pågældende skib har sit hjemsted, eller, såfremt et  

 sådant ikke findes, i den kontraherende stat, hvor den, som driver skibet, er  

 hjemmehørende.
 3. Fortjeneste, som indtjenes af konsortiet  

 Scandinavian Airlines System (SAS), beskattes i hver af de kontraherende  

 stater i forhold til den andel i konsortiet, der indehaves af den deltager,  

 som er hjemmehørende i denne stat.
Artikel 9 Indbyrdes afhængige foretagender I tilfælde, hvor Såfremt der mellem de to foretagender er aftalt eller fastsat vilkår  

 vedrørende deres kommercielle eller finansielle forbindelser, som afviger fra  

 de vilkår, som ville være blevet aftalt mellem uafhængige foretagender, kan  

 enhver fortjeneste, som, hvis disse vilkår ikke havde foreligget, ville være  

 tilfaldet et af disse foretagender, medregnes til dette foretagendes  

 fortjeneste og beskattes i overensstemmelse hermed.
Opstår der spørgsmål som omhandlet i denne artikel i en af de  

 kontraherende stater, skal den kompetente myndighed i den anden kontraherende  

 stat underrettes med henblik på at gennemføre nødvendig regulering vedrørende  

 opgørelsen af fortjenesten for det foretagende, der er hjemmehørende i denne  

 anden stat.
Såfremt der er anledning hertil, kan de kompetente myndigheder  

 træffe særlig aftale med hensyn til fortjenestens fordeling.
Artikel 10 Udbytter 1. Udbytte fra et selskab, der er hjemmehørende i en  

 af de kontraherende stater, til en person, som er hjemmehørende i den anden  

 kontraherende stat, kan beskattes i denne anden stat.
2. Sådant udbytte kan imidlertid tillige beskattes i  

 den kontraherende stat, hvor det selskab, der udbetaler udbyttet, er  

 hjemmehørende og i overensstemmelse med lovgivningen i denne stat, men den  

 skat, der pålægges, må ikke overstige De kompetente myndigheder i de kontraherende stater skal ved gensidig  

 aftale fastsætte de nærmere regler for praktiseringen af denne begrænsning.
 Bestemmelserne i dette stykke medfører ingen begrænsning i adgangen til at  

 beskatte selskabet af den fortjeneste, hvoraf udbyttet udbetales.
 3. Udtrykket "udbytte" betyder indkomst af  

 aktier, andelsbeviser eller - bortset fra gældsfordringer - andre rettigheder  

 til andel i fortjeneste, såvel som indkomst fra andre selskabsrettigheder,  

 der sidestilles med indkomst fra aktier i henhold til skattelovgivningen i  

 den stat, i hvilken det selskab, der foretager udlodningen, er hjemmehørende.
 4. Uanset bestemmelserne i stykke 1 skal udbytte fra  

 et selskab, der er hjemmehørende i en af de kontraherende stater, til et  

 selskab, der er hjemmehørende i den anden kontraherende stat, i sidstnævnte  

 stat være fritaget fra beskatning i det omfang dette ville have været  

 tilfældet i medfør af lovgivningen i denne anden stat, såfremt begge  

 selskaber havde været hjemmehørende der.
 I det omfang udbyttebeløbet, der udbetales for et indkomstår af et  

 selskab, der er hjemmehørende i Danmark, modsvares af udbytte, som dette  

 selskab, direkte eller gennem formidling af en juridisk person, i samme eller  

 tidligere indkomstår har oppebåret af aktier eller andele i et selskab, der  

 er hjemmehørende i en tredje stat, indrømmes imidlertid fritagelse for svensk  

 skat i medfør af foranstående afsnit kun, såfremt det udbytte, der er  

 oppebåret af aktier eller andele i et selskab, der er hjemmehørende i en  

 tredje stat, undergives selskabsbeskatning i Danmark eller, hvis dette ikke  

 er tilfældet, udbyttet ville have været fritaget for svensk skat, såfremt  

 aktierne eller andelene ejedes direkte af det svenske selskab.
 5. Uanset bestemmelserne i stykke 2 kan de kompetente  

 myndigheder i de kontraherende stater aftale, at udbytte, som tilfalder en i  

 aftalen navngiven institution, der i medfør af lovgivningen i den  

 kontraherende stat, hvori institutionen er hjemmehørende, på grund af sit  

 formål eller sin virksomhed er fritaget for beskatning af udbytte, skal være  

 fritaget for den i den anden kontraherende stat gældende beskatning af  

 udbytte fra selskaber i denne anden stat.
6. Bestemmelserne i stykke 1 og 2 finder ikke  

 anvendelse i tilfælde, hvor udbyttet oppebæres af en person, hjemmehørende i  

 en af de kontraherende stater, som har et fast driftssted i den anden  

 kontraherende stat, i hvilken det selskab, der betaler udbyttet, er  

 hjemmehørende, såfremt de rettigheder, der ligger til grund for udlodningen,  

 har direkte forbindelse med den virksomhed, som drives fra det faste  

 driftssted.
I så fald skal bestemmelserne i artikel 7 finde anvendelse.
 7. Hvor et selskab, som er hjemmehørende i en af de  

 kontraherende stater, oppebærer indkomst fra den anden kontraherende stat,  

 kan denne anden stat ikke pålægge nogen skat på udbytte, som betales af  

 selskabet til personer, der ikke er hjemmehørende i denne anden stat, eller  

 underkaste selskabets ikke udloddede indkomst nogen skat, selv om udbyttet  

 eller den ikke-udloddede indkomst helt eller delvis består af indkomst fra  

 kilder i denne anden stat.
Artikel 11 Renter 1. Renter, der hidrører fra en af de kontraherende  

 stater og betales til en i den anden kontraherende stat hjemmehørende person,  

 beskattes kun i denne anden stat.
2. Udtrykket "rente" betyder i denne artikel  

 indkomst af statsgældsbeviser, andre obligationer eller forskrivninger, hvad  

 enten de er sikrede ved pant i fast ejendom eller ikke, og hvad enten de  

 indeholder en ret til andel i fortjeneste eller ikke.
Udtrykket omfatter også  

 indkomst af fordringer af enhver anden art, såvel som enhver anden indkomst,  

 der i henhold til skattelovgivningen i den kontraherende stat, hvorfra  

 indkomsten hidrører, sidestilles med indkomst af pengelån.
3. Bestemmelserne i stykke 1 finder ikke anvendelse i  

 tilfælde, hvor renten oppebæres af en person, hjemmehørende i en af de  

 kontraherende stater, som har et fast driftssted i den anden kontraherende  

 stat, hvorfra renten hidrører, såfremt den fordring, der ligger til grund for  

 den udbetalte rente, har direkte forbindelse med den virksomhed, som drives  

 fra det faste driftssted.
I så fald skal bestemmelserne i artikel 7 finde  

 anvendelse.
4. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, for hvilken den er betalt, overstiger det beløb, som ville  

 være blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald kan det overskydende beløb beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en af de kontraherende  

 stater og betales til en person, som er hjemmehørende i den anden  

 kontraherende stat, beskattes kun i denne anden stat.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver ophavsret til et litterært, kunstnerisk  

 eller videnskabeligt arbejde (herunder spillefilm og film eller bånd til  

 radio- eller fjernsynsudsendelser), ethvert patent, varemærke, mønster eller  

 model, tegning, hemmelig formel eller fremstillingsmetode, eller for  

 anvendelsen af eller retten til at benytte industrielt, kommercielt eller  

 videnskabeligt udstyr, eller for oplysninger om industrielle, kommercielle  

 eller videnskabelige erfaringer.
3. Bestemmelserne i stykke 1 finder ikke anvendelse i  

 tilfælde, hvor den i en af de kontraherende stater hjemmehørende modtager af  

 nævnte royalties har et fast driftssted i den anden kontraherende stat, fra  

 hvilken de nævnte royalties hidrører, såfremt den rettighed eller ejendom,  

 som ligger til grund for de nævnte royalties, har direkte forbindelse med den  

 virksomhed, som drives fra det faste driftssted.
I så fald skal  

 bestemmelserne i artikel 7 finde anvendelse.
4. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties, når hensyn tages til  

 den anvendelse, rettighed eller oplysning, for hvilken de erlægges,  

 overstiger det beløb, som ville være blevet aftalt mellem parterne, såfremt  

 den nævnte forbindelse ikke havde foreligget, skal bestemmelserne i denne  

 artikel alene finde anvendelse på det sidstnævnte beløb.
I så fald kan den  

 overskydende del af det erlagte beløb beskattes i overensstemmelse med  

 lovgivningen i hver af de kontraherende stater under behørig hensyntagen til  

 de øvrige bestemmelser i denne overenskomst.
Artikel 13 Fortjeneste ved afståelse af formuegenstande 1. Fortjeneste ved afståelse af sådan fast ejendom,  

 som omfattes af artikel 6, stykke 2, kan beskattes i den kontraherende stat,  

 i hvilken ejendommen er beliggende.
2. Fortjeneste ved afståelse af aktiver, som ikke  

 består i fast ejendom, og som udgør erhvervsformuen i et fast driftssted, som  

 et foretagende i en af de kontraherende stater har i den anden kontraherende  

 stat, eller ved afståelse af aktiver, der ikke består i fast ejendom, og som  

 hører til et fast sted, som en person hjemmehørende i en af de kontraherede  

 stater anvender til udøvelse af frit erhverv i den anden kontraherende stat,  

 herunder også fortjeneste ved afståelse af selve det faste driftssted  

 (særskilt eller sammen med hele foretagendet), eller af et sådant fast sted,  

 kan beskattes i den anden stat.
Fortjeneste ved afståelse af aktiver, der  

 ikke består i fast ejendom, og som er af den i artikel 23, stykke 3  

 omhandlede art, kan dog kun beskattes i den kontraherende stat, der i henhold  

 til den nævnte artikel har beskatningsretten til sådanne aktiver.
 3. Fortjeneste ved afståelse af andre aktiver end de i  

 stykke 1 og 2 omhandlede, kan kun beskattes i den kontraherende stat, hvori  

 afhænderen er hjemmehørende.
 4. Bestemmelserne i stykke 3 skal ikke påvirke en  

 kontraherende stats ret til, i overensstemmelse med sin egen lovgivning, at  

 beskatte fortjenesten som en person, hjemmehørende i den anden kontraherende  

 stat, erhverver ved overdragelse af aktier eller andele i et selskab, hvis  

 væsentlige erhvervsformue består i fast ejendom, såfremt den omhandlede  

 person har været hjemmehørende i den førstnævnte kontraherende stat i nogen  

 del af de sidste fem år før overdragelsen.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en af de kontraherende stater, beskattes kun i denne stat,  

 såfremt han ikke i den anden kontraherende stat til udøvelse af sin  

 virksomhed til stadighed har et fast sted, som regelmæssigt står til hans  

 rådighed.
Såfremt han har et sådant fast sted, kan så stor en del af  

 indkomsten, som kan henføres til dette faste sted, beskattes i denne anden  

 stat.
 2. Udtrykket "frit erhverv" omfatter  

 selvstændig videnskabelig, litterær og kunstnerisk virksomhed, opdragende og  

 undervisende virksomhed samt sådan selvstændig virksomhed, som udøves af  

 læger, advokater, ingeniører, arkitekter, tandlæger og revisorer.
Artikel 15 Personlige tjenesteydelser 1. Såfremt bestemmelserne i artiklerne 16, 18, 19 og  

 20 ikke finder anvendelse, beskattes gage, løn og andet lignende vederlag for  

 personligt arbejde, oppebåret af en person, der er hjemmehørende i en af de  

 kontraherende stater, kun i denne stat, medmindre arbejdet er udført i den  

 anden kontraherende stat.
Er arbejdet udført der, kan vederlaget herfor  

 beskattes i denne anden stat.
2. Uanset bestemmelserne i stykke 1 beskattes  

 vederlag, som en person, der er hjemmehørende i en af de kontraherende  

 stater, oppebærer for arbejde, udført i den anden kontraherende stat, kun i  

 den førstnævnte stat i tilfælde, hvor 3. Uanset de foranstående bestemmelser i denne artikel  

 beskattes vederlag for personligt arbejde, der udføres om bord på 4. Uanset bestemmelserne i stykke 1 og 2 beskattes  

 indkomst, som oppebæres af såkaldte grænsegængere, der er hjemmehørende i en  

 kontraherende stat, for arbejde udført i den anden kontraherende stat, kun i  

 den førstnævnte stat.
Ved anvendelsen af denne bestemmelse anses som  

 grænsegænger sådan beskæftiget person, som regelmæssigt opholder sig i sin  

 faste bolig i den kontraherende stat, hvori han er hjemmehørende, men som  

 normalt udfører sit arbejde i den anden kontraherende stat.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en af de kontraherende stater, udelukkende i hans egenskab  

 af medlem af bestyrelsen for et selskab, der er hjemmehørende i den anden  

 kontraherende stat, kan beskattes i denne anden stat.
Artikel 17 Kunstnere og sportsfolk 1. Uanset bestemmelserne i artikel 14 og 15 kan  

 indkomst, som teater- eller filmskuespillere, radio- eller  

 fjernsynskunstnere, musikere, professionelle sportsfolk og lignende  

 erhvervsudøvere oppebærer gennem den virksomhed, som de personligt udøver i  

 denne egenskab, beskattes i den kontraherende stat, i hvilken virksomheden er  

 udøvet.
 2. I tilfælde, hvor indkomst ved personligt arbejde,  

 som udføres af en kunstner eller en professionel idrætsmand, ikke tilfalder  

 kunstneren eller idrætsmanden selv, men en anden person, kan denne indkomst,  

 uanset bestemmelserne i artiklerne 7, 14 og 15, beskattes i den kontraherende  

 stat, hvori kunstneren eller idrætsmanden udfører arbejdet.
Artikel 18 Pensioner 1. Pensioner (undtagen pensioner, der omfattes af  

 bestemmelserne i artikel 19, stykke 2 og lignende vederlag samt livrenter,  

 der udbetales til en person, der er hjemmehørende i en kontraherende stat,  

 beskattes kun i denne stat.
 2. Udbetalinger i henhold til  

 socialforsikringslovgivningen i en kontraherende stat kan, uanset  

 bestemmelserne i stykke 1, beskattes i denne stat.
 3. Ved udtrykket "livrente" forstås et  

 fastsat beløb, som skal udbetales periodisk til fastsatte tider enten under  

 den pågældendes livstid, for et bestemt tidsrum eller for et tidsrum, der  

 lader sig bestemme, og som erlægges på grundlag af en forpligtelse til at  

 præstere disse udbetalinger som modydelse for dertil svarende fuldt vederlag  

 i penge eller penges værdi.
Artikel 19 Offentlige hverv 1. a) Vederlag (undtagen pensioner), der udbetales af  

 en kontraherende stat, af en af dens politiske underafdelinger eller lokale  

 myndigheder til en fysisk person for varetagelsen af hverv i denne stats,  

 dens politiske underafdelingers eller lokale myndigheders tjeneste, beskattes  

 kun i denne stat.
I. er statsborger i denne stat eller II. ikke har bopæl her alene for at udføre arbejdet eller III. ikke kan beskattes af vederlaget i den stat, fra hvilken dette  

 udbetales.
 2. a) Pensioner, som betales af - eller fra fonde  

 indrettede af - en kontraherende stat, af en af dens politiske  

 underafdelinger eller lokale myndigheder til en fysisk person for  

 varetagelsen af hverv i denne stats, dens politiske underafdelingers eller  

 lokale myndigheders tjeneste, beskattes kun i denne stat.
Artikel 20 Studerende, lærlinge og praktikanter 1. En studerende, en lærling eller en praktikant, som  

 opholder sig i en kontraherende stat udelukkende for sin undervisning eller  

 uddannelse, og som har eller umiddelbart før opholdet havde bopæl i den anden  

 kontraherende stat, beskattes ikke i den førstnævnte stat af beløb, som han  

 modtager til sit underhold, sin undervisning eller uddannelse, under  

 forudsætning af, at beløbene betales til ham fra kilder uden for denne stat.
2. Studerende ved universitet eller anden  

 undervisningsanstalt i en kontraherende stat, som under midlertidigt ophold i  

 den anden kontraherende stat har beskæftigelse i denne anden stat i højst 100  

 dage inden for samme kalenderår for at opnå praktisk erfaring i tilslutning  

 til studierne, beskattes i sidstnævnte kontraherende stat kun af den del af  

 indkomsten ved beskæftigelsen, som overstiger 1500 svenske kroner pr.  

 kalendermåned eller modværdien i danske kroner.
Fra beskatning undtages  

 ifølge dette stykke dog sammenlagt højst 4500 svenske kroner eller modværdien  

 i danske kroner.
Ved beskatning i Danmark omfatter fornævnte beløb det for  

 det pågældende kalenderår gældende personfradrag.
 3. De kompetente myndigheder i de kontraherende stater  

 træffer aftale om anvendelsen af bestemmelserne i stykke 2. De kompetente  

 myndigheder kan også træffe aftale om sådan ændring af de der nævnte beløb,  

 som findes rimelig under hensyn til forandring i pengeværdi, ændret  

 lovgivning i de kontraherede stater eller anden lignende årsag.
Artikel 21 Indkomst eller fortjeneste som erhverves i forbindelse med opførelsen og  

 driften af faste forbindelser over Øresund 1. Uanset bestemmelserne i artikel 7, artikel 10,  

 stykke 6, artikel 11, stykke 3, og artikel 12, stykke 3, beskattes indkomst,  

 som erhverves af et foretagende i en kontraherende stat i forbindelse med  

 opførelsen og driften af faste forbindelser over Øresund, kun i denne stat.
 2. Uanset bestemmelserne i artikel 13, stykke 2,  

 beskattes fortjeneste, som erhverves af et foretagende i eller af en person  

 hjemmehørende i en kontraherende stat ved overdragelse af der angiven  

 ejendom, der anvendes ved opførelsen og driften af faste forbindelser over  

 Øresund, kun i denne stat.
 3. Uanset bestemmelserne i artikel 14, stykke 1,  

 artikel 15, stykke 1, artikel 19, stykke 1, og artikel 20, stykke 2,  

 beskattes indkomst, som erhverves af en person hjemmehørende i en  

 kontraherende stat i forbindelse med opførelsen og driften af faste  

 forbindelser over Øresund, kun i denne stat.
Artikel 22 Andre indkomster Såfremt bestemmelserne i de foregående artikler ikke finder anvendelse,  

 beskattes indkomst, som erhverves af en person hjemmehørende i en  

 kontraherende stat, kun i denne stat, uanset om indkomsten hidrører fra en  

 kilde i en kontraherende stat eller ej.
Artikel 23 Formue 1. Formue bestående af sådan fast ejendom, som  

 omfattes af artikel 6, stykke 2, kan beskattes i den kontraherende stat,  

 hvori ejendommen er beliggende.
 2. Formue bestående af aktiver bortset fra fast  

 ejendom, som udgør en del af erhvervsformuen i et foretagendes faste  

 driftssted, eller som hører til et fast sted, der anvendes til udøvelse af  

 frit erhverv, kan beskattes i den af de kontraherende stater, i hvilken det  

 faste driftssted eller det faste sted er beliggende.
 3. Skibe og luftfartøjer, der benyttes i international  

 trafik, og aktiver bortset fra fast ejendom, som anvendes i sådan skibs- og  

 luftfartsvirksomhed, beskattes kun i den kontraherende stat, i hvilken  

 foretagendets virkelige ledelse har sit sæde.
 4. Uanset bestemmelserne i stykke 2 beskattes der  

 angiven formue, som indehaves af et foretagende i eller af en person  

 hjemmehørende i en kontraherende stat, og som anvendes ved opførelsen og  

 driften af faste forbindelser over Øresund, kun i denne stat.
 5. Alle andre arter af formue, tilhørende en person,  

 som er hjemmehørende i en af de kontraherende stater, beskattes kun i denne  

 stat.
Artikel 24 Metoder til ophævelse af dobbeltbeskatning 1. Hvor en person, der er hjemmehørende i en  

 kontraherende stat, oppebærer indkomst eller ejer formue, som ifølge  

 bestemmelserne i denne overenskomst kan beskattes i den anden kontraherende  

 stat, skal den førstnævnte kontraherende stat, såfremt stykke 2 og 3 ikke  

 medfører andet, Fradragsbeløbet skal imidlertid ikke i noget tilfælde overstige den del af  

 indkomstskatten eller formueskatten, beregnet uden sådant fradrag, der svarer  

 til den indkomst eller formue, som kan beskattes i den anden kontraherende  

 stat.
 2. Hvor en person, der er hjemmehørende i en af de  

 kontraherende stater, oppebærer indkomst eller ejer formue, som ifølge  

 bestemmelserne i denne overenskomst kun beskattes i den anden kontraherende  

 stat, kan den førstnævnte kontraherende stat medregne indkomsten eller  

 formuen i beskatningsgrundlaget, men skal i skatten af indkomsten eller  

 formuen fradrage den del af indkomstskatten respektive formueskatten, som  

 svarer til den indkomst eller formue, til hvilken den anden kontraherende  

 stat har beskatningsretten.
3. Hvor en person, der er hjemmehørende i en  

 kontraherende stat, oppebærer fortjeneste, som omfattes af artikel 13, stykke  

 4, og som kan beskattes i den anden kontraherende stat, skal denne anden stat  

 indrømme fradrag i den pågældende persons indkomstskat med et beløb, svarende  

 til den skat, som i den førstnævnte kontraherende stat er betalt af  

 fortjenesten.
Fradragsbeløbet skal imidlertid ikke kunne overstige den del af  

 skatten i den anden kontraherende stat, beregnet uden sådant fradrag, som  

 svarer til den omhandlede fortjeneste.
Artikel 25 Forbud mod diskriminering 1. Statsborgere i en kontraherende stat skal, hvad  

 enten de er hjemmehørende i en kontraherende stat eller ej, ikke i den anden  

 kontraherende stat kunne underkastes nogen beskatning eller dermed forbundne  

 skattekrav, som er anderledes eller mere tyngende end den beskatning eller  

 dermed forbundne skattekrav, som statsborgere i den anden stat er eller måtte  

 blive underkastet.
 2. Beskatningen af et fast driftssted eller et fast  

 sted, som et foretagende eller en person hjemmehørende i en af de  

 kontraherende stater har i den anden kontraherende stat, skal ikke i denne  

 anden stat være mindre gunstig end beskatningen af foretagender eller  

 personer, hjemmehørende i denne anden stat, der udøver samme virksomhed.
Denne bestemmelse skal ikke kunne fortolkes som forpligtende en  

 kontraherende stat til at tilstå personer, som er hjemmehørende i den anden  

 kontraherende stat, sådanne personlige skattemæssige fradrag, lempelser og  

 nedsættelser på grund af ægteskabelig stilling eller forsørgerpligt over for  

 familie, som indrømmes de personer, der er hjemmehørende i den førstnævnte  

 kontraherende stat.
Bestemmelsen medfører ej heller ret til i en  

 kontraherende stat at opnå fritagelse for beskatning af udlodninger eller  

 andre udbetalinger til et selskab, der er hjemmehørende i den anden  

 kontraherende stat.
Bestemmelsen i 1. afsnit hindrer ej heller en kontraherende stat i at  

 beskatte indkomst, der oppebæres af et fast driftssted, i overensstemmelse  

 med reglerne i denne stats egen lovgivning, såfremt det faste driftssted  

 tilhører et aktieselskab eller dermed ligestillet selskab i den anden  

 kontraherende stat.
Beskatningen skal dog svare til den beskatning, som  

 anvendes over for aktieselskaber og dermed ligestillede selskaber,  

 hjemmehørende i den førstnævnte kontraherende stat, for så vidt angår deres  

 ikke udloddede fortjenester.
 3. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden kontraherende stat hjemmehørende personer, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne skattekrav, som er anderledes eller mere tyngende end  

 den beskatning eller dermed forbundne skattekrav, som andre tilsvarende  

 foretagender i den førstnævnte stat er eller måtte blive underkastet.
 4. Udtrykket "beskatning" betyder i denne  

 artikel skatter af enhver art og betegnelse.
Artikel 26 Fremgangsmåden ved indgåelse af gensidige aftaler 1. Mener en person, der er hjemmehørende i en af de  

 kontraherende stater, at foranstaltninger, som er truffet af en eller begge  

 de kontraherende stater, resulterer eller vil resultere i en beskatning af  

 ham, som ikke er i overensstemmelse med denne overenskomst, kan han, uden at  

 det påvirker hans ret til at anvende de retsmidler, der står til rådighed  

 ifølge disse staters nationale lovgivning, forelægge sin sag for den  

 kompetente myndighed i den kontraherende stat, i hvilken han er  

 hjemmehørende.
 2. Den kompetente myndighed skal, hvis indsigelse  

 forekommer den begrundet, og hvis den ikke selv kan nå til en passende  

 løsning, bestræbe sig på at løse sagen ved gensidig aftale med den kompetente  

 myndighed i den anden kontraherende stat med henblik på at undgå en mod denne  

 overenskomst stridende beskatning.
3. De kompetente myndigheder i de kontraherende stater  

 skal bestræbe sig på ved gensidig aftale at løse vanskeligheder eller  

 tvivlsspørgsmål, der måtte opstå med hensyn til fortolkningen eller  

 praktiseringen af denne overenskomst.
De kan også rådføre sig med hinanden  

 for at undgå dobbeltbeskatning i tilfælde, der ikke omhandles i denne  

 overenskomst.
De kompetente myndigheder kan træffe rimelig aftale også for så  

 vidt angår spørgsmål, som - uden at være omfattet af overenskomsten - på  

 grund af ulighed i de to staters principper for skatternes beregning eller af  

 andre årsager kan opstå for så vidt angår de direkte skatter på indkomst og  

 formue.
4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler i de  

 tilfælde, som er angivet i de foregående stykker.
Hvor det for  

 tilvejebringelsen af enighed skønnes ønskeligt, at der finder en mundtlig  

 meningsudveksling sted, kan en sådan ske i en komite bestående af  

 repræsentanter for de kompetente myndigheder i de kontraherende stater.
Artikel 27 Diplomatiske og konsulære embedsmænd Denne overenskomst berører ikke de skattemæssige begunstigelser, som i  

 kraft af folkerettens almindelige regler eller i medfør af bestemmelser i  

 særlige overenskomster tilkommer diplomatiske eller konsulære embedsmænd.
Artikel 28 Territorial udvidelse 1. Denne overenskomst kan enten i sin helhed eller med  

 de fornødne ændringer udvides til at omfatte dele af Danmarks territorium,  

 som er holdt uden for overenskomstens anvendelsesområde i henhold til  

 bestemmelserne i artikel 3, stykke 1, under forudsætning af, at der pålægges  

 skatter af væsentlig samme karakter som de skatter, overenskomsten finder  

 anvendelse på.
Enhver sådan udvidelse skal have virkning fra det tidspunkt og  

 med respekt af de ændringer og de betingelser, herunder sådanne, som vedrører  

 ophør, som måtte blive fastsat og aftalt mellem de kontraherende stater i  

 noter, der skal udveksles ad diplomatisk vej.
 2. Såfremt denne overenskomst i henhold til artikel 30  

 ophører at være gældende, skal, såfremt anden aftale ikke træffes mellem de  

 kontraherende stater, overenskomsten ophøre at være gældende også for ethvert  

 territorium, hvortil overenskomsten er udvidet i henhold til denne artikel.
Artikel 29 Ikrafttræden 1. Denne overenskomst træder i kraft, når det ved  

 noteudveksling er bekræftet, at hver af de kontraherende stater har foretaget  

 ratifikation eller har gennemført de andre forfatningsmæssige  

 foranstaltninger, som udkræves for ikrafttræden i de respektive stater.
 2. Overenskomstens bestemmelser finder anvendelse på  

 indkomst, som erhverves den 1. januar i det år, der følger nærmest efter  

 ikrafttrædelsen eller senere, samt for så vidt angår formue, hvoraf skat  

 pålignes på grundlag af en skatteansættelse, foretaget i det 2. kalenderår,  

 der følger nærmest efter ikrafttrædelsen eller senere.
 3. Overenskomsten af 21. juli 1958 mellem Kongeriget  

 Danmark og Kongeriget Sverige til undgåelse af dobbeltbeskatning for så vidt  

 angår skatter af indkomst og formue samt tillægsoverenskomsten til samme  

 overenskomst af 13. maj 1959 skal ophøre med at være gældende og skal ikke  

 længere anvendes for så vidt angår skatter af indkomst og formue, på hvilke  

 nærværende overenskomst skal anvendes i henhold til stykke 2.
Artikel 30 Opsigelse 1. Denne overenskomst forbliver i kraft, indtil den  

 opsiges af en kontraherende stat.
2. Enhver af de kontraherende stater kan - senest den  

 30. juni i et kalenderår, dog tidligst fem år efter dagen for overenskomstens  

 ikrafttræden - ad diplomatisk vej skriftligt opsige overenskomsten over for  

 den anden kontraherende stat.
I tilfælde af sådan opsigelse ophører  

 overenskomsten at gælde:
 Til bekræftelse heraf har undertegnede, dertil behørigt befuldmægtigede,  

 undertegnet denne overenskomst og forsynet den med deres segl.
 Udfærdiget i Stockholm den 16. XI. 1973 i to eksemplarer på svensk og  

 dansk, hvilke to tekster har lige gyldighed.
 For Kongeriget Danmarks regering:
E.
Schram-Nielsen For Kongeriget Sveriges regering:
Sven Andersson Overenskomsten trådte i medfør af artikel 29, stk. 1 i kraft den 21.  

 december 1973 med virkning fra den 1. januar 1974.
 Fra sidstnævnte dato ophører de i artikel 29, stk. 3 nævnte overenskomster  

 at have virkning, jfr. udenrigsministeriets bekendtgørelser nr. 72 af 8.  

 december 1958 og nr. 71 af 30. december 1959, Lovtidende C.
 I medfør af artikel 3, stk. 1a) omfatter overenskomsten ikke Færøerne og  

 Grønland.
 Udenrigsministeriet, den 14. februar  

 1974.
 Ove Guldberg.
