Skriftlig fremsættelse (27. oktober 2010) Undervisningsministeren (Tina Nedergaard) :
 Herved tillader jeg mig for Folketinget at fremsætte:
Forslag til lov om ændring af lov om pædagogikum i de gymnasiale uddannelser og lov om folke-skolen (Behandling af klager over bedømmelse af prøven i teoretisk pædagogikum, anerkendelse af udenlandske lærerkvalifikationer og afskæring af klageadgang) (Lovforslag nr.
L 42).
For en række uddannelser er lovgivningen med virkning fra sommeren 2010 ændret således, at studerende, der klager over en prøve, kan få en lavere karakter end oprindeligt, hvis klagen bevir-ker, at uddannelsesinstitutionen tilbyder klager en ombedømmelse, og klageren ønsker dette.
Der er tale om almene og studieforberedende ungdoms- og voksenuddannelser og erhvervsrettede uddan-nelser.
Også omprøve og ombedømmelse på folkeskoleområdet har siden sommeren 2010 kunnet resultere i en lavere karakter.
 Formålet med den foreslåede ændring er at ligestille pædagogikumkandidater, der klager over prøven i teoretisk pædagogikum på samme måde som tilfældet er i dag for alle Undervisningsmini-steriets uddannelser, der er omfattet af bekendtgørelse nr. 738 af 9. juni 2009 om prøver og eksa-men i de almene og studieforberedende ungdoms- og voksenuddannelser (Eksamensbekendtgørel-sen) og af bekendtgørelse nr. 782 af 17. august 2009 om prøver og eksamen i erhvervsrettede ud-dannelser og på folkeskoleområdet.
 Lovforslaget indebærer, at også teoretisk pædagogikum fremover vil være omfattet af reglerne om, at en ombedømmelse af en prøve kan resultere i en lavere karakter.
Derudover indeholder lovforslaget en hjemmel til, at Styrelsen for International Uddannelses kompetence til at tildele kandidater med udenlandsk uddannelse undervisningskompetence til at undervise i de gymnasiale uddannelser og til at godkende lærere med udenlandske kvalifikationer til at kunne varetage undervisning i folkeskolen bliver lovfæstet.
Det foreslås endvidere at afskære klageadgangen for styrelsens afgørelser om anerkendelse af udenlandske lærerkvalifikationer.
 Formålet med de foreslåede ændringer om anerkendelse af udenlandske lærerkvalifikationer er at lovfæste styrelsens nuværende praksis og at afskære klageadgangen over styrelsens afgørelser her-om til Undervisningsministeriet.
 Ændringerne foreslås at træde i kraft den 1. januar 2011.
 Idet jeg i øvrigt henviser til lovforslaget med bemærkninger, tillader jeg mig at anbefale lovforslaget til hurtig og velvillig behandling i det Høje Ting.
