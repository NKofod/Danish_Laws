Sambeskatning - ophør  -  

 anmodningstidspunkt Selskabet A ønskede sambeskatningen med det  

 udenlandske datterselskab B ophævet fra og med indkomståret  

 1996.
 A havde oprindeligt opnået henstand med indsendelsen  

 af selvangivelsen for indkomståret 1996, men indsendte selvangivelsen  

 inden den fastsatte frist uden at der samtidig hermed blev fremsat anmodning  

 om, at det udenlandske datterselskab B udtrådte af sambeskatningen med  

 A med virkning fra og med indkomståret 1996.
 Først i forbindelse med påklage af A s  

 skatteansættelse for indkomståret 1996, fremsatte A s  

 daværende revisor anmodning om, at sambeskatningen mellem A og B blev  

 ophævet med virkning fra indkomståret 1996.
Anmodningen om ophør skete i form af en nedlagt  

 subsidiær påstand, idet revisoren principalt påstod  

 exemptionslempelse efter dobbeltbeskatningsoverenskomsten.
Mest  

 subsidiært var der påstået creditlempelse.
Sagen endte med,  

 at der indrømmedes credit for betalt skat i pågældende  

 land.
 I forbindelse med en senere revisionssag gentog A  

 anmodningen om, at sambeskatningen med B ansås for ophørt fra og  

 med indkomståret 1996.
 Revisionssagen førte til, at A s  

 skatteansættelse for 1996 blev forhøjet med kr. 1.999.623, i  

 form af skattepligtige tilskud fra datterselskabet, der er fastsat på  

 baggrund af en ændret vurdering af dels royaltybeløb, dels af,  

 hvilket af selskaberne, der er rette indkomstmodtager for nogle  

 franchiseaftaler.
 Til støtte for at der kan meddeles tilladelse til  

 sambeskatningsophør fra og med indkomståret 1996 har A s  

 nuværende repræsentant anført, at enhver revisor, der  

 vidste  at der alene kunne opnås creditlempelse - henset til  

 indkomstforholdene i såvel B som A sammenholdt med størrelsen af  

 den udenlandske selskabsskat - ville have valgt at lade B udtræde af  

 sambeskatningen fra og med indkomståret 1996. At der ikke rettidigt er  

 anmodet om sambeskatningsophør beror således på, at  

 selskabets daværende revisor ikke kendte til LL § 33, stk. 2, der  

 foreskriver creditlempelse, uanset en indgået  

 dobbeltbeskatningsoverenskomst.
Videre anførtes det, at  de usikkerheder, som den  

 ændrede lovgivning på sambeskatningsområdet forvoldte for  

 skatteåret 1996/97 og de følgende var baggrunden for, at  

 meddelelse om udtræden af sambeskatningen ikke skete inden fristens  

 udløb.
Efter repræsentantens opfattelse er der således  

 tale om særlige forhold, hvor det ikke har kunnet lastes selskaberne,  

 at tilstrækkeligt beslutningsgrundlag om sambeskatningen ikke var  

 tilvejebragt.
 Da anmodningen om udtræden af sambeskatning blev  

 fremsat i forbindelse med klagen til skatteankenævnet, viser  

 tidspunktet om anmodningens fremsættelse, at der ikke er tale om en  

 efterrationalisering som følge af de foretagne korrektioner.
 De stedlige myndigheder og Told- og Skattestyrelsen  

 indstillede, at der blev givet afslag på selskabets anmodning om  

 tilladelse til, at sambeskatningen med det schweiziske selskab ophører  

 med virkning fra og med indkomståret 1996. Der var herved lagt  

 vægt på, at sambeskatningsvilkår 2.10, jf. betingelse 1.4,  

 ikke er opfyldt, samt at Højesteret har fastslået, at betingelse  

 1.4 i sambeskatningscirkulæret er en egentlig betingelse og ikke en  

 ordensregel.
 Styrelsen bemærkede endvidere, at formålet med  

 sambeskatningsvilkår 2.10 er at sikre, at selskaberne reelt kan  

 nå at vurdere, hvilke selskaber, det skattemæssigt vil være  

 mest fordelagtigt at lade sambeskatte i det pågældende år,  

 samt at dispensation ved fristoverskridelse for ophør af sambeskatning  

 følger de samme regler som henstand og dispensation ved  

 fristoverskridelse med indsendelse af selvangivelse, jf. betingelse 1.4.
I henhold til praksis kan efterfølgende  

 omstændigheder, f.eks indkomstforhøjelser, som udgangspunkt ikke  

 begrunde en dispensation fra fristoverskridelsen, jf.
TfS 98.289, pkt. 3a.6.  

 Omstændigheder der indtræffer efter ansøgningstidspunktet  

 vil således normalt ikke blive taget i betragtning.
Såfremt der  

 foreligger undskyldelighed eller manglende egen skyld begrundet i et  

 sammenfald af udefra kommende omstændigheder og eventuelle fejl hos  

 skattemyndighederne kan sådant dog tale for en dispensation.
 I nærværende sag er det forhold, at den mest  

 hensigtsmæsssige position i skattemæssig henseende, hvilket her  

 vil sige ophør af sambeskatningen, ikke er gennemført, ikke  

 begrundet i en eventuel (mulig) uklarhed i sambeskatningscirkulærets  

 regler.
Der ses således ikke at foreligge  

 omstændigheder, der kan begrunde fravigelse af reglerne i  

 sambeskatningscirkulæret, hvorefter anmodning om udtræden af  

 sambeskatning skal ske senest samtidig med indgivelse af rettidig  

 selvangivelse.
Det bemærkes i tilknytning hertil, at selskabets  

 revisor, der professionelt har handlet på selskabernes vegne må  

 identificeres med disse.
 Ligningsrådet tiltrådte efter en konkret  

 vurdering indstillingen.
