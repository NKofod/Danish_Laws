Ref.: a.
Kulturministeriets lovbekendtgørelse nr. 473 af 20. juni 1991. b.  

 Undervisningsministeriets bekendtgørelse nr. 584 af 7. september 1987.
 Bilag: 1. Ref. a. 2. Ref. b.
 Erstatter: FKOBST P.180-6 af DEC 1976.
FORMÅL 1. Bestemmelsen har til formål at fastsætte  

 retningslinier for gennemførelsen af specialundervisning for  

 stave-/læseretarderede værnepligtige menige og konstabelelever.
OMFANG 2. Undervisningen er frivillig, og der vil kunne  

 stilles gennemsnitligt 1 time pr. uge - dog maksimalt 40 timer pr. år - til  

 rådighed for specialundervisning inden for normal tjenestetid på betingelse  

 af, at den pågældende binder sig til at gennemføre mindst samme timetal i  

 fritiden ved samme lærer og på samme undervisningssted.
GENNEMFØRELSE 3. Den praktiske tilrettelæggelse og udførelse af  

 undervisningen gennemføres i henhold til ref. a. og b.
 4. Den opsøgende og diagnosticerende virksomhed  

 varetages af Forsvarets Center for Lederskab, Psykologisk Afdeling (FCL/PSA)  

 og sker på grundlag af de resultater, de værnepligtige/konstabeleleverne har  

 opnået ved Militærpsykologiske prøver.
5. Tjenestestedscheferne er ansvarlige for, at  

 diagnosticeringsresultatet fra FCL/PSA sammen med relevant  

 specialundervisningstilbud meddeles den stave-/læseretarderede.
Dette sker  

 efter aftale med vedkommende lokale amtskommunale myndighed og de i  

 amtskommunen virkende oplysningsforbund og andre private initiativtagere.  

 Tjenestestederne sender en opgørelse til FCL/PSA over det personel, som har  

 modtaget tilbuddet om specialundervisning.
 6. Tjenestestedernes undervisningslokaler og  

 undervisningsmateriel vil efter aftale mellem de etablissementsforvaltende  

 myndigheder og de amtskommunale myndigheder kunne stilles til rådighed for  

 gennemførelse af fritidsundervisning.
 7. Der vi kunne afholdes udgifter til  

 indskrivningsgebyr for deltagelse i specialundervisningen.
 8. Såfremt en værnepligtig/konstabelelev forflyttes,  

 og vedkommende af denne årsag ikke kan gennemføre specialundervisningen ved  

 samme undervisningssted, påhviler det tjenestestedet at medsende  

 prøveresultatet samt en udtalelse fra tidligere speciallærer om hidtil  

 opnåede resultater således, at der foreligger et tilstrækkeligt grundlag for  

 aftale om fortsat specialundervisning.
SAGSBEHANDLENDE AFDELING 9. Personelstabens Forhandlings-, Uddannelses- og  

 Adjudanturafdeling (PSU) er sagsbehandlende afdeling.
 Telefonisk henvendelse kan ske til PSU kontrolpunkt.
 E.B.
Arvid Sørensen Kontreadmiral Chef for Personelstaben BILAG 1 Kulturministeriets lovbekendtgørelse nr. 473 af 20. juni 1991 Bekendtgørelse af lov om specialundervisning for voksne Herved bekendtgøres lov om specialundervisning for voksne, jf.  

 lovbekendtgørelse nr. 256 af 4. maj 1987, med de ændringer, der følger af lov  

 nr. 280 af 8. maj 1991.
 § 1.  Enhver amtskommune skal sørge for, at personer  

 med fysiske eller psykiske handicap efter undervisningspligtens ophør kan få  

 undervisning og specialpædagogisk bistand, der tager sigte på at afhjælpe  

 eller begrænse virkningerne af disse handicap (kompenserende  

 specialundervisning). I tilknytning hertil kan der etableres undervisning,  

 som er tilrettelagt under hensyntagen til deltagernes handicap.  

 Undervisningen kan indrettes i kostskoleform.
 Stk. 2.  Kulturministeren fastsætter regler om  

 undervisningens indhold og omfang.
Stk. 3.  En amtskommune kan efter overenskomst med  

 staten, kommuner, private skoler, institutioner eller initiativtagere o.lign.  

 eller andre amtskommuner henvise personer til undervisning efter stk. 1 i  

 statslige, kommunale, private eller andre amtskommunale skoler eller  

 institutioner o.lign.
Kulturministeren kan fastsætte regler herom.
Stk. 4.  Amtsrådet udarbejder en plan for amtskommunens  

 skoler og andre undervisningsinstitutioner med specialundervisning for voksne  

 (undervisningsinstitutioner). Planen skal indeholde oplysning om de enkelte  

 undervisningsinstitutioner og deres virksomhed, antallet af leder- og  

 lærerstillinger og disses aflønning samt oplysning om, i hvilket omfang  

 amtskommunen har indgået overenskomst med staten, kommuner, private skoler  

 eller institutioner eller med en anden amtskommune om den specialundervisning  

 og anden specialpædagogiske bistand, som amtskommunen skal sørge for.  

 Kulturministeren kan fastsætte nærmere regler herom.
Planen indsendes til  

 Kulturministeriet.
 Stk. 5.  I Københavns og Frederiksberg kommuner  

 varetages amtskommunens opgaver efter denne lov af kommunen.
 § 2.  (Ophævet).
 § 3.  Undervisningen skal gennemføres i egnede lokaler  

 med fornødent udstyr.
 Stk. 2.  Kommunale og statslige lokaler samt lokaler  

 tilhørende private undervisningsinstitutioner, hvis udgifter afholdes af det  

 offentlige, skal stilles til rådighed for amtskommunen til brug ved  

 undervisning efter § 1, hvis amtskommunen ikke råder over egnede lokaler til  

 virksomheden, og hvis benyttelse er forenelig med lokalernes øvrige brug.  

 Lokalerne skal stilles vederlagsfrit til rådighed med bestående udstyr.  

 Amtskommunen afholder udgifterne til lys, varme og rengøring.
 Stk. 3.  Kulturministeren kan fastsætte regler om  

 fremgangsmåden ved anvisning af lokalerne.
 § 4.  Amtskommunen afholder de med  

 undervisningsvirksomheden forbundne udgifter.
 Stk. 2.  De fornødne læremidler skal stilles gratis til  

 rådighed for deltagerne.
 Stk. 3.  Afholder amtskommunen udgifter til undervisning  

 af personer, der er hjemmehørende i en anden amtskommune, kan amtskommunen  

 kræve godtgørelse fra den amtskommune, hvor den pågældende er hjemmehørende.
 Stk. 4.  For specialfunktioner, som udøves af  

 institutioner, der varetager lands- og landsdelsdækkende funktioner, kan  

 kulturministeren fastsætte særlige regler om fordelingen af udgifterne mellem  

 amtskommunerne.
 Stk. 5.  En person anses for hjemmehørende i den  

 amtskommune, hvori folkeregisterkommunen er beliggende.
 Stk. 6.  Amtskommunen kan kræve betaling fra en anden  

 amtskommune for udgifter til undervisning af personer, der er hjemmehørende i  

 amtskommunen, men som ved beregning af kommunal udligning og generelle  

 tilskud til kommuner og amtskommuner indgår i folketallet i den anden  

 amtskommune.
§ 5.  Amtskommunen sørger for eller afholder  

 udgifterne til fornøden befordring mellem hjem og undervisningsinstitution  

 eller skole for personer, der deltager i undervisningen.
Kulturministeren  

 fastsætter regler herom.
 Stk. 2.  Afholder amtskommunen udgifter til befordring  

 mellem hjem og undervisningsinstitution eller skole af personer, der er  

 hjemmehørende i en anden amtskommune, kan amtskommunen kræve godtgørelse fra  

 den amtskommune, i hvilken den pågældende er hjemmehørende, jf. § 4, stk. 5  

 og 6.
§ 6.  Undervisningen forestås af en leder, der skal  

 have de fornødne kvalifikationer.
Lærerne skal gennem særlig uddannelse have  

 erhvervet de fornødne forudsætninger for at kunne påtage sig den pågældende  

 form for specialundervisning.
Kulturministeren fastsætter nærmere regler  

 herom.
 Stk. 2.  Kulturministeren kan fastsætte regler om  

 normering af stillinger som leder og lærer ved amtskommunale  

 undervisningsinstitutioner uden for København.
 Stk. 3.  Tjenestemandsansatte ledere og lærere uden for  

 København er omfattet af de bestemmelser i lov om tjenestemænd i staten,  

 folkeskolen og folkekirken, som er gældende for folkeskolens tjenestemænd, og  

 pension ydes efter de for sådanne tjenestemænd gældende regler.
 Stk. 4.  Finansministeren eller den, ministeren  

 bemyndiger hertil, udarbejder regler om løn- og andre ansættelsesvilkår for  

 ikketjenestemandsansatte lærere ved amtskommunale undervisningsinstitutioner  

 uden for København.
Stk. 5.  Amtsrådet ansætter efter regler, der fastsættes  

 af kulturministeren, ledere og lærere ved en af amtskommunen etablerede  

 specialundervisning for voksne uden for København.
Afskedigelse efter  

 ansøgning eller ved opnået 70 års alder af en leder eller lærer foretages af  

 amtsrådet.
Uansøgt afskedigelse af en fast ansat leder eller lærer foretages  

 af kulturministeren.
Bestemmelserne i § 10 og §§ 19-25 i lov om tjenestemænd  

 i staten, folkeskolen og folkekirken finder tilsvarende anvendelse for  

 timelærere, der er ansat på vilkår svarende til tjenestemandsvilkår.
 Stk. 6.  Løn- og ansættelsesvilkår for personale ansat  

 ved Københavns Kommunes undervisningsinstitutioner med specialundervisning  

 for voksne fastsættes efter reglerne i vedtægt for Københavns Kommunes  

 tjenestemænd.
 Stk. 7.  Finansministeren eller den, ministeren  

 bemyndiger hertil, udarbejder regler om løn- og andre ansættelsesvilkår for  

 ledere og lærere ved den af private initiativtagere efter overenskomst i  

 henhold til § 1, stk. 3, etablerede undervisning.
§ 6a.
Amtsrådet træffer beslutning om oprettelse af  

 undervisningsinstitutioner med specialundervisning for voksne i amtskommunen.
 § 6 b.  Lederen har det pædagogiske ansvar for  

 institutionens undervisning.
 Stk. 2.  Lederen varetager den daglige administrative  

 ledelse af undervisningsinstitutionen.
 Stk. 3.  Lederen træffer afgørelse om arbejdets  

 fordeling blandt lærerne.
 Stk. 4.  Lederen træffer afgørelse i alle enkeltsager  

 vedrørende eleverne.
 Stk. 5.  Lederen afgiver indstilling til bestyrelsen om  

 skolens budget.
Stk. 6.  Lederen afgiver indstilling til amtsrådet om  

 ansættelse og afskedigelse af lærere og andet personale ved  

 undervisningsinstitutionen.
Indstillingen fremsendes gennem bestyrelsen med  

 en udtalelse fra denne.
 § 6 c.  Amtsrådet nedsætter for hver  

 undervisningsinstitution en bestyrelse, der består af:
 Stk. 2.  Amtsrådet kan beslutte, at bestyrelsen udvides  

 med flere medlemmer efter lokalt behov.
Stk. 3.  Valg af de i stk. 1, nr. 1-3, nævnte medlemmer  

 finder sted snarest muligt efter hvert kommunevalg.
Valg af de i stk. 1, nr.  

 4 og 5, nævnte medlemmer sker for et undervisningsår ad gangen.
Medlemmerne  

 fungerer indtil udgangen af den måned, i hvilken nye valg har fundet sted.
 Stk. 4.  Er det ikke muligt af få valgt en  

 elevrepræsentant, bortfalder valget af denne.
 Stk. 5.  Elevrepræsentanten må ikke overvære den del af  

 drøftelserne, der angår sager vedrørende enkelte elever eller lærere.
 Stk. 6.  Undervisningsinstitutionens leder deltager i  

 bestyrelsens møder uden stemmeret.
 Stk. 7.  Bestyrelsen fastsætter selv sin  

 forretningsorden og vælger selv sin formand.
 Stk. 8.  Bestyrelsens sammensætning og kompetence skal  

 fremgå af undervisningsinstitutionens vedtægter, som fastsættes af amtsrådet.
 Stk. 9.  Kulturministeren kan fastsætte nærmere regler  

 om valg til bestyrelsen og dennes virksomhed.
 § 6 d.  Bestyrelsen fastlægger efter indstilling fra  

 lederen og inden for den økonomiske ramme, der er fastsat af amtsrådet,  

 undervisningsinstitutionens budget.
 Stk. 2.  Bestyrelsen afgiver på baggrund af indstilling  

 fra lederen udtalelse til amtsrådet om ansættelse og afskedigelse af lærere  

 og andet personale ved undervisningsinstitutionen.
 Stk. 3.  Bestyrelsen kan varetage andre opgaver  

 vedrørende undervisningsinstitutionen efter amtsrådets nærmere bestemmelse.
 § 6 e.  For deltagelse i bestyrelsens møder kan der  

 ydes medlemmerne diæter, erstatning for dokumenteret tabt arbejdsfortjeneste  

 og befordringsgodtgørelse m.v. i overensstemmelse med reglerne i § 16 i lov  

 om kommunernes styrelse.
 § 6 f.  Ved hver undervisningsinstitution dannes et  

 pædagogisk råd, som er rådgivende for institutionens leder og bestyrelse.  

 Rådet består af undervisningsinstitutionens leder og alle medarbejdere, der  

 varetager undervisningsopgaver og andre pædagogiske opgaver.
 Stk. 2.  Det pædagogiske råd fastsætter selv sin  

 forretningsorden og vælger selv sin formand.
 § 6 g.  Ved hver undervisningsinstitution kan eleverne  

 danne et elevråd til at varetage deres interesser.
 § 6 h.  Kulturministeren kan fravige lovens  

 bestemmelser i det omfang, det anses for påkrævet for at fremme  

 forsøgsvirksomhed eller pædagogisk udviklingsarbejde.
 Stk. 2.  Der kan ydes statstilskud til forsøgsvirksomhed  

 og pædagogisk udviklingsarbejde.
 § 7.  Til uddannelse af ledere og lærere inden for  

 undervisning efter denne lov kan der ydes statstilskud efter regler, der  

 fastsættes af kulturministeren.
 Stk. 2.  Kulturministeren kan oprette kursus til  

 uddannelse af de i stk. 1 omhandlede ledere og lærere.
 Stk. 3.  Der kan ydes særlig støtte til ledere og lærere  

 i tilfælde, hvor deltagelse i uddannelseskursus vil påføre dem særlige  

 indtægtstab eller særlig store udgifter.
 § 7 a.  Klage over amtsrådets afgørelser kan inden 4  

 uger fra afgørelsens meddelelse indbringes for kulturministeren.
 Stk. 2.  Kulturministeren kan bemyndige ministeriets  

 direktorater til at udøve de beføjelser, der i denne lov er tillagt  

 ministeren.
 Stk. 3.  Kulturministeren kan fastsætte bestemmelser om  

 adgangen til at klage over afgørelser, der er truffet i henhold til  

 bemyndigelse efter stk. 2, herunder om at afgørelser ikke skal kunne  

 indbringes for ministeren.
 § 8.  Loven træder i kraft den 1. januar 1980.
 § 9.  Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med de ændringer, der  

 følger af de særlige færøske forhold.
 Lov nr. 280 af 8. maj 1991, der indsætter § 1, stk. 4, § 3, stk. 2,2.  

 pkt., § 5, stk. 2, § 6, stk. 2, og stk. 4-7, §§ 6a-6h og § 7 a, stk. 1,  

 træder i kraft den 1. august 1991.
(Kulturministeriet, den 20. juni 1991 P.M.V.
 E.B.
Jette Lou BILAG 2 Undervisningsministeriets bekendtgørelse nr. 584 af 7.  

 september 1987 Bekendtgørelse om specialundervisning for voksne *) I henhold til § 1, stk. 2 og 3 samt § 7 a i lov om specialundervisning for  

 voksne, jf. lovbekendtgørelse nr. 256 af 4. maj 1987, fastsættes:
I.
Specialundervisning oprettet af amtskommunerne samt Københavns og  

 Frederiksberg kommuner § 1.  Amtsrådet skal sørge for specialundervisning og  

 specialpædagogisk bistand efter undervisningspligtens ophør til personer med  

 fysiske eller psykiske handicap, som bor eller opholder sig i amtskommunen,  

 for så vidt de ikke modtager tilsvarende undervisning oprettet på privat  

 initiativ efter overenskomst med amtsrådet i medfør af afsnit II i denne  

 bekendtgørelse eller i henold til anden lovgivning.
 Stk. 2.  Amtsrådet skal - eventuelt efter overenskomst  

 med andre i henhold til § 1, stk. 3, i loven om specialundervisning og  

 specialpædagogisk bistand til personer med fysiske handicap, der bor på  

 amtskommunens døgninstitutioner for voksne med vidtgående fysiske eller  

 psykiske handicap, oprettet i henhold til lov om social bistand, jf.  

 lovbekendtgørelse nr. 171 af 25. marts 1987.
 Stk. 3.  Undervisningsministeriet kan efter forhandling  

 med Socialministeriet i særlige tilfælde godkende, at undervisningen  

 indrettes i kostskoleform.
 § 2.  Undervisningsinstitutioner og skoler med  

 undervisning efter § 1 opføres på planen for amtskommunernes skolevæsen og  

 undervisningsvirksomhed m.v., jf. skolestyrelseslovens § 40, stk. 2. Planen  

 skal indeholde oplysning om:
 1. Institutionernes eller undervisningens geografiske  

 placering.
 2. De former for specialundervisning, der tilbydes.
 3. Antallet af leder- og lærerstillinger ved  

 institutionerne og deres aflønning.
§ 3.  Anmodning om specialundervisning kan fremsættes  

 over for amtsrådet eller vedkommende undervisningsinstitution af den  

 pågældende person, hans forældre eller andre pårørende, de sociale  

 myndigheder, sundhedsmyndighederne eller andre, der har kendskab til  

 personens behov for specialundervisning.
Sker henvendelse til en  

 undervisningsinstitution, foretager denne indberetning til amtsrådet.
Stk. 2.  Amtsrådet kan foranledige iværksat en  

 pædagogisk-psykologisk undersøgelse med henblik på eventuel fremsættelse af  

 forslag om undervisning.
I undersøgelsen indgår samtale med den pågældende  

 selv og eventuelt hans pårørende samt drøftelser med særligt sagkyndige,  

 sociale myndigheder m.v., som kan give oplysninger til brug for vurderingen  

 af den pågældendes behov for specialundervisning og for tilrettelæggelsen af  

 undervisningstilbud.
I tilfælde, hvor en lægelig undersøgelse er af betydning  

 for undervisningens tilrettelæggelse, kan der indhentes en udtalelse fra den  

 behandlende læge eller specialklinik.
 Stk. 3.  Der udarbejdes forslag om undervisningens form,  

 indhold og omfang.
 Stk. 4.  Amtsrådet - eller efter dettes bemyndigelse  

 andre - træffer på grundlag af forslaget beslutning om iværksættelse af  

 specialundervisningen.
II.
Specialundervisning oprettet på privat initiativ § 4.  Der kan på privat initiativ efter forud indgået  

 overenskomst med amtsrådet tilbydes kompenserende specialundervisning for  

 voksne personer med fysiske eller psykiske handicap.
 Stk. 2.  I overenskomsten mellem amtsrådet og den  

 private initiativtager optages bestemmelse om godkendelse af  

 specialundervisningen, initiativtagerens budget og regnskab, anvisning af  

 eventuelt tilskud til lokaler, der benyttes til undervisningen m.v.
 § 5.  Lederne og lærerne skal opfylde de af  

 Undervisningsministeriet fastsatte uddannelseskrav og aflønnes efter de derom  

 gældende regler.
 § 6.  Amtsrådet kan på grundlag af udtalelser fra  

 særligt sagkyndige afgøre, om en person er berettiget til at deltage i  

 specialundervisningen.
III.
Fælles bestemmelser § 7.  Formålet med undervisningen m.v. er at afhjælpe  

 eller begrænse virkningerne af handicappet (kompenserende  

 specialundervisning).
 Stk. 2.  Der kan i tilknytning til den kompenserende  

 specialundervisning etableres undervisning, som er tilrettelagt under  

 hensyntagen til deltagernes handicap (hensyntagende specialundervisning).
 Stk. 3.  I forbindelse med specialundervisningen stilles  

 pædagogiske hjælpemidler til rådighed for deltagerne, ligesom der kan ydes  

 rådgivning til deltagerne, deres pårørende og andre.
 § 8.  Specialundervisningen kan gives som  

 enkeltmandsundervisning eller på hold (klasser).
Stk. 2.  Antallet af deltagere må ikke overstige 6 på  

 hvert hold, medmindre der foreligger særlige forhold.
Der skal ved  

 fastsættelsen af deltagerantallet tages hensyn til sværhedsgraden af  

 deltagernes handicap.
 Stk. 3.  Undervisningen skal være tilrettelagt i  

 overensstemmelse med en af Undervisningsministeriet udsendt vejledning.
§ 9.  Undervisningen skal være tilrettelagt efter en  

 plan, som er udarbejdet med henblik på et eller flere handicap.
Planen skal  

 angive, hvilke persongrupper den henvender sig til, samt angive et rimeligt  

 forhold mellem undervisningens mål og timetal.
 Stk. 2.  Hvor pædagogiske hensyn gør det ønskeligt, kan  

 samlæsning af flere hold i et nærmere angivet timetal godkendes.
 Stk. 3.  Til brug for opgørelsen af det læste timetal  

 skal der for hvert hold føres en liste, hvor læste timer og deltagerfremmøde  

 registreres.
 § 10.  Specialundervisningen kan tilrettelægges på  

 alle ugens dage både i dag- og aftentimerne, dog med højst 8 timers daglig  

 undervisning.
 § 11.  Undervisningen skal gennemføres i egnede  

 lokaler med fornødent udstyr.
 Stk. 2.  Kommunale og statslige lokaler samt lokaler  

 tilhørende private undervisningsinstitutioner, hvor udgifter afholdes af det  

 offentlige, skal stilles til rådighed for amtskommunen til brug ved  

 undervisningen, hvis amtskommunen ikke råder over egnede lokaler til  

 virksomheden, og hvis benyttelsen er forenelig med lokalernes øvrige brug.  

 Lokalerne skal stilles til rådighed gratis med lys, varme, rengøring,  

 fornøden skolebetjentbistand og bestående udstyr.
 Stk. 3.  Undervisningslokalet skal med hensyn til  

 størrelse, beskaffenhed og udstyr være egnet til vedkommende form for  

 specialundervisning.
 Stk. 4.  Undervisning i deltagernes hjem kan finde sted  

 i særlige tilfælde.
§ 12.  Amtsrådet afholder udgifterne ved  

 undervisningsvirksomheden.
De fornødne undervisningsmidler skal stilles  

 gratis til rådighed for deltagerne.
 Stk. 2.  Afholder amtsrådet udgifter til undervisning af  

 personer, der er hjemmehørende i en anden amtskommune, kan amtsrådet kræve  

 godtgørelse fra den amtskommune, hvor den pågældende er hjemmehørende.
 Stk. 3.  En person anses for hjemmehørende i den  

 amtskommune, hvor folkeregisterkommunen er beliggende.
 Stk. 4.  Amtskommunen kan kræve betaling fra en anden  

 amtskommune for udgifter til undervisning af personer, der er hejmmehørende i  

 amtskommunen, men som ved beregning af kommunal udligning og generelle  

 tilskud til kommuner og amtskommuner indgår i folketallet i den anden  

 amtskommune.
 Stk. 5.  Om befordring mellem hjem og  

 undervisningsinstitution eller skole gælder reglerne i  

 Undervisningsministeriets bekendtgørelse nr. 340 af 12. juli 1983 om  

 befordring af voksne, der modtager specialundervisning.
 § 13.  I Københavns og Frederiksberg kommuner  

 varetages amtsrådets opgaver efter denne bekendtgørelse af  

 kommunalbestyrelsen.
 § 14.  Klage over amtsrådets - i Frederiksberg kommune  

 kommunalbestyrelsens - afgørelser kan inden 4 uger fra afgørelsens meddelelse  

 indbringes for Direktoratet for Folkeoplysning, Frie Grundskoler m.v., af de  

 myndigheder, organisationer eller personer, som afgørelsen angår.  

 Direktoratets afgørelser kan ikke indbringes for højere administrativ  

 myndighed.
 § 15.  Bekendtgørelsen træder i kraft 1. oktober 1987.  

 Samtidig ophæves bekendtgørelse nr. 341 af 29. maj 1987 om  

 specialundervisning for voksne.
 Stk. 2.  Direktoratet for Folkeoplysning, frie  

 Grundskoler m.v. kan i særlige tilfælde fravige bestemmelserne i  

 bekendtgørelsen.
Undervisningsministeriet, den 7.  

 september 1987 P.M.V.
