 Ved kgl. resolution af 9. august 1979 har Danmark ratificeret den i  

 Strasbourg den 15. marts 1978 vedtagne tillægsprotokol til den europæiske  

 konvention af 7. juni 1968 om oplysninger om fremmed ret, jfr.  

 udenrigsministeriets bekendtgørelse nr. 50 af 3. juli 1970, Lovtidende C.
 Tillægsprotokollen har følgende ordlyd:
Oversættelse TILLÆGSPROTOKOL til den europæiske konvention om oplysninger om fremmed ret Undertegnede stater, som er medlemmer af Europarådet, er, under henvisning til den europæiske konvention om oplysninger om fremmed  

 ret, som blev åbnet for undertegnelse den 7. juni 1968 i London (i det  

 følgende betegnet som »konventionen«), i betragtning af, at det er ønskeligt at udvide den gensidige  

 internationale bistandsordning, der er etableret ved konventionen, til  

 områderne strafferet og strafferetspleje ved en multilateral ordning, der er  

 åben for alle konventionens kontraherende parter, i betragtning af, at det med henblik på at fjerne sådanne økonomiske  

 hindringer, som vanskeliggør adgangen til sagsanlæg, og på at gøre det  

 lettere for ubemidlede at udøve deres rettigheder i medlemsstaterne, er  

 ønskeligt at udvide den ved konventionen oprettede ordning til også at  

 omfatte retshjælp og juridisk rådgivning i civile og handelsmæssige sager, idet de bemærker, at konventionens artikel 1, stk. 2, bestemmer, at to  

 eller flere kontraherende parter kan beslutte indbyrdes at udvide  

 konventionen til at omfatte andre områder end dem, der er nævnt i  

 konventionen, idet de bemærker, at konventionens artikel 3, stk. 3, bestemmer, at to  

 eller flere kontraherende parter kan beslutte indbyrdes at udvide  

 konventionen til at omfatte anmodninger fra andre myndigheder end judicielle  

 myndigheder, blevet enige om følgende:
Artikel 1 De kontraherende parter forpligter sig til i overensstemmelse med  

 konventionen at forsyne hinanden med oplysninger om deres materielle og  

 processuelle ret og deres retsvæsens, herunder anklagemyndighedens, opbygning  

 på strafferettens område samt om retsreglerne vedrørende fuldbyrdelse af  

 straffeforanstaltninger.
Denne forpligtelse omfatter alle skridt, som tages i  

 forbindelse med lovovertrædelser, hvis retsforfølgning på tidspunktet for  

 anmodningen om oplysninger omfattes af den anmodende parts judicielle  

 myndigheders jurisdiktion.
Artikel 2 En anmodning om oplysninger vedrørende det område, der er nævnt i artikel  

 1, kan a. udgå ikke blot fra en domstol, men også fra enhver judiciel myndighed,  

 hvis jurisdiktion omfatter retsforfølgning af lovovertrædelser eller  

 fuldbyrdelse af straffedomme, som er endelige og retskraftige, og kan b. fremsættes ikke blot, hvor sagens retsforfølgning allerede er  

 påbegyndt, men også hvor retsforfølgning påtænkes.
Artikel 3 Indenfor rammerne af forpligtelsen i konventionens artikel 1, stk. 1, er  

 de kontraherende parter enige om, at anmodninger om oplysninger kan a. udgå ikke blot fra en judiciel myndighed, men også fra enhver myndighed  

 eller person, som inden for officielle ordninger vedrørende retshjælp eller  

 juridisk rådgivning optræder på ubemidledes vegne, og kan b. fremsættes ikke blot, hvor retssag allerede er anlagt, men også hvor  

 sagsanlæg påtænkes.
Artikel 4 1. En kontraherende part, som ikke har oprettet eller  

 udpeget et eller flere afsenderorganer, jfr. konventionens artikel 2, stk. 2,  

 skal oprette eller udpege et eller flere sådanne organer, som skal sende  

 anmodninger om oplysninger fremsat i overensstemmelse med artikel 3 i denne  

 protokol til det kompetente udenlandske modtagerorgan.
 2. En kontraherende part skal underrette Europarådets  

 generalsekretær om navn og adresse på det eller de afsenderorganer, som  

 oprettes eller udpeges i henhold til stk. 1.
Artikel 5 1. Enhver stat kan ved undertegnelsen eller  

 deponeringen af sit ratifikations-, accept-, godkendelses- eller  

 tiltrædelsesdokument erklære, at den kun vil være bundet af enten kapitel I  

 eller kapitel II i denne protokol.
2. Enhver stat, som har afgivet sådan erklæring, kan  

 senere til enhver tid ved meddelelse til Europarådets generalsekretær  

 erklære, at den vil være bundet af både kapitel I og kapitel II.
Sådan  

 meddelelse får virkning fra den dag, da den modtages.
3. Enhver kontraherende part, som er bundet af både  

 kapitel I og kapitel II, kan til enhver tid ved meddelelse til Europarådets  

 generalsekretær erklære, at den kun vil være bundet af kapitel I eller  

 kapitel II.
Sådan meddelelse får virkning seks måneder efter den dag, da den  

 modtages.
 4. Kapitel I eller kapitel II anvendes kun mellem  

 kontraherende parter, som er bundet af det pågældende kapitel.
Artikel 6 1. Denne protokol er åben for undertegnelse af de af  

 Europarådets medlemsstater, som har undertegnet konventionen.
De kan tiltræde  

 protokollen enten ved a. undertegnelse uden forbehold af ratifikation, accept eller godkendelse  

 eller ved b. undertegnelse med forbehold af ratifikation, accept eller godkendelse,  

 efterfulgt af ratifikation, accept eller godkendelse.
 2. Ratifikations-, accept- eller  

 godkendelsesinstrumenter deponeres hos Europarådets generalsekretær.
 3. En stat, der er medlem af Europarådet, kan ikke  

 undertegne denne protokol uden forbehold af ratifikation, accept eller  

 godkendelse, eller ratificere, acceptere eller godkende den, medmindre den  

 enten tidligere eller samtidig har ratificeret eller accepteret konventionen.
Artikel 7 1. Denne protokol træder i kraft tre måneder efter den  

 dag, da tre medlemsstater af Europarådet har tiltrådt den i overensstemmelse  

 med artikel 6.
 2. I forhold til en medlemsstat, som senere  

 undertegner protokollen uden forbehold af ratifikation, accept eller  

 godkendelse, eller som ratificerer, accepterer eller godkender den, træder  

 protokollen i kraft tre måneder efter dagen for sådan undertegnelse eller for  

 deponeringen af ratifikations-, accept- eller godkendelsesinstrumentet.
Artikel 8 1. Efter protokollens ikrafttræden kan enhver stat,  

 som har tiltrådt konventionen eller som er blevet opfordret til at tiltræde  

 den, af ministerkomiteen opfordres til også at tiltræde protokollen.
 2. Sådan tiltrædelse sker ved deponering af et  

 tiltrædelsesinstrument hos Europarådets generalsekretær og får virkning tre  

 måneder efter den dag, da det er deponeret.
Artikel 9 1. Enhver stat kan ved undertegnelsen eller ved  

 deponeringen af sit ratifikations-, accept-, godkendelses- eller  

 tiltrædelsesinstrument angive det eller de territorier, som konventionen skal  

 finde anvendelse på.
 2. Enhver stat kan ved deponeringen af sit  

 ratifikations-, accept-, godkendelses- eller tiltrædelsesinstrument eller  

 senere til enhver tid ved erklæring til Europarådets generalsekretær udvide  

 protokollen til at omfatte eet eller flere i erklæringen angivne territorier,  

 for hvis internationale forbindelser den er ansvarlig eller på hvis vegne den  

 er bemyndiget til at indgå forpligtelser.
3. Enhver erklæring, der afgives i medfør af stk. 2,  

 kan for ethvert i erklæringen angivet territorium kaldes tilbage ved  

 meddelelse til Europarådets generalsekretær.
Tilbagekaldelsen får virkning  

 seks måneder efter, at generalsekretæren har modtaget meddelelsen.
Artikel 10 1. Enhver kontraherende part kan for sit vedkommende  

 opsige protokollen ved en meddelelse til Europarådets generalsekretær.
 2. Opsigelsen får virkning seks måneder efter, at  

 generalsekretæren har modtaget meddelelsen.
 3. Opsigelsen af konventionen medfører automatisk  

 opsigelse af protokollen.
Artikel 11 Europarådets generalsekretær skal underrette rådets medlemsstater og  

 enhver stat, som har tiltrådt konventionen, om:
a. enhver undertegnelse uden forbehold af ratifikation, accept eller  

 godkendelse; b. enhver undertegnelse med forbehold af ratifikation, accept eller  

 godkendelse; c. enhver deponering af et ratifikations-, accept-, godkendelses- eller  

 tiltrædelsesinstrument; d. enhver ikrafttræden af denne protokol i medfør af artikel 7; e. enhver meddelelse, der er modtaget i henhold til artikel 4; f. enhver erklæring eller meddelelse, der er modtaget i henhold til  

 artikel 5; g. enhver erklæring, der er modtaget i henhold til artikel 9, og om enhver  

 tilbagekaldelse af en sådan erklæring; h. enhver meddelelse, der er modtaget i henhold til artikel 10, og om den  

 dag opsigelsen får virkning.
 Til bekræftelse heraf har undertegnede dertil behørigt befuldmægtigede  

 underskrevet denne protokol.
Udfærdiget i Strasbourg den 15. marts 1978 på engelsk og fransk, idet  

 begge tekster skal have samme gyldighed, i eet eksemplar, som skal deponeres  

 i Europarådets arkiv.
Europarådets generalsekretær skal sende bekræftede  

 genparter til hver af de stater, som undertegner og tiltræder protokollen.
 Danmarks ratifikationsinstrument blev den 11. oktober 1979 deponeret hos  

 Det europæiske Råds generalsekretær, og konventionen er herefter i medfør af  

 tillægsprotokollens bestemmelse i artikel 7, stk. 2, for Danmarks vedkommende  

 trådt i kraft den 12. januar 1980.
 Tillægsprotokollen er foruden af Danmark ratificeret af nedennævnte lande  

 med virkning fra de angivne datoer:
 Tillægsprotokollen er undertegnet, men ikke tiltrådt af Frankrig,  

 Grækenland, Irland, Italien, Luxembourg, Portugal og Forbundsrepublikken  

 Tyskland.
 Cypern og Nederlandene har i medfør af bestemmelserne i artikel 5, stk. 1,  

 afgivet erklæring om, at de kun er bundet af bestemmelserne i kapitel I.
