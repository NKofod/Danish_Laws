Skriftlig fremsættelse (24. februar 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af færdselsloven og pasloven (Kommunernes varetagelse af visse  

 opgaver  

 på  

 kørekort- og pasområdet som led i  

 kommunalreformen) (Lovforslag nr.
L 29).
 Lovforslaget er en del af den lovgivningsmæssige  

 gennemførelse af kommunalreformen.
 Det indgår som led i aftalen om kommunalreformen, at  

 borgerne ved ansøgning om kørekort og pas skal kunne indlevere billede og  

 ansøgning til kommunen, ligesom betalingen skal foregå i kommunalt regi.
 Det foreslås derfor, at justitsministeren bemyndiges til at  

 kunne henlægge opgaver på kørekort- og pasområdet, der har karakter af  

 administrativ borgerbetjening, herunder i et vist begrænset omfang  

 afgørelseskompetence, til kommunalbestyrelserne.
 Det foreslås endvidere, at justitsministeren bemyndiges til  

 at fastsætte nærmere bestemmelser om omfanget af disse opgaver og om adgangen  

 til at påklage afgørelser truffet af kommunalbestyrelsen i henhold til  

 justitsministerens bemyndigelse, herunder at afgørelserne ikke skal kunne  

 indbringes for ministeren.
 Det er hensigten, at kommunalbestyrelsen skal forestå den  

 lettere (ekspeditionsmæssige) del af behandlingen af ansøgninger om kørekort  

 og  

 pas og herunder træffe visse afgørelser.
 Afgørelser, der forudsætter egentlig sagsbehandling,  

 herunder foretagelse af mere indgående vurderinger og skøn, eller som  

 forudsætter adgang til oplysninger fra Kriminalregisteret, skal derimod  

 fortsat  

 træffes af politiet.
 Det foreslås endelig, at justitsministeren bemyndiges til at  

 fastsætte regler om adgangen til at påklage afgørelser truffet af politiet i  

 henhold til paslovens § 2, stk. 1, og regler udstedt i medfør af § 1, stk. 2,  

 herunder at afgørelserne ikke skal kunne indbringes for justitsministeren.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
