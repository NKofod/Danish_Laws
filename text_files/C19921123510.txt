 Vedrørende kørsel med langt træ i politikredsene 1-8.
Efter drøftelser mellem Københavns Politidirektør og politimestrene i  

 politikredsene 2 - 13 er der opnået enighed om forsøgsvis at frafalde  

 standardbetingelsen for transporttilladelse i blanket P 251 om, at kørsel  

 ikke må finde sted i politikredsene 1 - 8 i myldretiden, for så vidt angår  

 transport af langt træ på motorveje.
Forsøgsordningen gælder frem til  

 udgangen af 1993.
 Ved transport af langt træ i myldretiden uden for motorvejsnettet i  

 politikredsene 1 - 8 skal der fortsat ske en forudgående drøftelse med den  

 politikreds, hvor transporten skal foregå.
 På den baggrund skal Justitsministeriet anmode politiet om, at der ved  

 udlevering af blanket P 251 udleveres vedlagte vejledning til ansøgeren,  

 såfremt der gives tilladelse til transport af langt træ, der vil berøre  

 politikredsene 1 - 8.
P.
M.
V.
E.B.
Nina Holst-Christensen Vejledning til transporttilladelse i blanket P 251 vedrørende kørsel med  

 langt træ på motorvejsnettet i København og omegn.
 Ved ansøgning om transporttilladelse til kørsel med langt træ på motorveje  

 i politikredsene København, Frederiksberg, Gentofte Lyngby, Gladsaxe,  

 Hvidovre, Glostrup og Tårnby kan der ses bort fra kravet i blanket P 251,  

 hvorefter kørsel ikke må finde sted i de nævnte politikredse i tidsrummet kl.  

 06.30 - 09.00 og kl. 15.30 - 18.00 på hverdage, og kl. 11.30 - 14.00 på  

 lørdage.
 Ved transport af langt træ i myldretiden uden for motorvejsnettet i  

 politikredsene 1 - 8 skal der fortsat ske en forudgående drøftelse med den  

 politikreds, hvor transporten skal foregå.
 Denne ordning gælder foreløbigt frem til udgangen af 1993.
