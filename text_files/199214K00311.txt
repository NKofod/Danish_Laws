Nr BTL 311 Betænkning over Forslag til lov om midlertidig refusion af kommunernes  

 merudgifter på børnepasnings- og ældreområdet   

 Nr L 311 1992-93, 1. samling Afgivet af Kommunaludvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Børne- og Ungdomspædagogernes Landsforbund, Pædagogisk Medhjælper Forbund og Ventelisteudvalget.
 Der er af to mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse uændret .
Et mindretal (Det Konservative Folkepartis og Venstres medlemmer af  

 udvalget) indstiller lovforslaget til forkastelse ved 3. behandling.  

 Lovforslaget er et brud med de gældende principper om bloktilskud til  

 kommunerne.
Et princip, som mindretallet ønsker at bevare.
Ved at indføre  

 refusionssystemet, som lovforslaget gør, ønsker flertallet bag lovforslaget  

 at styre den kommunale adfærd og prioritering, hvilket efter mindretallets  

 opfattelse er et indgreb i det kommunale selvstyre.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af forslagene har partierne  

 ved tidligere lejligheder selv fremlagt, men i helt andre sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se forslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
 Et andet mindretal (Socialistisk Folkepartis medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Det er efter mindretallets opfattelse en rigtig politik at give kommunerne  

 mulighed for øget aktivitet på socialområdet.
Dette område har et skrigende  

 behov, og mange opgaver lades uløste på grund af kommunernes vanskelige  

 økonomiske situation.
Set i et beskæftigelsesfremmende lys er det efter  

 mindretallets mening det eneste rigtige at sætte arbejde i gang der, hvor der  

 er behov.
Mindretallet mener dog, at lovforslaget er meget stramt i sine præmisser  

 for tilskud.
Derfor har mindretallet stillet en række ændringsforslag, som  

 skal lempe betingelserne og dermed give både en bedre beskæftigelseseffekt og  

 en bedre social effekt. Ændringsforslagene retter også delvis op på den  

 omvendte Robin Hood-effekt, som lovforslaget indeholder med den særligt høje  

 tilskudsgrænse for særligt lidet aktive kommuner.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 ÆndringsforslagAf et mindretal (FP):
 Til titlen 1) Titlen affattes således:
»Forslag til Lov om midlertidig refusion af kommunernes merudgifter på  

 ældreområdet«.
 Til § 1 2) Paragraffen udgår.
 Af et mindretal (SF):
 3) I stk. 1 ændres »1994 og 1995« til:  

 »1994-1997«.
 4) I stk. 1 ændres »30 pct.« til: »25  

 pct.«.
 5) I stk. 1 ændres »budget 1993« til:  

 »budget 1992«.
 Til § 2 6) I stk. 1 ændres »1994 og 1995« til:  

 »1994-1997«.
 7) I stk. 1 ændres »50 pct.« til: »45  

 pct.«.
 8) I stk. 1 ændres »budget 1993« til:  

 »budget 1992«.
 Til § 3 9) Paragraffen udgår.
 Af et mindretal (FP):
 10) I stk. 1 ændres »§§ 1-2« til: »§  

 2«.
 11) I stk. 2 ændres »§§ 1-2« til: »§  

 2«, og ordene »børne- og« og ordene »henholdsvis 65  

 og« udgår.
 Til § 5Af et mindretal (SF):
 12) I stk. 1, 1. pkt. ændres »§§ 1-3« til:  

 »§§ 1 og 2«, og stk. 1, 2. pkt. , udgår.
 Af et mindretal (FP):
 13) I stk. 1 ændres »§§ 1-3« til: »§§ 2 og  

 3«.
 Af et mindretal (SF):
 Til § 6 14) Paragraffen udgår.
 Til § 7 15) I stk. 1 ændres »1994 og 1995« til:  

 »1994-1997«.
Bemærkninger Til nr. 1, 2, 10, 11 og 13 Det er Fremskridtspartiets opfattelse, at det  

 er aldeles glimrende, at vore ældre borgere får hjemmehjælpsordningen  

 styrket.
Derimod er det aldeles unødvendigt at udvide den kommunale  

 dagpasning for børn.
Børn er forældrenes ansvar også med hensyn til pasning.
Privatisering af børnepasningen, brugerbetaling og reducerede  

 personskatter er vejen frem mod en langt bedre situation for børnefamilierne.  

 Den kommunale børnepleje har i forvejen alt for mange ressourcer, idet  

 personalenormeringer og udgifter til bygninger m.v. har et helt urealistisk  

 højt niveau.
Kvaliteten ville stige og priserne falde, såfremt børnepasning  

 skete på et frit marked.
For børnefamilier uden økonomisk formåen er det en  

 social opgave. Ændringsforslagene betyder, at den gode ældredel bibeholdes,  

 og at den unødvendige børnedel udgår.
Til nr. 3, 4, 5, 6, 7, 8, 9, 12, 14 og 15 Lovforslaget bør ses som en  

 opfølgning af aktiveringsforliget og som sådan tage udgangspunkt i  

 situationen i kommunerne før dette forligs ikrafttræden.
Refusionsgrundlaget  

 bør derfor ændres fra 1993 til 1992.
Hvis lovforslaget skal ses som et egentligt aktiveringsforslag, må loftet  

 fjernes, da især de aktive kommuner alt for hurtigt vil ramme dette.
For at  

 holde udgifterne på et rimeligt niveau i forhold til udgangspunktet,  

 nedsættes refusionsprocenterne.
Det vil fremme motivationen i kommunerne, at lovforslaget får en længere  

 funktionsperiode, da man så mindsker risikoen for at skulle afskedige  

 personalet igen efter en kort periode.
Kommunerne vil få mere ro omkring  

 deres udgifter.
Derudover tilsiger den demografiske udvikling, at børnetallet  

 vil toppe i 1996-97.
Erling Christensen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jørn Pedersen (S)  

 Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  

 Lis Noer Holmberg (V) Erik Larsen (V) Else Winther Andersen (V) Poul Nødgaard  

 (FP) nfmd.
Ebbe Lundgaard (RV) Glønborg (KRF) Centrum-Demokraterne havde ingen medlemmer i udvalget.
