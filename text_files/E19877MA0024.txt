 Et revisionsfirma rejste spørgsmål om, hvorvidt gratis udleverede varer  

 (hamburgers, pommes frites, kaffe mv) fra en restaurant anses for  

 gaver/repræsentation efter momslovens § 16, stk 3, pkt e.
Udleveringen af gratisvarer har i alle tilfælde været betinget af køb af  

 et af virksomhedens produkter.
Således fik kunden ved køb af en burger  

 vederlagsfrit udleveret en ekstra, mens udlevering af gratis kaffe eller  

 pommes frites fandt sted i forbindelse med køb af et ikke nærmere  

 specificeret produkt fra virksomheden.
Samtlige varer er udleveret i  

 éngangsemballage, som er forsynet med bomærke.
 Revisionsfirmaet var af den opfattelse, at varerne må betragtes som  

 vareprøver/reklameartikler, udleveret med det formål at opnå, at modtageren  

 fremover bliver kunde i restauranten.
Nævnet traf afgørelse om, at de udleverede gratisvarer kan anses som  

 rabatter, der ubetinget er ydet i forbindelse med leveringen af et af  

 virksomhedens produkter.
Gratisvarerne udgør således en integreret del af den  

 samlede leverance og skal derfor ikke selvstændigt indregnes i den  

 momspligtige værdi/omsætning.
