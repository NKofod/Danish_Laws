 1. Indledning.
Vejledningen omfatter indtægtsdækket virksomhed i medfør af bestemmelserne  

 i finansministeriets budgetvejledning af maj 1985, jfr. afsnit 59.2. om  

 statsinstitutioners og visse selvejende institutioners adgang til at udføre  

 indtægtsdækket virksomhed.
I vejledningen beskrives konteringen for et  

 enkeltprojekt efter regning.
Der er hermed ikke taget stilling til  

 konteringen ved andre former for salg efter reglerne for indtægtsdækket  

 virksomhed.
 2. Regnskabsføringen.
Udgifter og indtægter vedrørende projektet registreres løbende på en  

 projektkonto eller lignende.
Denne konto skal indrettes således, at det  

 enkelte projekt kan følges.
 Moms føres i overensstemmelse med gældende regler.
 Med hensyn til de enkelte posteringer bemærkes følgende, idet der iøvrigt  

 henvises til vedhæftede konteringseksempel:
 2.1. Personale.
 a) Personale, der ansættes til projektet.
 Den indtægtsdækkede virksomheds konto og projektkontoen debiteres for den  

 faktiske lønudgift, der samtidig krediteres betalingskontoen.
 b) Personale, der er udlånt af institutionen.
 På grundlag af løbende indberetninger om tidsforbruget for et projekt,  

 jfr. punkt 2.5. beregnes projektets lønudgifter.
 For personale, der helt eller i væsentligt omfang har været beskæftiget  

 med projektarbejde, kan lønudgiften opgøres på grundlag af den faktiske løn  

 (kvotaløn).
 I øvrige tilfælde opgøres lønudgiften på grundlag af beregnet  

 gennemsnitsløn (gennemsnitsløn).
 1. Kvotaløn.
Lønudgiften debiteres den indtægtsdækkede virksomheds konto og  

 projektkontoen.
Samtidig krediteres institutionens betalingskonto for beløbet  

 (eller lønkontoen, såfremt lønnen allerede er debiteret denne konto).
 2. Gennemsnitsløn.
Den beregnede gennemsnitsløn debiteres den indtægtsdækkede virksomheds  

 konto og projektkontoen.
Samtidig krediteres institutionens lønningskonto for  

 beløbet.
 Ved beregning af gennemsnitsløn skal følgende løndele m.v. indgå i  

 beregningen:
 c) Personale, der af institutionen ansættes til erstatning for  personale,  

 der medvirker i projekter.
 Udgiften til aflønning af erstatningspersonale debiteres institutionens  

 lønkonto og krediteres betalingskontoen.
 2.2. Udgifter til forbrugsgods og apparatur, som rekvirenten skal  betale  

 i henhold til kontrakten.
 a) Anvendelse af forbrugsgods og apparatur direkte indkøbt til  projektet.
Beløbet excl. moms debiteres den indtægtsdækkede virksomheds konto og  

 projektkontoen.
Momsbeløbet debiteres momsregnskabet og det samlede beløb  

 incl. moms krediteres betalingskontoen.
 b) Anvendelse af forbrugsgods, der i forvejen er indkøbt af  

  institutionen.
 (Materialer fra lager).
 Beløbet excl. moms debiteres den indtægtsdækkede virksomheds konto og  

 projektkontoen og krediteres den pågældende standardkonto i institutionen.
 Samtidig krediteres momsen konto 55 og debiteres momskontoen.
 2.3. Anvendelse af eksisterende apparatur, som der ifølge kontrakt  skal  

 betales for.
Forholdet kan for institutionen betragtes som supplerende mindre  

 virksomhed.
På grundlag af instituttets indberetning om anvendelsen og på  

 grundlag af den med rekvirenten aftalte betaling debiteres den  

 indtægtsdækkende virksomheds konto 37 og projektkontoen for beløbet, der  

 samtidig krediteres konto 47 i institutionen.
 2.4. Rejseudgifter, som rekvirenten skal betale.
 Udgifterne debiteres den indtægtsdækkede virksomheds konto og  

 projektkontoen og krediteres betalingskontoen.
 2.5. Indberetning af udgifter fra institutter m.v.
Til brug ved institutionernes regnskabsføring skal der af de institutter  

 m.v., hvor arbejdet udføres, foretages en løbende registrering af det antal  

 timer, der af personalet anvendes på vedkommende projekt, fordelt på  

 personale ansat til projektet og personale udlånt af institutionen, samt  

 fordelt på de respektive personalegrupper.
I det omfang, der anvendes  

 overtimer, skal dette også registreres.
Timeforbruget m.v. indberettes  

 månedsvis til institutionernes regnskabsafdeling, der på grundlag heraf  

 bogfører lønudgifterne i forbindelse med projektet.
 Skal der efter kontrakten også betales for andet end lønudgifter, f.eks.  

 forbrugsgods, rejser, anskaffelse eller benyttelse af særligt kostbart  

 apparatur, skal instituttet ligeledes foretage de fornødne indberetninger  

 herom til institutionens regnskabsafdeling.
 2.6. Registreringer i forbindelse med afslutningen af et projekt.
Faktura udskrives på grundlag af en specificeret opgørelse over udgifter  

 excl. moms, overhead til institutionen, overhead til staten samt moms.
De på  

 projektkontoen debiterede udgifter excl. moms krediteres projektkontoen.  

 Fakturabeløbene bortset fra momsen krediteres standardkonto 43 i den  

 indtægtsdækkede virksomhed.
 Af hensyn til opgørelse for den indtægtsdækkede virksomhed under eet af  

 overskud og underskud, overhead m.v. skal indtægterne på konto 43  

 specificeres ved løbenumrene således:
 43.01. Ikke disponible indtægter.
 (Statens andel af overhead).
 43.02. Øvrige indtægter.
 (Institutionens andel af overhead samt salgsindtægter efter regning).
 Momsen af fakturabeløbet krediteres momsregnskabet.
 Det samlede fakturabeløb incl. moms debiteres institutionens debitorkonto.
 2.7. Rekvirentens betaling.
Ved indbetaling af fakturabeløbet krediteres institutionens debitorkonto  

 for dette.
Beløbet debiteres samtidig betalingskontoen.
 2.8. Aftale om indbetalinger fra rekvirenten.
Der kan højst ydes kredit med betalingen i 12 måneder fra projektets  

 begyndelse.
Hvis projektet forventes at løbe over en længere periode end 12  

 måneder, skal der aftales acontoindbetalinger eller udstedes delfaktura på  

 den gennemførte del af projektet.
 Delfakturaer og betalingen svarende hertil bogføres som ovenfor angivet.
