Betænkning afgivet af Skatteudvalget den 31. maj 2016 Betænkning over Forslag til folketingsbeslutning om større transparens i Danmarks forhandlinger om dobbeltbeskatningsoverenskomster [af René Gade (ALT), Rune Lund (EL) og Lisbeth Bech Poulsen (SF)]:
1. Udvalgsarbejdet Beslutningsforslaget blev fremsat den 1. april 2016 og var til 1. behandling den 19. maj 2016. Beslutningsforslaget blev efter 1. behandling henvist til behandling i Skatteudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, DF, V, LA og KF) indstiller beslutningsforslaget til forkastelse.
Socialdemokratiet kan ikke støtte beslutningsforslaget og har redegjort politisk for sin holdning ved 1. behandling.
Partiet tilbød dog i samme anledning forslagsstillerne at medvirke til at formulere en beretning i Skatteudvalget, hvor et eventuelt flertal af partier kunne opfordre regeringen til at udbrede den allerede eksisterende procedure for høring af erhvervsinteressenter forud for forhandlinger om dobbeltbeskatningsaftaler til også at omfatte udviklingsorganisationer, i de tilfælde hvor der er tale om at forhandle med et udviklingsland.
Dermed vil de relevante organisationer altså vide, at forhandlingerne vil finde sted og have mulighed for at give input, tilkendegive synspunkter og i øvrigt agere i sagen.
Socialdemokratiet konstaterer, at dette tilbud ikke er blevet taget imod af forslagsstillerne.
 Et mindretal i udvalget (EL, ALT, SF og RV) indstiller beslutningsforslaget til vedtagelse uændret.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Dennis Flydtkjær (DF) Jan Rytkjær Callesen (DF) Hans Kristian Skibby (DF) Kim Christiansen (DF) Morten Marinus (DF) Mette Hjermind Dencker (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Jakob Engel-Schmidt (V) Merete Riisager (LA) nfmd.
Ole Birk Olesen (LA) Brian Mikkelsen (KF) Ane Halsboe-Jørgensen (S) Jens Joel (S) fmd.
Jeppe Bruus (S) Jesper Petersen (S) Mattias Tesfaye (S) Peter Hummelgaard Thomsen (S) Anne Paulin (S) Rune Lund (EL) Pelle Dragsted (EL) Josephine Fock (ALT) René Gade (ALT) Martin Lidegaard (RV) Lisbeth Bech Poulsen (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
