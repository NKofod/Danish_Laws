Den 22. november 1990 undertegnedes i Praia en overenskomst mellem Danmark og Kapverderne, ifølge hvilken den danske regering yder et beløb på 44 millioner kroner til etablering af vindmølleparker.
Beløbet vil blive brugt til at gøre Kapverderne delvist selvforsynende med  

 energi ved at benytte sig af passaten, der blæser over øerne det meste af  

 året.
Der vil således blive etableret vindmølleparker ved landets tre største  

 byer.
Under projektforløbet vil der endvidere blive uddannet kapverdiske  

 teknikere i drift og vedligeholdelse og oprettet et centralværksted.
 Forskningscenter RISØ vil koordinere og overvåge den danske indsats.
 Overenskomsten er gældende i 3 år.
