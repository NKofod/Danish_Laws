 Efter § 18, stk. 3, § 21, stk. 2 og 4, § 22, § 23, stk. 4, § 27, stk. 2, §  

 32, stk. 2, § 33, stk. 6, § 34, stk. 9, § 38, stk. 2, § 62, stk. 5 og 7, §  

 88, stk. 3, og § 89 A i lov om stempelafgift, jf. lovbekendtgørelse nr. 538  

 af 28. juni 1993, bestemmes:
Fastsættelse af stempelafgift § 1.  Fastsættelse af stempelafgift efter  

 stempellovens § 23, stk. 2, foretages af den stempelmyndighed, inden for hvis  

 område den pågældende part eller dennes fuldmægtig har bopæl eller  

 forretningssted.
For dokumenter angående fast ejendom fastsættes afgiften dog  

 af den stempelmyndighed, inden for hvis område ejendommen er beliggende.
Stk. 2 .  Begæring om godtgørelse af stempelafgift efter  

 stempellovens § 28, § 29 eller § 36 indgives til den i stk. 1 anviste  

 stempelmyndighed.
Er den stempelafgift, der ønskes godtgjort, fastsat af en  

 anden stempelmyndighed, rettes godtgørelsesbegæringen til denne.
 Stk. 3 .  Stempelmyndigheden forsyner dokumentet med en  

 påtegning om den fastsatte afgift og sender det til en told- og skatteregion  

 efter Told- og Skattestyrelsens anvisning, jf. bilag 1 til denne  

 bekendtgørelse, hvor dokumentet kan indløses mod betaling af den fastsatte  

 afgift, eller hvorfra eventuelt overskydende stempelafgift tilbagebetales.
 § 2.  Vælger parterne i et retsforhold om en periodisk  

 ydelse at beregne stempelafgiften på grundlag af en kapitalisering af  

 ydelsen, jf. stempellovens § 18, stk. 3, skal tabellerne om fastsættelse af  

 værdien af brugs-, rente- eller indtægtsnydelser ved beregning af arve- og  

 gaveafgift lægges til grund, jf. senest bekendtgørelse nr. 919 af 18.  

 december 1991.
Byggelån § 3.  Stempelfritagelse efter stempellovens § 62, stk.  

 5, af dokumenter om lån i banker og sparekasser mod håndpant, der optages til  

 finansiering af byggearbejder på fast ejendom, er betinget af, at låntageren  

 over for pengeinstituttet godtgør, at omkostningerne ved det pågældende  

 byggearbejde er beregnet til 50.000 kr. eller mere.
Pengeinstituttet skal før  

 hver udbetaling sikre sig, at der er udført byggearbejder til en værdi, der  

 mindst svarer til det beløb, som udbetales.
Påtegning m.v. på dokumenter § 4.  Påtegning efter stempellovens § 38 om  

 ejendomsværdien på et dokument om overdragelse af fast ejendom gives af den  

 kommune, hvori ejendommen ligger.
Ligger ejendommen i flere kommuner, gives  

 påtegningen af den kommune, hvori den største del af ejendommens areal  

 ligger.
 Stk. 2 .  Påtegningen skal oplyse om ejendomsværdien  

 efter den sidst foretagne ejendomsvurdering eller  

 ejendomsvurderingsregulering efter ejendomsvurderingsloven, som ejeren eller  

 ejendommens administrator har fået meddelelse om.
 § 5.  Stempling efter stempellovens § 34, stk. 1, 1.  

 pkt., af dokumenter om overdragelse af ejerboliger til helårsbeboelse er  

 betinget af, at parterne på overdragelsesdokumentets forside har afgivet  

 følgende underskrevne erklæring, der eventuelt kan indføjes i dokumentets  

 forsidetekst, hvorved erklæringen bliver omfattet af dokumentets underskrift:
 »Erklæring om ejendommens anvendelse.
Ejendommen er udelukkende til helårsbeboelse.
Den var indtil overdragelsen  

 eller bliver ved overdragelsen bestemt til brug for ejeren.« Stk. 2 .  Stempling efter stempellovens § 34, stk. 2,  

 jf. stk. 1, af dokumenter om overdragelse af ejendomme med/til blandet  

 benyttelse er betinget af, at parterne på overdragelsesdokumentets forside  

 har afgivet følgende underskrevne erklæring, der eventuelt kan indføjes i  

 dokumentets forsidetekst, hvorved erklæringen bliver omfattet af dokumentets  

 underskrift:
 »Erklæring om ejendommens anvendelse.
En del af ejendommen svarende til (værdien af ejerboligen/værdien af hele  

 ejendommen) er helårsbeboelse.
Denne del af ejendommen var indtil  

 overdragelsen eller bliver ved overdragelsen bestemt til brug for  

 ejeren.« Stk. 3.  I tilfælde af ejendomsoverdragelse ved  

 tvangsauktion afgives de i stk 1 og 2 nævnte erklæringer af erhververen, og  

 erklæringen kan i disse tilfælde afgives som en løs erklæring, der ikke  

 påføres selve det stempelpligtige dokument.
 § 6.  Stempelfrihed efter stempellovens § 62, stk. 1,  

 nr. 3, ved optagelse af realkreditlån eller realkreditlignende lån m.v. til  

indfrielse af sådanne lån er betinget af, at der senest ved  

 dokumentets indlevering til tinglysning på dokumentets første side (eventuelt  

 ved en henvisning til påtegning på en allonge til dokumentet) er påført en  

 opgørelse af det stempelpligtige beløb med følgende specifikationsgrad, der  

 nærmere er beskrevet i bilag 2 til denne bekendtgørelse, og med angivelse af,  

 om opgørelsen er foretaget på grundlag af nominelle værdier eller  

 kursværdier:
 Pålydende, nyt lån kr.
 - Evt. forholdsmæssigt kurstab, nyt lån kr.
 - Restgæld/Indfrielsessum, indfriede lån kr.
 - Omkostninger, indfriede lån kr.
- Forholdsmæssige omkostnin- ger, nyt lån kr.
Stempelpligtigt beløb kr.
Stk. 2.  Er det nye lån ydet af et pengeinstitut, er  

 stempelfriheden endvidere betinget af, at låntager senest ved dokumentets  

 indlevering til tinglysning på dokumentets forside (eventuelt ved en  

 henvisning til en påtegning på en allonge til dokumentet) har afgivet en  

 dateret og underskreven erklæring om, at lånet ikke har sikkerhed ud over 80  

 pct. af den på lånetidspunktet senest meddelte offentlige ejendomsvurdering  

 eller årsregulering.
Erklæringen skal på dokumentet være attesteret af  

 långiver.
 Stk. 3.  Stempelfrihed efter § 62, stk. 1, nr. 3, ved  

kreditorskifte på de af bestemmelsen omfattede pantebreve er betinget  

 af, at den nye kreditor på dokumentets første side har afgivet en dateret og  

 underskreven erklæring om, at dokumentet er stempelfrit efter reglen om  

 kreditorskifte i stempellovens § 62, stk. 1, nr. 3.
Stempel § 7.  Stempelafgiften for et dokument, der ikke  

 stemples maskinelt eller stempelberigtiges efter særlig tilladelse på grund  

 af retsforholdets karakter, udredes på en af følgende to måder:
 Stk. 2 .  Den samlede værdi af mærker og papir skal  

 svare til den pligtige afgift.
 Stk. 3 .  Stempelmærkerne anbringes så vidt muligt  

 øverst på dokumentets første tekstside.
 Stk. 4 .  Når en aftale optages i en protokol eller i  

 øvrigt som led i en større skriftlig og underskreven redegørelse, anbringes  

 stempelmærkerne enten ved det afsnit, der indeholder aftalen, eller på en  

 udskrift af protokollen m.v.
 § 8.  De almindelige stempelmærker udfærdiges til  

 følgende værdier:
 25 øre, 50 øre, 1 kr., 2. kr., 3 kr., 4 kr., 5 kr., 6 kr., 7 kr., 8 kr., 9  

 kr., 10 kr., 15 kr., 20 kr., 25 kr., 30 kr., 40 kr., 50 kr., 100 kr., 200  

 kr., 500 kr., 1.000 kr., 5.000 kr. og 10.000 kr.
Stk. 2 .  Stempelpapir udfærdiges til værdierne 50.000  

 kr., 100.000 kr., 150.000 kr. og 200.000 kr.
Stempelpapir til en højere værdi  

 end 200.000 kr. kan bestilles hos de i § 9 nævnte stempelmærkeforhandlere.
Stk. 3 .  Tinglysningskontorerne kan maskinelt  

 fremstille såvel daterede som udaterede særlige stempelmærker til den værdi,  

 der ønskes.
Salg af daterede stempelmærker foretages kun, når der foreligger  

 et dokument, hvorpå mærket samtidig påklæbes.
De af tinglysningskontorerne  

 fremstillede mærker er med bundtryk i farverne gul/orange og teksten trykt i  

 sort.
Mærkerne fremtræder således:
 § 9.  Stempelmærker og stempelpapir kan købes,  

 eventuelt først efter forudgående bestilling, mod kontant betaling hos  

 følgende stempelmærkeforhandlere:
 Stk. 2.  Stempelmærkeforhandlere kan af Told- og  

 Skatteregion Høje-Taastrup autoriseres til at stemple maskinelt med en til  

 formålet godkendt frankeringsmaskine mod kontant betaling.
 § 10.  Efter stempellovens § 21, stk. 3, kan  

 forsikringsselskaber, pengeinstitutter og lignende finansielle institutter  

 (herunder realkreditinstitutter), der er undergivet offentligt tilsyn, efter  

 anmodning få tilladelse af Told- og Skatteregion Høje-Taastrup til selv at  

 stemple forsikringsdokumenter, gældsbreve, lånekontrakter og  

 sikkerhedsdokumenter, som oprettes i forholdet mellem dem og deres kunder,  

 med en til formålet godkendt frankeringsmaskine.
§ 11.  Efter stempellovens § 70 kan  

 forsikringsselskaber m.v. efter anmodning få tilladelse af Told- og  

 Skatteregion Høje-Taastrup til at berigtige stempelafgiften for samtlige de i  

 regnskabsåret tegnede forsikringer eller visse arter heraf ved indbetaling af  

 samlede beløb uden stempling af det enkelte forsikringsdokument.
De  

 pågældende forsikringsdokumenter forsynes med følgende påtegning:  

 »Stempelafgiften berigtiges efter stempelafgiftslovens § 70.« § 12.  Told- og Skatteregion Høje-Taastrup kan i  

 særlige tilfælde tillade, at dokumenter stemples på anden måde end nævnt i §§  

 7-11.
 Stk. 2 .  De dokumenter, der omfattes af en sådan  

 tilladelse, skal forsynes med påtegning om, at stempelafgiften berigtiges på  

 særlig måde efter tilladelse af Told- og Skatteregion Høje-Taastrup og med  

 angivelse af tilladelsens dato og journalnummer.
 § 13.  Ombytning af stempelmærker som nævnt i  

 stempellovens § 27, stk. 1, kan kun foretages hos de i § 9 nævnte  

 stempelmærkeforhandlere.
 Stk. 2 .  Stempellovens § 27, stk. 1, finder tilsvarende  

 anvendelse på stempelpapir som nævnt i § 7, stk. 1, nr. 2.
§ 14.  Ubenyttede stempelmærker og stempelpapir som  

 nævnt i § 7, stk. 1, samt stempelmærker og stempelpapir, der er anvendt til  

 dokumenter, som ikke er underskrevet, godtgøres med den pålydende værdi, når  

 mærkerne eller papiret indsendes til Told- og Skatteregion Høje-Taastrup med  

 anmodning om godtgørelse.
Det samme gælder maskinelt fremstillede udaterede  

 stempelmærker som nævnt i § 8, stk. 3.
Kassation § 15.  Ved stempling med stempelmærker som nævnt i §  

 7, stk. 1, nr. 1, eller med maskinelt fremstillede udaterede stempelmærker  

 som nævnt i § 8, stk. 3, skal hvert enkelt mærke kasseres, det vil sige  

 forsynes med en påtegning, der angiver datoen for stemplingen.
Herudover skal  

 mindst eet mærke, dog alle mærker til en værdi af 1.000 kr. eller derover,  

 være forsynet med navnet på den, der foretager stemplingen.
Navnepåtegningen  

 skal stå hen over mærket og ud på dokumentets papir.
 Stk. 2 .  Ved stempling med stempelpapir som nævnt i §  

 7, stk. 1, nr. 2, skal forsiden af hvert ark forsynes med en påtegning, der  

 angiver stemplingsdatoen og navnet på den, der foretager stemplingen.
Stk. 3 .  Kassationen efter stk. 1 og 2 skal udføres med  

 blæk, lysægte kuglepen eller lysægte farvestempel.
Er afgiften på 1.000 kr.  

 eller derover, skal navnepåtegningen være underskreven.
 § 16.  Kassation kan kun udføres af  

 stempelmærkeforhandlere og af anholdelsespligtige myndigheder, jf. dog stk.  

 2-3.
 Stk. 2 .  For så vidt angår dokumenter, hvor den  

 pligtige afgift er under 1.000 kr., kan stempelmærkerne kasseres af hver af  

 parterne i det retsforhold, som dokumentet angår, eller af en fuldmægtig for  

 en part.
 Stk. 3 .  Stempelmærker på veksler kan uanset afgiftens  

 størrelse kasseres af parterne.
 § 17.  Kassation må ikke foretages efter  

 stempelfristens udløb, jf. stempellovens § 20, stk. 5. Anholdelsespligtige  

 myndigheder kan dog kassere efter dette tidspunkt, hvis dokumentet er kommet  

 i deres besiddelse inden stempelfristens udløb, jf. stempellovens § 20, stk.  

 4.
 Stk. 2 .  Tinglysningsdommere og chefen for  

 Søfartsstyrelsen kan stemple som nævnt i stempellovens § 33, stk. 6, efter  

 stempelfristens udløb, når det manglende stempel pr. dokument ikke overstiger  

 10.000 kr. og overtrædelsen skønnes at være undskyldelig.
Anholdelsespligtige myndigheder § 18.  De i stempellovens § 32, stk. 1, nævnte  

 anholdelsespligtige myndigheder udvides med told- og skatteregionerne.
Klageadgang § 19.  Told- og Skatteregion Høje-Taastrups afgørelser  

 efter §§ 9-12 kan påklages til Told- og Skattestyrelsen, hvis afgørelse ikke  

 kan indbringes for anden administrativ myndighed.
Strafansvar § 20.  Der ifaldes straf efter stempellovens § 88 for  

 afgivelse af urigtige oplysninger efter § 3 eller §§ 5-6.
 Ikrafttræden m.v.
 § 21.  Bekendtgørelsen træder i kraft den 7. juli  

 1993.
 Stk. 2 .  Samtidig ophæves:
Skatteministeriet, den 30. juni 1993 Ole Stavad / Kaj Lotz Bilag 1 Oversigt over hvilken told- og skatteregion, der administrerer den enkelte  

 stempelmyndigheds stempelresolutioner, jf. § 1, stk. 3, i bekendtgørelse om  

 stempelafgift.
Bilag 2 Vejledning om opgørelse af det stempelfrie beløb ved låneombytning efter  

 stempellovens § 62, stk. 1, nr. 3 Den opgørelse af det stempelpligtige beløb, der skal påføres  

 lånedokumentets forside som betingelse for stempelfrihed, jf.  

 stempelafgiftslovens § 62, stk. 7, og den efter denne bestemmelse udstedte  

 bekendtgørelse, opgøres efter følgende retningslinier:
 1. Det skal anføres, om opgørelsen er foretaget med anvendelse af  

 nominelle værdier eller kursværdier.
 Anvendes nominelle værdier, foretages opgørelsen som anvist nedenfor under  

 punkt 2. Anvendes kursværdier, foretages opgørelsen som anvist nedenfor under  

 punkt 3.
 2. Anvendes nominelle værdier , foretages opgørelsen  

 således:
 Ad A: Det vil sige det nye låns hovedstol.
 Ad B: Restgælden på det/de indfriede lån er restgælden ifølge  

 lånedokumentet (ved kontantlån er det således ikke obligationsrestgælden).
 Restancer på lånet kan ikke medregnes.
 Ad C: Under omkostninger kan medtages de med optagelsen af det nye  

 lån og de med indfrielsen af gamle lån direkte forbundne omkostninger, d.v.s.  

 stiftelsesgebyr, indfrielsesgebyr, reservefondsindskud, tinglysningsgebyr,  

 lånesagsgebyr, kurtage og eventuel differencerente.
 Frigives reservefondsmidler i forbindelse med indfrielsen af  

 realkreditlån, reduceres omkostningerne vedrørende indfriede lån dermed.
 Eventuelle kurstab kan ikke fradrages, hverken under omkostninger eller i  

 øvrigt.
 Anvendes kun en del af det nye lån til indfrielse af det/de gamle lån,  

 opdeles omkostningerne vedrørende det nye lån i omkostninger, der ikke er  

 afhængige af lånets størrelse (faste omkostninger), og omkostninger, der er  

 afhængige af lånets størrelse (variable omkostninger).
 I disse tilfælde kan stemplet vedrørende det nye lån reduceres fuldt ud  

 med de faste omkostninger vedrørende lånet, mens der kun kan medregnes en  

 forholdsmæssig del af de variable omkostninger vedrørende lånet.
 Den forholdsmæssige del af de variable omkostninger vedrørende det nye lån  

 opgøres således, at der kun medregnes så stor en del af de variable  

 omkostninger vedrørende det nye lån, som svarer til forholdet mellem  

 restgælden vedrørende det/de indfriede lån plus omkostningerne vedrørende  

 det/de indfriede lån (B+Ci), og det nye låns pålydende (A) fratrukket de  

 samlede omkostninger vedrørende det nye lån.
 Ad D: Det beløb, som stempelafgiften beregnes af.
 3. Anvendes kursværdier, foretages opgørelsen således:
 Ad A: Det vil sige det nye låns hovedstol.
 Ad E: Anvendes kun en del af det nye lån til indfrielse af gamle  

 lån, kan der kun medregnes så stor en del af det samlede kurstab vedrørende  

 det nye lån, som svarer til forholdet mellem den kontante indfrielsessum af  

 det/de indfriede lån plus omkostningerne vedrørende det/de indfriede lån  

 (B+Ci), og kursværdien af det nye lån fratrukket de samlede omkostninger  

 vedrørende det nye lån.
 Ad B: Den kontante indfrielsessum af det/de indfriede lån er det  

 kontantbeløb, som debitor på indfrielsestidspunktet skal anvende til  

 indfrielse af lånets retsgæld, ekskl. renter og eventuelle restancer.
 Ad B og E: I de tilfælde, hvor det nye lån eller det/de indfriede  

 lån er baseret på obligationsudstedelse, og den/de obligationskurs(er), der  

 skal anvendes til opgørelse af stempelfritagelsen, ikke er kendt, lægges den  

 på tidspunktet for låneudmålingen vedrørende det enkelte lån anvendte kurs  

 til grund for opgørelsen.
 Ad C: Under omkostninger kan medtages de med optagelsen af det nye  

 lån og de med indfrielsen af gamle lån direkte forbundne omkostninger, d.v.s.  

 stiftelsesgebyr, indfrielsesgebyr, reservefondsindskud, tinglysningsgebyr,  

 lånesagsgebyr, kurtage og eventuel differencerente.
 Frigives reservefondsmidler i forbindelse med indfrielsen af  

 realkreditlån, reduceres omkostningerne vedrørende indfriede lån dermed.
 Eventuelle kurstab kan ikke fradrages under omkostninger.
 Anvendes kun en del af det nye lån til indfrielse af det/de gamle lån,  

 opdeles omkostningerne vedrørende det nye lån i omkostninger, der ikke er  

 afhængige af lånets størrelse (faste omkostninger), og omkostninger, der er  

 afhængige af lånets størrelse (variable omkostninger).
 I disse tilfælde kan stemplet vedrørende det nye lån reduceres fuldt ud  

 med de faste omkostninger vedrørende lånet, mens der kun kan medregnes en  

 forholdsmæssg del af de variable omkostninger vedrørende lånet.
 Den forholdsmæssige del af de variable omkostninger vedrørende det nye lån  

 opgøres således, at der kun medregnes så stor en del af de variable  

 omkostninger vedrørende det nye lån, som svarer til forholdet mellem  

 restgælden vedrørende det/de indfriede lån plus omkostninger vedrørende  

 det/de indfriede lån (B+Ci), og det nye låns pålydende (A) fratrukket de  

 samlede omkostninger vedrørende det nye lån.
 Ad D: Det beløb, som stempelafgiften beregnes af.
