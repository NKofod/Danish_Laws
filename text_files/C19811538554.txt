(Til landets apoteker) Ved kontrol af § 5-lægemidler via sundhedsstyrelsens edb-lister er der i  

 den seneste tid opstået misforståelser vedrørende lægers telefoniske  

 rekvisitioner af § 5-lægemidler, idet der er registreret rekvisitoner, som  

 ved forespørgsel hos lægen er oplyst værende ordineret til enkelte patienter.
 Det har ved nærmere undersøgelse af recepterne vist sig, at der på de  

 omhandlede telefonrecepter fra apotekets side er påført patientens navn, men  

 ikke cpr-nummer, hvorfor ordinationen ved edb-registreringen er blevet  

 noteret som rekvisition til lægens eget brug.
 Da det i øvrigt ofte er vanskeligt på telefonrecepterne at læse de påførte  

 cpr-numre og kodenumre, skal sundhedsstyrelsen meget indtrængende indskærpe,  

 at apotekerne ved udfærdigelse af telefonrecepter nøje overholder reglerne  

 herfor og påser, at telefonrecepter på § 5-lægemidler er påført tydeligt  

 læge-cpr-nummer, patient-cpr-nummer, patientens navn, lægemidlets art, mængde  

 og dosering, samt tydelig angivelse af kodenummer og pakningsantal.
 Man skal endvidere anmode om, at der ikke »hulles« oveni det  

 skrevne.
 P.D.V.
