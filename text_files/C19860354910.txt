Til samtlige selvejende specialarbejderskoler og statens specialarbejderskoler I henhold til arbejdsministeriets bekendtgørelse nr. 462 af 11. juli 1986  

 kap. 5, § 16, (litra 3) fastsættes følgende vedrørende:
 Regnskabsføring:
 Samtlige driftsudgifter og -indtægter i forbindelse med  

 Erhvervsforberedende Uddannelser konteres på skolernes til formålet oprettede  

 institutioner i SCR-systemet med tilhørende kontoplan.  

 Institutionbsnummerfortegnelse samt kontoplan vedlagt som bilag 1 og 2.
 Aktivitetsregnskab:
 Aktivitetskontoplan oprettes efter nærmere aftale mellem direktoratet og  

 skolerne, dog skal aktiviteterne 5. »forsikring«, 6.  

 »revisionshonorar«, 11. »kantine«, 21.  

 »personaleuddannelse« og 51. »Ejendom, vedligehold«  

 oprettes som faste aktiviteter.
 Generelt om kontering af afholdte driftsudgifter og -indtægter.
 Alle afholdte driftsudgifter og -indtægter konteres efter artskriteriet,  

 således som det er defineret i generel kontoplan for SR.
 Lønninger:
 Løn til kursusleder, faglærere, timelærere samt administrativt personale  

 m.v., der jfr. direktoratets godkendelse skal afholdes via bevillingen for  

 Erhvervsforberedende Uddannelser oprettes i SCL med direkte kontering på  

 institutionsnummer 9543.5.5XXC.
 Øvrige driftsudgifter og -indtægter.
 Øvrige driftsudgifter og -indtægter konteres efter arten, jfr.  

 kontoplanen, under hensyntagen til godkendt budget.
 Elevstøtte til deltagere på EIFU-kurser.
 Kontering af udgifter afholdt til elevstøtte, jfr. kap. 2, stk. 1, sker  

 efter de i bilag 3,I, nævnte retningslinier.
 Befordringstilskud:
 Kontering af udgifter til befordringstilskud, jfr. kap. 4, stk. 1 og 2,  

 konteres efter de i bilag 3,II, nævnte retningslinier.
 Regnskabsaflæggelse:
 Et eksemplar af institutionsregnskabet og aktivitetsregnskaber over de  

 faste aktiviteter indsendes til direktoratet i underskreven stand senest 8  

 dage efter, at skolerne har modtaget disse fra Statens Regnskabsdirektoratet.  

 Institutionsregnskabet vedlægges en specifikation over åbenstående saldi på  

 beholdningskontiene.
 Anvisning af a conto statstilskud:
Direktoratet vil umiddelbart efter modtagelse af institutionsregnskabet  

 anvise skolen a conto statstilskud til dækning af de i regnskabsperioden  

 afholdte nettoudgifter opdelt i henholdsvis løn- og øvrige  

 udgifter/indtægter.
Tilskuddet anvises via SCR-systemet til skolernes  

 institutionsnummer 9543.5xxC henholdsvis konto 8001.01.1 »Statstilskud,  

 løn« og 8002.01.C »Statstilskud, øvrige drift«.
 Regnskabsgodkendelse:
 Endeligt statstilskud fastsættes ved regnskabsgodkendelsen.
Foranstående retningslinier afløser de pr. august 1984, j.nr. 501-30,  

 udsendte retningslinier vedrørende regnskabsføring og regnskabsaflæggelse  

 samt de pr. 12. december 1978 udsendte retningslinier vedrørende kontering af  

 kursus- og befordringsgodtgørelse til deltagere i kap.
III-kurser.
 P.D.V.
 E.B.
