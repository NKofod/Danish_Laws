Nr LSF 20 Forslag til Lov om ændring af lov om tilbageholdelse af stofmisbrugere i  

 behandling Fremsat af socialministeren (Else Winther Andersen) den 7. oktober 1992 Vedtaget ved tredjebehandling den 20. november 1992 Lov nr. 922 af 25/11/1992 § 1 I lov nr. 349 af 14. maj 1992 om tilbageholdelse af stofmisbrugere i  

 behandling foretages følgende ændring:
 § 2, stk. 1, ophæves, og i stedet indsættes:
»I forbindelse med behandling af stofmisbrugere på institutioner i  

 henhold til § 96 i lov om social bistand kan det udvalg, der efter den  

 sociale styrelseslovs § 10, stk. 3, træffer beslutning om ydelser til  

 enkeltpersoner, beslutte, at en stofmisbruger skal have tilbud om at indgå en  

 kontrakt om behandling for stofmisbrug med mulighed for tilbageholdelse.  

 Beslutningen træffes i samarbejde med opholdskommunen.
I Københavns Kommune  

 træffes beslutningen af vedkommende borgmester.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 349 af 14. maj 1992 om tilbageholdelse af stofmisbrugere i  

 behandling foretages følgende ændringer:
 1. § 2, stk. 1 ophæves, og i stedet indsættes:
»I forbindelse med behandling af stofmisbrugere på institutioner i  

 henhold til § 96 i lov om social bistand kan det udvalg, der efter den  

 sociale styrelseslovs § 10, stk. 3 træffer beslutning om ydelser til  

 enkeltpersoner, beslutte, at en stofmisbruger skal have tilbud om at indgå en  

 kontrakt om behandling for stofmisbrug med mulighed for tilbageholdelse.  

 Beslutningen træffes i samarbejde med opholdskommunen.
I Københavns Kommune  

 træffes beslutningen af vedkommende borgmester.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Efter bestemmelserne i lov om tilbageholdelse af stofmisbrugere i  

 behandling kan en stofmisbruger og en behandlingsinstitution i en  

 behandlingskontrakt aftale, at institutionen, når ganske bestemte betingelser  

 er opfyldt, kan tilbageholde en stofmisbruger på institutionen.
 Beslutningen om, hvorvidt en stofmisbruger skal have et tilbud om denne  

 form for kontrakt samt den endelige beslutning om iværksættelse af en  

 tilbageholdelse træffes af den myndighed, der er nævnt i lovens § 2, stk. 1.
 Ved en fejl er der i § 2, stk. 1 henvist til § 2, stk. 2 i den sociale  

 styrelseslov, der omhandler det udvalg under kommunalbestyrelsen, der  

 behandler sager om ydelser til enkeltpersoner.
Hensigten har imidlertid været, som det også fremgår af bemærkningerne til  

 loven samt af svar til Folketingets Socialudvalg, at lade personsagsudvalget  

 under amtsrådet være den besluttende myndighed i forbindelse med beslutningen  

 om at tilbyde en stofmisbruger kontrakt efter lovens bestemmelser samt den  

 endelige beslutning om at iværksætte en tilbageholdelse.
Begrundelsen for at  

 lade det amtskommunale personsagsudvalg være den besluttende myndighed i  

 disse sager, skyldtes bl.a. et ønske om at sikre viden samt hurtig behandling  

 hos den myndighed, der iøvrigt er ansvarlig for lovens anvendelse, jf. lovens  

 § 1.
 Da det således har været en forudsætning for Folketingets vedtagelse af  

 loven, at det var amtskommunens personsagsudvalg, der har  

 beslutningskompetencen, foreslås der derfor en ændring af loven af mere  

 lovteknisk karakter, hvorefter der i lovens § 2, stk. 1, i stedet henvises  

 til § 10, stk. 3 i den sociale styrelseslov (det amtskommunale  

 personsagsudvalg).
I forbindelse med ændringen af lovens § 2, stk. 1 foreslås det endvidere  

 præciseret, at amtsrådets beslutning sker i samarbejde med stofmisbrugerens  

 opholdskommune.
Præciseringen af samarbejdet mellem amt og kommune harmonerer  

 tillige med ændringerne i medfør af lov nr. 501 af 24. juni 1992 om ændring  

 af reglerne om foranstaltninger for børn og unge, herunder reglerne om  

 tvangsmæssig gennemførelse af foranstaltninger, hvori betydningen af det  

 kommunale og amtskommunale samarbejde på området understreges.
Administrative og økonomiske konsekvenser Da gennemførelsen af den foreslåede ændring vil føre lovteksten i  

 overensstemmelse med de forudsætninger, hvorunder Folketinget har vedtaget  

 lov om tilbageholdelse af stofmisbrugere i behandling, medfører ændringerne  

 ingen administrative eller økonomiske konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 349 af 14. maj 1992 om tilbageholdelse af stofmisbrugere i  

 behandling foretages følgende ændringer:
 1. § 2, stk. 1, ophæves, og i stedet indsættes:
»I forbindelse med behandling af stofmisbrugere på institutioner i  

 henhold til § 96 i lov om social bistand kan det udvalg, der efter den  

 sociale styrelseslovs § 10, stk. 3 træffer beslutning om ydelser til  

 enkeltpersoner, beslutte, at en stofmisbruger skal have tilbud om at indgå en  

 kontrakt om behandling for stofmisbrug med mulighed for tilbageholdelse.  

 Beslutningen træffes i samarbejde med opholdskommunen.
I Københavns Kommune  

 træffes beslutningen af vedkommende borgmester«.
§ 2. I forbindelse med behandling af stofmisbrugere på  

 institutioner i henhold til § 96 i lov om social bistand kan det udvalg, der  

 efter den sociale styrelseslovs § 2, stk. 2, træffer beslutning om optagelse  

 på den pågældende institution beslutte, at en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
I Københavns Kommune træffes beslutningen af vedkommende  

 borgmester.
Stk. 2. I de i § 1, stk. 2, nævnte private institutioner træffer  

 institutionslederen beslutning om, hvorvidt en stofmisbruger skal have tilbud  

 om at indgå en kontrakt om behandling for stofmisbrug med mulighed for  

 tilbageholdelse.
Beslutningen skal godkendes af den i stk. 1 nævnte  

 myndighed.
 Stk. 3. Afslag på tilbud efter stk. 1 eller godkendelse efter stk.  

 2 kan ikke indbringes for anden administrativ myndighed.
