Bekendtgørelse om uddannelsen til  

 dyrepasser I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 dyrepasser.
Uddannelsens mål § 2. Det er uddannelsen mål, at den  

 uddannede dyrepasser selvstændigt kan udføre alle normalt  

 forekommende arbejdsopgaver med forskellige dyregrupper, herunder arbejdet i  

 dyrehandler, forsøgsdyrsektoren, zoologiske haver, dyreparker,  

 hestestutterier, rideskoler og akvakulturer.
Stk. 2. Den uddannede skal udvise ansvarlighed og  

 selvstændighed i forhold til sin arbejdssituation og de sociale  

 relationer i virksomheden samt i forhold til sin personlige udvikling, og  

 have forudsætning for at udbygge kompetencer gennem beskæftigelse  

 og ved efter- og videreuddannelse.
Desuden skal den uddannede kunne  

 samarbejde med andre, kommunikere med kolleger og ledelse af virksomheden  

 samt være bevidst om og udvise kvalitet i sit arbejde.
 Stk. 3. Den uddannede dyrepasser kan udføre arbejdet  

 på en miljø- og arbejdsmiljømæssig forsvarlig  

 måde.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Det faglige  

 Uddannelsesudvalg for Jordbrug.
 § 4. Uddannelsen varer 3 år og 8  

 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 32 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af tre skoleperioder på henholdsvis  

 12, 10 og 10 uger, der omfatter grundfag, områdefag, valgfri  

 specialefag og valgfag.
De valgfri specialefag kan ligge udenfor de normale  

 skoleperioder.
 Stk. 4. I grundforløbet har eleven mulighed for valgfri  

 undervisning, jf., grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftigelse eller tilsvarende som deltidsbeskæftigelse,  

 kan gennemføre uddannelsen på normalt 2 år.  

 Skoleundervisningen omfatter et obligatorisk grundforløb eller et  

 supplerende kursus, jf. § 7.
 Stk. 2. Det faglige udvalg skal godkende fastsættelsen  

 af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet, jf. stk. 1.
 Stk. 4. Skoleundervisningen omfatter grundfag,  

 områdefag, valgfri specialefag og valgfag med de fastsatte  

 mål.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 8 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage en afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

 Suppleringskurset og herunder afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen).
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet 1)	Dyr Niveau: Begynder Målet er, at eleven:
a)	kan udføre de almindelige arbejdsopgaver inden for  

 forskellige dyregrupper, b)	kan malke, c)	kan forstå og anvende almindelige fagudtryk for forskellige  

 dyregrupper, d)	kan vurdere sikkerhedsaspekter i arbejdet og omgangen med  

 dyr, e)	har kendskab til håndtering og pasning af forskellige  

 dyregrupper, f)	har kendskab til hygiejne og sundhed, g)	har kendskab til fodermidler, fodring og opbevarelse og behandling  

 af fodermidler, h)	har kendskab til formering og fødselsforløb hos de  

 almindeligste dyregrupper og i)	har kendskab til grundlæggende begreber inden for  

 avl.
2)	Planter Niveau: Begynder Målet er, at eleven:
a)	kan identificere de almindelige kulturplanter, b)	har kendskab til jordbundslære, markplaner og  

 sædskifte, c)	har kendskab til høst af salgs- og foderafgrøder, samt  

 opbevaring af afgrøderne, d)	har kendskab til jordbehandling og dyrkningsteknik og e)	kender den grundlæggende forskel på økologisk og  

 konventionel plantedyrkning.
1)	Teknik Niveau: Begynder Målet er, at eleven:
a)	har erhvervet traktorkørekort, b)	kan betjene en traktor med vogn og redskab på en sikker og  

 forsvarlig måde, c)	kan betjene motorsav og buskrydder på en sikker og forsvarlig  

 måde og d)	kan udføre relevante arbejdsopgaver med maskiner, redskaber  

 og tekniske installationer i bedriften på en  

 arbejdsmiljømæssig forsvarlig måde.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø, 1,0 uge.
 2)	Fremmedsprog, engelsk, F.
 3)	Informationsteknologi, F, 1,0 uge .
 4)	Naturfag, F.
 5)	Produktudvikling, produktion og service, modul 2, 1,0 uge.
 6)	Virksomhedslære og innovation, F.
 7)	Økonomi, 2 uger.
 Stk. 2. Det i stk. 1, nr. 3, nævnte grundfag  

 påbegyndes i grundforløbet.
 Stk. 3. De i stk. 1, nævnte fag varer i alt 10  

 uger.
 § 11. Undervisningen i hovedforløbet  

 omfatter følgende områdefag:
1)	Dyrehold Niveau: Rutine Målet er, at eleven:
a)	har kendskab til grundlæggende genetik, avl og  

 dyreadfærd, b)	har kendskab til fodermidler og fodring, c)	har kendskab til staldsystemer, d)	kan håndtere og passe forskellige dyrebesætninger efter  

 instruktion og e)	kan foretage daglig betjening og vedligeholdelse af tekniske  

 installationer og redskaber.
2)	Dyrekroppen Niveau: Rutine Målet er, at eleven:
a)	har kendskab til udvalgte vertebraters anatomi og fysiologi, b)	har kendskab til opbygning af celler og forskellige  

 vævstyper, c)	har kendskab til organers og bevægeapparatets opbygning og  

 funktion, d)	kan redegøre for optagelse af næringsstoffer, e)	kan redegøre for de forskellige sanser og deres betydning for  

 dyrs adfærd og f)	kan redegøre for reproduktionscyklus.
3)	Smittebeskyttelse Niveau: Rutine Målet er, at eleven:
a)	har kendskab til grundlæggende mikrobiologi og hygiejne samt  

 smitteforebyggelse, b)	har kendskab til de almindeligste sygdomstegn hos vertebrater og  

 aflivning af dyr, c)	kan foretage rengøring og desinfektion af stalde og  

 anlæg, d)	kan anvende og indgive medicin efter instruktion og e)	kan anvende forskellige aflivningsmetoder.
4)	Økologiske virksomhedsprincipper Niveau: Begynder Målet er at eleven:
a)	har kendskab til økologiske sammenhænge og  

 bæredygtige principper, b)	har kendskab til idégrundlag og målsætning for  

 økologiske virksomheder og c)	kan redegøre for forskelle mellem økologisk og  

 konventionel driftsformer.
 Stk. 2. De i stk. 1, nævnte fag varer i alt 7 uger.
 § 12. Undervisningen i hovedforløbet  

 omfatter desuden 10 ugers valgfri specialefag, med det overordnede mål,  

 at eleven får et større og bredere kendskab til et større  

 udvalgt specialområde eller større kendskab til et eller flere  

 udvalgte mere snævre specialområder.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Valg og omvalg af specialefag skal foretages inden  

 afslutning af 1. skoleperiode i hovedforløbet, jf.  

 hovedbekendtgørelsen.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 14. Praktikuddannelsen omfatter følgende  

 arbejdsområder og funktioner:
1)	daglige fodring og pasning, 2)	udrensning, udmugning og rengøring, 3)	løbende registrering og kontrol af dyrene, 4)	sundhedskontrol og sygdomsforebyggelse og 5)	betjening og vedligeholdelse af maskiner og tekniske  

 installationer.
 § 15. Målet med praktikuddannelsen er, at  

 eleven:
 1)	på avanceret niveau kan:
a)	udføre normalt forekommende daglige arbejdsopgaver med  

 fodring og pasning af relevante dyregrupper på en  

 arbejdsmiljømæssig forsvarlig måde, 2)	på rutineniveau kan:
a)	foretage daglig betjening og vedligeholdelse af maskiner og tekniske  

 installationer, som anvendes i stalde og anlæg med dyrehold, b)	foretage registrering og identifikation af dyrene og c)	udføre adfærdsobservationer, herunder observere  

 almindelige sygdomme hos dyrene, 3)	har kendskab til:
a)	avl, avlsplaner og mærkningssystemer, b)	foderplaner, behandling og opbevaring af foder, c)	anvendelse af medicin og aflivningsmetoder, d)	almindeligste sygdomstegn hos vertebrater, e)	indretning af stalde og dyreanlæg og f)	miljø- og ressourcestyringsredskaber.
§ 16. For at give eleven en alsidig  

 uddannelse skal praktiktiden normalt deles mellem to eller flere  

 praktikvirksomheder.
Såfremt der ikke på forhånd er  

 indgået en kombinationsaftale, skal den praktikvirksomhed, der har  

 indgået uddannelsesaftalen med eleven, bistå eleven med at  

 fremskaffe en ny praktikplads.
Kan en ny praktikplads ikke fremskaffes som  

 forudsat, påhviler det praktikvirksomheden at fortsætte  

 uddannelsesforholdet indtil en ny praktikplads er fremskaffet, eller  

 uddannelsen er afsluttet.
 § 17. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring, idet praktikuddannelsen især tager sigte på, at  

 supplere erfaringer gennem uddannelsestiden og koble denne til den teoretiske  

 undervisning i skoleperioden.
 Uddannelsesbog mv.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes medmindre andet fremgår af reglerne om  

 det pågældende fag.
Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, gives  

 "gennemført/ikke gennemført" eller  

 "bestået/ikke bestået", hvis det fremgår af de  

 nærmere retningslinier for faget eller kursusplanen.
I  

 øvrige valgfri specialefag gives tillige "bestået/ikke  

 bestået", hvis faget varer 2 uger eller der under.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Stk. 4. For grundfag, der afsluttes med eksamen er den  

 afsluttende karakter et gennemsnit af standpunktskarakteren og  

 eksamenskarakteren, beregnet med 1 decimal.
Skolebevis og afsluttende praktikerklæring § 21. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, og betingelserne i stk. 2 er  

 opfyldt.
 Stk. 2. Følgende betingelser skal være opfyldt  

 for at skolebevis kan udstedes:
 1)	Eleven har opnået mindst gennemsnitskarakteren 6,0 i grundfag,  

 områdefag og specialefag.
 2)	Eleven har opnået mindst karakteren 6 i områdefaget  

 smittebeskyttelse.
 3)	Eleven har opnået mindst karakteren 6 i hvert specialefag, der  

 varer over 2 uger.
 Stk. 3. Hvis skolebevis ikke kan udstedes, udsteder skolen en  

 skolevejledning, jf. retsbekendtgørelsen og  

 hovedbekendtgørelsen.
 § 22. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 23. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 21 og den afsluttende  

 praktikerklæring er udstedt, jf. § 22.
Kapitel 5 Ikrafttrædelses- og overgangsbestemmelser § 24. Bekendtgørelsen træder i kraft  

 den 1. januar 2001.
 Stk. 2. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på landbrugsuddannelsen med specialet dyreassistent, og som  

 efter aftale med praktikvirksomheden skal gennemføre uddannelsen til  

 dyrepasser efter denne bekendtgørelse.
