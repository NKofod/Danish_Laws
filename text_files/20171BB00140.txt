Fremsat den 11. april 2018 af Peter Skaarup (DF), Pernille Skipper (EL), Christina Egelund (LA), Carolina Magdalene Maier (ALT), Morten Østergaard (RV), Karsten Hønge (SF) og Mette Abildgaard (KF) Forslag til folketingsbeslutning om afskaffelse af ministerpension og pension til ministerbørn (borgerforslag) Det foreslås, at særlige pensionsvilkår for medlemmer af Folketinget afskaffes, så pensionsvilkår følger pædagogernes overenskomst.
Bemærkninger til forslaget Ministerpension afskaffes, og i stedet indbetaler arbejdsgiver og medarbejder til pensionsordning efter gældende overenskomst.
Pension til ministerbørn bortfalder herved også.
Folketingsmedlemmer og ministre følger den almindelige folkepensionsalder og kan ikke få udbetalt pensioner opsparet under udførelse af borgerligt ombud tidligere end denne alder.
Derved opnås en respekt og tillid fra befolkningen til landets politikere.
 Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Borgerforslaget er oprindelig indgivet af Niels Frederik Mathiasen Nielsen, Rødovre, som hovedstiller med Tonie Solveig Eld, Tårnby, Eva Maria Vammen, Rødovre, og Gitte Irgens Eilersen, Faxe, som medstillere.
 Forslagsstillernes fremsættelse af forslaget for Folketinget er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag.
Fremsættelsen kan således ikke tages som udtryk for, at forslagsstillerne nødvendigvis støtter forslagets indhold Skriftlig fremsættelse ?: ?:
 Hermed tillader vi os for Folketinget at fremsætte:
Forslag til folketingsbeslutning om afskaffelse af ministerpension og pension til ministerbørn (Beslutningsforslag nr.
B 140) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget og bekendtgørelse om en ordning for borgerforslag med henblik på behandling i Folketinget.
 Borgerforslaget er oprindelig indgivet af  Niels Frederik Mathiasen Nielsen, Rødovre, som hovedstiller med Tonie Solveig Eld, Tårnby, Eva Maria Vammen, Rødovre, og Gitte Irgens Eilersen, Faxe, som medstillere.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
