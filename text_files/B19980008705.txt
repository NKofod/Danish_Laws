 I medfør af tekstanmærkning nr. 66 til konto 19.45.01 på finansloven for  

 1998 fastsættes:
 § 1.  Statslige myndigheder og institutioner og  

 selvejende institutioner omfattet af Finansministeriets budgetvejledning skal  

 sikre, at der ikke opstår driftsproblemer eller andre fejl i forbindelse med  

 årtusindskiftet på grund af deres IT-systemer, andre elektroniske systemer  

 eller anden elektronik, der anvender eller har indbygget datoangivelse.
 § 2.  Bekendtgørelsen gælder for statslige myndigheder  

 og institutioner og for selvejende institutioner omfattet af  

 Finansministeriets budgetvejledning.
 Stk. 2.  Afgrænsningen af de myndigheder og  

 institutioner, der er omfattet af stk. 1, foretages for hvert ministerområde  

 for sig af vedkommende ministerium.
 Stk. 3.  Vedkommende ministerium kan dispensere fra  

 bekendtgørelsens regler for selvejende institutioner, hvis institutionen ikke  

 primært udfører offentlige opgaver, eller hvis institutionens drift ikke er  

 afhængig af IT-systemer, andre elektroniske systemer eller anden elektronik.  

 Dispensation kan gives for enkelte institutioner eller for grupper af  

 institutioner.
 § 3.  Ledelsen af den enkelte myndighed eller  

 institution skal foretage en registrering af deres IT-systemer, andre  

 elektroniske systemer og anden elektronik med angivelse af status for evnen  

 til korrekt datoangivelse i forbindelse med årtusindskiftet.
 Stk. 2.  Problemet kan opstå i IT-systemer m.v., når  

 dato og årstal anvendes i beregninger, i sorteringer og logiske operationer  

 og i udveksling af informationer med andre systemer.
 Stk. 3.  Registreringen omfatter de IT-systemer m.v.,  

 som myndigheden eller institutionen står som ejer af, eller som myndigheden  

 eller institutionen ved leje, leasing eller lignende har en brugsret til.  

 Hvor IT-systemer m.v. bruges af flere myndigheder eller institutioner i  

 forening, påhviler pligten den systemansvarlige myndighed eller institution.
 § 4 .  Ledelsen af den enkelte myndighed eller  

 institution skal på baggrund af registreringen efter § 3 udarbejde en  

 handlingsplan for forebyggelsen af eventuelle år 2000 problemer på  

 IT-området.
 § 5.  Ledelsen af den enkelte myndighed eller  

 institution skal på baggrund af registreringen efter § 3 og handlingsplanen  

 efter § 4 kvartalsvis give vedkommende ministerium en status for myndigheden  

 eller institutionens løsning af dens eventuelle problemer på IT-området i  

 forbindelse med årtusindskiftet.
 Stk. 2.  Status skal første gang indberettes onsdag den  

 1. april 1998 med status pr. l. januar 1998, og derefter hvert kvartal til og  

 med den 31. marts 2000 med status pr. 1. januar 2000.
 Stk. 3.  Vedkommende ministerium kan fritage myndigheder  

 og institutioner fra pligten efter stk. 1 og 2, når år 2000 problemet på  

 IT-området efter ministeriets opfattelse må anses for at være løst for den  

 pågældende myndighed eller institutions vedkommende.
§ 6.  På baggrund af indberetningerne efter § 5 skal  

 de enkelte ministerier kvartalsvis give Forskningsministeriet en samlet  

 status for ministerområdet.
Forskningsministeriet orienterer på den baggrund  

 Folketinget om den samlede status inden for den statslige og den  

 statsfinansierede sektor.
 Stk. 2.  De enkelte ministerier skal i forbindelse med  

 indberetningerne efter stk. 1 tillige oplyse om eventuelle dispensationer  

 efter § 2, stk. 3, og hvilke myndigheder og institutioner der har løst  

 problemet, jf. § 5, stk. 3.
 Stk. 3.  Forskningsministeriet aftaler med Forsvars- og  

 Justitsministeriet, hvorledes indberetningerne efter stk. 1 og 2 skal ske for  

 henholdsvis forsvaret og politiets vedkommende.
§ 7.  Forskningsministeriet kan til brug for  

 orienteringen af Folketinget om løsning af år 2000 problemet på IT-området  

 inden for den statslige og den statsfinansierede sektor indhente enhver  

 oplysning fra de omfattede myndigheder og institutioner.
Oplysningerne  

 indhentes igennem vedkommende ministerium.
 Stk. 2.  Forskningsministeriet kan i den forbindelse  

 pålægge myndighederne og institutionerne at anvende et af  

 Forskningsministeriet udarbejdet skema i forbindelse med indberetningerne  

 efter § 5.
 § 8.  Forskningsministeriet udsender en vejledning om  

 forebyggelse af år 2000 problemet på IT-området inden for den statslige og  

 den statsfinansierede sektor.
 § 9.  Bekendtgørelsen træder i kraft den 18. februar  

 1998.
