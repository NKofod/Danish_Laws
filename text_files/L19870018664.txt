 Den 26. november 1986 er i København undertegnet en tillægsaftale til  

 aftalen af 18. oktober 1979 mellem den danske regering og Grønlands  

 landsstyre til undgåelse af dobbeltbeskatning m.v., jf. bekendtgørelse nr.  

 475 af 21. november 1979 samt tillægsaftale hertil af 15. juni 1983, jf.  

 bekendtgørelse nr. 449 af 9. august 1984.
 Tillægsaftalen har følgende ordlyd:
TILLÆGSAFTALE til den mellem den danske regering og det grønlandske landsstyre  

 indgåede aftale af 18. oktober 1979 til undgåelse af dobbeltbeskatning for så  

 vidt angår indkomst- og formueskat samt om bistand i skattesager Den danske regering og Grønlands landsstyre er foranledigede af ønske om  

 at indgå en tillægsaftale til aftalen af 18. oktober 1979 mellem den danske  

 regering og Grønlands landsstyre blevet enige om følgende:
Artikel 1 Artikel 2, stk. 3 får følgende ændrede ordlyd:
 3. De gældende skatter, på hvilke aftalen finder  

 anvendelse, er især:
Artikel 2 Som ny artikel 21 A indsættes:
»Artikel 21 A 1. Uanset bestemmelserne i artikel 5 og 14 skal et  

 foretagende, der er bosat i den ene del af riget, og som udøver enhver form  

 for virksomhed i forbindelse med forundersøgelse, efterforskning og  

 indvinding af kulbrinter og dertil knyttet virksomhed, herunder anlæg af  

 rørledninger, forsyningstjeneste samt skibstransport og rørledningstransport  

 af indvundne kulbrinter, når indtægterne er erhvervet ved sådan virksomhed  

 eller arbejde udført i den anden del af riget, anses for med hensyn til denne  

 virksomhed at drive erhvervsvirksomhed i denne anden del af riget gennem et  

 der beliggende fast driftssted eller fast sted.
 2. Uanset bestemmelserne i artikel 15 kan gage, løn og  

 andet lignende vederlag for personlige tjenesteydelser i forbindelse med den  

 i stykke 1 omhandlede virksomhed beskattes i den del af riget, hvor arbejdet  

 er udført.
3. Uanset bestemmelserne i artikel 13 skal en person,  

 der er bosat i den ene del af riget, og som driver virksomhed uden for kysten  

 i den anden del af riget, være fritaget for beskatning i denne anden del af  

 riget af fortjeneste, som denne person anses at have erhvervet som følge af  

 overflytning af flytbar boreinstallation eller hotelplatform til et område  

 uden for denne anden del af riget.
Ved fortjeneste forstås i dette stykke det  

 beløb, hvormed handelsværdien på tidspunktet for overflytningen overstiger  

 restværdien på dette tidspunkt med tillæg af foretagne afskrivninger.« Artikel 3 I artikel 5 indsættes som nyt stk. 8:
8. Et kreditforeningsforetagende i den ene del af  

 riget skal anses for at have fast driftssted i den anden del af riget, hvis  

 det foretager udlån i denne anden del af riget gennem en der bosat  

 medarbejder eller repræsentant.' Artikel 4 Denne tillægsaftale skal have virkning fra 1. januar 1987.
Artikel 5 Denne tillægsaftale skal forblive i kraft, så længe aftalen er i kraft.
 Til bekræftelse heraf har undertegnede, dertil behørigt befuldmægtigede,  

 underskrevet denne aftale.
 Udfærdiget i København den 26. november 1986 i et eksemplar på dansk og et  

 eksemplar på grønlandsk, hvilke tekster har lige gyldighed.
For den danske regering Isi Foighel For Grønlands landsstyre Hans-Pavia Rosing Hvilket hermed bringes til almindelig kundskab.
