(Til udenlandske virksomheder) I medfør af § 39 a i merværdiafgiftsloven, jf. lovbekendtgørelse nr. 629  

 af 20. oktober 1988, fastsættes:
 § 1.  Efter bestemmelserne i denne bekendtgørelse ydes  

 der efter ansøgning afgiftspligtige virksomheder (personer), der hverken har  

 forretningssted, bopæl el. lign. her i landet, tilbagebetaling af den  

 merværdiafgift, der her er betalt for varer og afgiftspligtige ydelser til  

 virksomhedernes erhvervsmæssige brug her i landet.
 Stk. 2.  Som afgiftspligtig efter stk. 1 anses enhver  

 virksomhed, som ville være omfattet af bestemmelserne om registrering i  

 henhold til lovens §§ 5 og 6, hvis den blev udøvet her i landet.
 § 2.  Virksomheder, der ansøger om tilbagebetaling, må  

 - i det tidsrum ansøgningen vedrører - ikke have haft afgiftspligtig  

 omsætning her i landet, bortset fra den i lovens § 12, stk. 1, punkt b,  

 omhandlede (transportydelser til eller fra udlandet).
 § 3.  Tilbagebetaling af afgift efter § 1 kan kun ydes  

 for indkøb af den art, som her i landet registrerede virksomheder kan  

 medregne til den indgående afgift efter bestemmelserne i lovens §§ 15 og 16.
§ 4.  Ansøgning om tilbagebetaling skal ske på en  

 særlig blanket, der udleveres af toldvæsenet.
I ansøgningen skal virksomheden  

 afgive erklæring om anvendelsen af de indkøb, for hvilke der søges om  

 tilbagebetaling af afgift, og erklære ikke at have udøvet  

 registreringspligtig virksomhed her i landet i det tidsrum, ansøgningen  

 vedrører.
§ 5.  Ansøgningen skal omfatte varer eller  

 tjenesteydelser, som er faktureret, eller indførsel, der har fundet sted i en  

 periode på mindst 3 måneder og højst et kalenderår.
Perioden kan dog være  

 kortere, når denne periode udgør resten af et kalenderår.
En sådan ansøgning  

 kan desuden omfatte fakturaer, som ikke er medtaget i tidligere ansøgninger  

 for det pågældende kalenderår.
Stk. 2.  Såfremt ansøgningen omfatter en periode på  

 mindst 3 måneder, men mindre end et kalenderår, skal det beløb, der søges  

 tilbagebetalt, udgøre mindst 1.500 kr.
I andre tilfælde skal beløbet udgøre  

 mindst 200 kr.
 § 6.  Ansøgningen skal være toldvæsenet i hænde senest  

 6 måneder efter udløbet af det kalenderår, som ansøgningen vedrører.
Stk. 2.  Ansøgningen skal ledsages af originale  

 fakturaer eller importdokumenter med angivelse af de merværdiafgiftsbeløb,  

 som ansøgeren har betalt.
Disse dokumenter tilbagesendes ansøgeren i påtegnet  

 stand inden en måned.
Stk. 3.  Ansøgningen skal endvidere vedlægges en  

 attestation fra den kompetente myndighed i virksomhedens hjemland om, at  

 virksomheden der er merværdiafgiftspligtig med anførsel af  

 registreringsnummer, medmindre der inden for det sidste år er tilsendt  

 toldvæsenet en sådan attestation.
Ansøgningen fra en virksomhed beliggende  

 uden for EF-medlemslandene, skal vedlægges tilsvarende attestation fra en  

 kompetent myndighed, der bekræfter, at virksomheden udøver erhvervsvirksomhed  

 i sit hjemland.
 § 7.  Behandling af rettidigt modtagne og behørigt  

 dokumenterede ansøgninger skal være afsluttet inden 6 måneder efter  

 toldvæsenets modtagelse af ansøgningen.
Stk. 2.  Tilbagebetaling kan efter ansøgerens anmodning  

 enten finde sted her i landet eller i ansøgerens hjemland.
I sidstnævnte  

 tilfælde påhviler omkostningerne derved ansøgeren.
§ 8.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger til brug for  

 afgiftskontrollen i forbindelse med en ansøgning om tilbagebetaling eller i  

 afgivne erklæringer m.v., straffes med bøde.
Bestemmelserne i  

 merværdiafgiftslovens § 35, stk. 4, og § 36 finder anvendelse.
 § 9.  Toldvæsenet varetager kontrollen med de i  

 bekendtgørelsen fastsatte bestemmelser.
§ 10.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 420 af  

 23. september 1980 om tilbagebetaling af merværdiafgift.
