Betænkning afgivet af Finansudvalget den 10. november 2016 Betænkning over Forslag til finanslov for finansåret 2017 [af finansministeren (Claus Hjort Frederiksen)]:
1. Udvalgsarbejdet Forslag til finanslov for 2017 blev fremsat den 30. august 2016 som lovforslag L 192 og var til 1. behandling den 6. september 2016. Lovforslaget blev efter 1. behandling henvist til behandling i Finansudvalget.
Med udgangen af folketingsåret 2015-16 bortfaldt lovforslaget.
Lovforslaget blev genfremsat uændret den 4. oktober 2016 og var til 1. behandling den 6. oktober 2016, hvorefter det blev henvist til behandling i Finansudvalget.
Teknisk gennemgang Den 1. september 2016 afholdt udvalget en teknisk gennemgang af finanslovsforslaget med deltagelse af finansministeren, skatteministeren, udlændinge- integrations- og boligministeren, erhvervs- og vækstministeren og embedsmænd fra disse ministerier.
Møder Udvalget har behandlet lovforslaget i 2 møder.
Spørgsmål Udvalget har stillet 135 spørgsmål til skriftlig besvarelse til følgende ministre, hvoraf de 124 spørgsmål er besvaret:
 Finansministeren (12 spørgsmål),  Udenrigsministeren  (20 spørgsmål),  Erhvervs- og vækstministeren (6 spørgsmål),  Skatteministeren (14 spørgsmål),  Justitsministeren (5 spørgsmål),  Forsvarsministeren (2 spørgsmål),  Udlændinge- integrations- og boligministeren (8 spørgsmål),  Social- og indenrigsministeren (4 spørgsmål),  Beskæftigelsesministeren (26 spørgsmål),  Uddannelses- og forskningsministeren (2 spørgsmål),  Ministeren for børn, undervisning og ligestilling (2 spørgsmål),  Kulturministeren (1 spørgsmål),  Miljø- og fødevareministeren (28 spørgsmål),  Transport- og bygningsministeren (2 spørgsmål) og  Energi-, forsynings- og klimaministeren (3 spørgsmål).
2. Indstillinger og politiske bemærkninger Udvalget indstiller finanslovsforslaget for 2017 til vedtagelse.
Udvalget bemærker dog, at afgivelsen af betænkningen ikke indebærer, at partierne har taget stilling til finanslovsforslaget og de enkelte dele heraf.
Partiernes stillingstagen vil som i tidligere år afhænge af det videre udvalgsarbejde, herunder de ændringsforslag, der vil blive stillet i og uden for tillægsbetænkningen.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
René Christensen (DF) Kristian Thulesen Dahl (DF) Dennis Flydtkjær (DF) Jacob Jensen (V) Søren Gade (V) Eva Kjer Hansen (V) Torsten Schack Pedersen (V) Ole Birk Olesen (LA) fmd.
Brian Mikkelsen (KF) Ane Halsboe-Jørgensen (S) Benny Engelbrecht (S) nfmd.
Erik Christensen (S) Jesper Petersen (S) Pelle Dragsted (EL) Josephine Fock (ALT) Martin Lidegaard (RV) Lisbeth Bech Poulsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
