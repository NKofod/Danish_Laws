Ved lov nr. 482 af 24. juni 1992 er udlændingeloven ændret.
Samtidig er fristen for hjemsendelse i § 4, stk. 2, i lov om social bistand ændret fra 2 til 3 år, og i denne vejledning vil disse ændringers betydning for de sociale myndigheder blive gennemgået.
I bilag 1 er gengivet relevante lovbestemmelser.
Der henvises samtidig til Socialministeriets vejledning nr. 138 af 31. juli 1992 om kommunernes medvirken i sager om familiesammenføring efter udlændingeloven m.v.
 Opmærksomheden henledes på, at der gælder særlige ikrafttrædelsesregler,  

 jf. punkt 2.
Fristen i bistandslovens § 4, stk. 2, er ændret fra 2 til 3 år - gælder  

 nye tilfælde - praksis vedr. § 4 1. Efter bistandslovens § 1 er det offentlige  

 forpligtet til at yde bistand efter loven til enhver, der opholder sig her i  

 landet.
Ret til bistand i form af vedvarende hjælp til forsørgelse er ifølge  

 lovens § 2 betinget af dansk indfødsret.
Ved vedvarende hjælp forstås hjælp  

 til forsørgelse, der har varet eller antages at ville vare i et år eller  

 mere.
 Bliver der behov for vedvarende hjælp til forsørgelse af en person, der  

 ikke har dansk indfødsret (eller er omfattet af en aftale med andre stater  

 eller internationale organisationer), afgøres det ifølge lovens § 4 af  

 socialministeren eller den myndighed, ministeren giver bemyndigelse hertil,  

 om pågældende skal hjemsendes.
 Der kan dog efter lovens § 4, stk. 2, ikke træffes beslutning om  

 hjemsendelse af udlændinge, der bor her i landet med henblik på varigt  

 ophold, og som lovligt har boet her i mere end de sidste 3 år.
2. Fristen i bistandslovens § 4, stk. 2, er således  

 ændret fra 2 til 3 år.
Ifølge ikrafttrædelsesbestemmelsen gælder dette for  

 udlændinge, der efter lovens vedtagelse, det vil sige den 18. juni 1992 eller  

 senere, har ansøgt om opholdstilladelse eller lovligt har taget bopæl her i  

 landet efter de hidtidige regler.
Hvis en udlænding har ansøgt om  

 opholdstilladelse den 17. juni 1992 eller tidligere, er pågældende omfattet  

 af den hidtidige frist på 2 år.
 Er der tale om udlændinge, som efter hidtidige regler uden  

 opholdstilladelse kunne tage lovligt ophold her i landet, er det afgørende,  

 hvilken dato pågældende tog ophold.
 Hvis der er tvivl om, hvorvidt en udlænding er omfattet af de nye regler,  

 kan Direktoratet for Udlændinge, Ryesgade 53, 2100 København Ø, telf. 31 39  

 31 00, meddele de ønskede oplysninger.
3. Afgørelser efter lovens § 4 af, om der skal ske  

 hjemsendelse, træffes af Socialministeriet efter et konkret skøn over, om  

 pågældende bør hjemsendes eller ligestilles med en dansk statsborger.
Ved  

 denne vurdering lægges der efter praksis vægt på bl.a. varigheden af opholdet  

 her i landet, på helbredsmæssige forhold, graden af tilknytning hertil i  

 forhold til tilknytning til hjemlandet, og om familien er her i landet.
Denne  

 praksis er forudsat uændret, dog således, at når det drejer sig om sager,  

 hvor der efter de nye regler i udlændingeloven er givet tilladelse til  

 familiesammenføring, vil det desuden kunne få betydning for afgørelsen, om  

 garanten overholder eller burde overholde sin pligt til at forsørge  

 udlændingen.
Der henvises til Socialministeriets vejledning nr. 138 af 31.  

 juli 1992 om kommunernes medvirken i sager om familiesammenføring efter  

 udlændingeloven.
Kommunernes adgang til for visse grupper af udlændinge at undlade  

 indberetninger efter bistandslovens § 4 4. Det fremgår af § 4, stk. 2, at socialministeren kan  

 give en myndighed bemyndigelse til at træffe afgørelser efter denne  

 bestemmelse.
Kommunalbestyrelserne er bemyndiget til at undlade at foretage  

 indberetning til Socialministeriet for visse grupper af udlændinge, for hvem  

 der efter praksis ikke træffes beslutning om hjemsendelse, hvis der må ydes  

 vedvarende hjælp til forsørgelsen. Ændringerne af udlændingeloven og den ved  

 lov nr.
 348 af 14. maj 1992 gennemførte ændring af bistandslovens bestemmelser om  

 statsrefusion til flygtninge m.v. (lovens § 134a) medfører visse ændringer  

 med hensyn til, i hvilke tilfælde kommunalbestyrelsen kan undlade at  

 indberette en udlænding.
 5. I følgende tilfælde, hvor der direkte efter loven  

 eller efter praksis ikke træffes beslutning om hjemsendelse efter  

 bistandslovens § 4, stk. 1, kan kommunerne undlade at indberette:
 2.
 vejledningens punkt 2.
6. Adgangen til at undlade indberetning, jf. punkt 5,  

 f) og g), gælder dog ikke, når pågældende er omfattet af en garantierklæring,  

 og udlændingen samtidig er omfattet af reglerne i udlændingeloven, således  

 som denne er ændret ved lov nr. 482 af 24.juni 1992. Det vil sige, at har  

 pågældende ansøgt om opholdstilladelse den 18. juni 1992 eller senere, og har  

 en herboende garant påtaget sig at forsørge ansøgeren, skal der uanset  

 bestemmelsen i punkt 5 f) og g) foretages indberetning til Socialministeriet  

 med henblik på, at der kan blive taget stilling til, om der skal ske  

 hjemsendelse.
Ved disse afgørelser, vil der blive taget hensyn til, om  

 garanten burde have overholdt sin forpligtelse til at forsørge udlændingen.  

 Indberetningerne i henhold til § 4 i disse sager må derfor - foruden de  

 sædvanlige oplysninger - indeholde oplysninger om garantens  

 (netto)indtægtsforhold, den hjælp, som kunne udmåles til garanten, hvis  

 pågældende ville være berettiget til kontanthjælp, og den hjælp, som  

 udlændingen er berettiget til/har fået udbetalt.
Har kommunen, jf.  

 udlændingelovens § 9, stk. 5, pålagt betaling, ønskes det også oplyst, om  

 beløbet er betalt eller søgt inddrevet.
Der henvises til Socialministeriets  

 vejledning nr. 138 af 31. juli 1992 om kommunernes medvirken i sager om  

 familiesammenføring efter udlændingeloven m.v.
 7. Socialstyrelsen cirkulæreskrivelse nr. 60 af 20.  

 april 1989 om indberetning i henhold til bistandslovens § 4 ophæves.
