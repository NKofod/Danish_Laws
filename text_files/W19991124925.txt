Da tandlæge A efter et stykke tid ikke havde hørt  

 nærmere, ringede han til tandlæge B, som afviste, at man havde  

 vurderet protesen som værende ikke honorarværdig.
Direkte  

 adspurgt anbefalede tandlæge B dog, at proteserne skulle laves om,  

 fordi det efter de mange tidligere korrektioner ikke var muligt at finde den  

 direkte årsag til patientens gener.
 Der blev klaget over, at tandlæge B havde overtrådt sin  

 tavshedspligt ved at oplyse om sin vurdering af protesearbejdet.
Brud på tavshedspligt efter vurdering af  

 anden tandlæges protesearbejde Patientklagenævnet fandt, at tandlæge B havde  

 overtrådt tandlægelovens § 12, fordi der blev videregivet  

 oplysninger, som var omfattet af tandlægens tavshedspligt.
Nævnet lagde vægt på, at tandlæge  

 B oplyste resultatet af patientens konsultation, herunder hvorledes man havde  

 vurderet hendes fremtidige behandlingsbehov.
Der var således tale om  

 videregivelse af helbredsoplysninger, som var modtaget i forbindelse med  

 tandlægens faglige virksomhed, og som derfor skulle behandles  

 fortroligt.
Nævnet lagde endvidere vægt på, at der ikke  

 forelå særlige omstændigheder, som kunne begrunde, at  

 oplysningerne undtagelsesvis kunne videregives på trods af deres  

 fortrolige karakter.
Nævnet fandt i den forbindelse efter en konkret  

 vurdering, at hverken tandlæge A's interesse i at få afklaret sit  

 mellemværende med patienten, eller tandlæge B's egen interesse i  

 en korrekt fremstilling af deres faglige bedømmelse var så  

 tungtvejende, at de klart oversteg hensynet til tillidsforholdet mellem  

 patient og behandler.
For så vidt angik hensynet til patienten selv  

 lagde nævnet vægt på, at tandlæge A's  

 forespørgsel havde en sådan karakter, at det havde været  

 muligt at indhente patientens stillingtagen til spørgsmålet om,  

 hvorvidt der skulle ske en videregivelse af bestemte helbredsoplysninger.
