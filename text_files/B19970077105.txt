 I medfør af § 4, § 5, stk. 2, § 6, stk. 5 og § 8, stk. 2, i lov nr. 443 af  

 14. juni 1995 om inspektioner, erklæringsafgivelse og kontrol i medfør af De  

 Forenede Nationers konvention om forbud mod kemiske våben, som ændret ved lov  

 nr. 470 af 10. juni 1997, og efter forhandling med udenrigsministeren og  

 justitsministeren, fastsættes:
Erklæringsafgivelse § 1.  Erhvervsfremme Styrelsen er national myndighed  

 under konventionen og varetager i denne egenskab kontakten til OPCW  

 (Organisation for the Prohibition of Chemical Weapons) i henhold til De  

 Forenede Nationers konvention af 13. januar 1993 om forbud mod udvikling,  

 fremstilling, oplagring og anvendelse af kemiske våben og sådanne våbens  

 tilintetgørelse.
 § 2.  Virksomheder, der fremstiller, erhverver,  

 anvender, oplagrer, importerer eller eksporterer kemikalier, der er opført på  

 liste 1 i bilag 1 til denne bekendtgørelse, har pligt til på anmodning at  

 afgive oplysninger herom til Erhvervsfremme Styrelsen.
 Stk. 2.  Virksomheder skal før import eller eksport af  

 liste 1 kemikalier give meddelelse herom til Erhvervsfremme Styrelsen.
 Stk. 3.  Meddelelsen i henhold til stk. 2 skal afgives  

 senest 40 dage før importen eller eksporten.
 Stk. 4.  Virksomhedernes forpligtelser efter reglerne  

 for kontrol med ind- og udførsel af produkter under våbenlovgivningen og  

 efter reglerne for kontrol med udførsel af produkter med dobbelt anvendelse  

 påvirkes ikke.
 § 3.  Virksomheder, der fremstiller, forarbejder,  

 anvender, importerer eller eksporterer de kemikalier, der er opført på liste  

 2 i bilag 1 til denne bekendtgørelse, har pligt til på anmodning at afgive  

 oplysninger herom til Erhvervsfremme Styrelsen.
 Stk. 2.  Virksomhedernes forpligtelser efter reglerne  

 for kontrol med udførsel af produkter med dobbelt anvendelse påvirkes ikke.
 § 4.  Virksomheder, der fremstiller, importerer eller  

 eksporterer de kemikalier, der er opført på liste 3 i bilag 1 til denne  

 bekendtgørelse, har pligt til på anmodning at afgive oplysninger herom til  

 Erhvervsfremme Styrelsen.
 Stk. 2.  Virksomhedernes forpligtelser efter reglerne  

 for kontrol med udførsel af produkter med dobbelt anvendelse påvirkes ikke.
 § 5.  Virksomheder, der fremstiller diskrete organiske  

 kemikalier (DOC) og kemikalier indeholdende elementerne fosfor, svovl og  

 fluor, der ikke fremgår af liste 1, 2 eller 3 i bilag 1 til denne  

 bekendtgørelse, har pligt til på anmodning at afgive oplysninger herom til  

 Erhvervsfremme Styrelsen.
§ 6.  Anmodning om oplysninger i henhold til §§ 2 - 5  

 sker ved hjælp af spørgeskemaer, som Erhvervsfremme Styrelsen fremsender til  

 de virksomheder, som er berørt af konventionen.
Der skal i årets første  

 kvartal indsendes oplysninger om aktiviteter i det foregående år, og i årets  

 sidste kvartal skal der indsendes oplysninger om aktiviteter i det kommende  

 år.
Stk. 2.  Spørgeskemaerne skal returneres til  

 Erhvervsfremme Styrelsen i udfyldt og underskrevet stand indenfor en frist,  

 som fastsættes af Erhvervsfremme Styrelsen.
Oplysningerne vil herefter blive  

 videresendt til OPCW i form af erklæringer.
 § 7.  Alle følsomme oplysninger vil blive behandlet  

 fortroligt af Erhvervsfremme Styrelsen.
 Stk. 2.  Virksomheden kan i forbindelse med afgivelse af  

 oplysninger anmode om, at oplysninger bliver behandlet efter en særlig  

 fortrolighedsprocedure i OPCW i henhold til Konventionens fortrolighedsbilag.
Kontrol § 8.  Erhvervsfremme Styrelsen har ret til uanmeldt at  

 foretage kontrol i virksomhederne efter reglerne i lovens § 6.
 § 9.  Kontrollen vil blive iværksat dels ved mistanke  

 om urigtige, vildledende eller fortielse af oplysninger dels ved  

 stikprøvekontrol.
 § 10.  Kontrolbesøget følges op af en skriftlig  

 rapport, som vil blive forelagt virksomheden senest 10 dage efter  

 kontrolbesøget.
Inspektioner § 11.  Internationale inspektører, der er udpeget og  

 uddannet af OPCW, har ret til at foretage inspektion af danske virksomheder.
 § 12.  Inspektionerne kan have karakter af enten  

 rutineinspektioner eller anfægtelsesinspektioner.
 Stk. 2.  En rutineinspektion er en kontrol foretaget på  

 selve virksomheden af de oplysninger om kemikalier, som virksomhederne har  

 afgivet til Erhvervsfremme Styrelsen.
 Stk. 3.  En anfægtelsesinspektion er en anklage fra en  

 anden deltagende stat mod Danmark, om at Danmark ikke overholder  

 konventionens forbud mod kemiske våben, og der derfor iværksættes en  

 inspektion på dansk territorium.
Rutineinspektioner § 13.  Det internationale inspektionshold skal efter  

 reglerne i lovens § 2 mod behørig legitimation have adgang til at inspicere  

 enhver ejendom, enhver bygning eller ethvert område indenfor en bygning og  

 skal have tilladelse til at foretage de kontrolaktiviteter, der fremgår af §  

 14.
 Stk. 2.  Inspektørerne skal være godkendt af  

 Erhvervsfremme Styrelsen og skal under inspektionen være ledsaget af en eller  

 flere repræsentanter fra Erhvervsfremme Styrelsen og eventuelt andre  

 relevante danske myndigheder.
§ 14.  Det internationale inspektionshold og de danske  

 ledsagere skal have adgang til, § 15.  Virksomheden skal stille alle relevante  

 faciliteter til rådighed for inspektionsholdet, såsom kommunikationsmidler,  

 kontorlokaler, udstyr og assistere i dettes brug i den udstrækning, det  

 ønskes af inspektionsholdet.
 Stk. 2.  Virksomhedens ansatte skal bistå ved  

 inspektionens gennemførelse i det omfang, det ønskes af inspektionsholdet.
 § 16.  Repræsentanter for virksomheden skal ved  

 inspektionsholdets ankomst, og inden inspektionen påbegyndes, orientere  

 inspektionsholdet ved hjælp af kort og anden dokumentation om virksomheden,  

 dens aktiviteter, sikkerhedsforanstaltninger samt administrative og  

 logistiske foranstaltninger, der er nødvendige for inspektionen.
 Stk. 2.  Den tid, der anvendes til orienteringen, skal  

 begrænses til det nødvendige minimum og må under ingen omstændigheder  

 overskride 3 timer.
 § 17.  Inspektionsholdet skal gennemføre inspektioner  

 på virksomheden på den mindst forstyrrende måde, som er forenelig med  

 effektiv og rettidig gennemførelse af dets mission.
 Stk. 2.  Inspektionsholdet skal undgå unødigt at hindre  

 eller forsinke driften af et anlæg og undgå at påvirke dets sikkerhed.
 § 18.  Inspektionsholdet skal tage hensyn til de  

 forslag, som Erhvervsfremme Styrelsen måtte fremsætte på noget som helst  

 tidspunkt i løbet af inspektionen for at sikre, at udstyr eller oplysninger  

 af sensitiv karakter, der ikke vedrører kemiske våben, beskyttes.
 Stk. 2.  Virksomheden kan gennem Erhvervsfremme  

 Styrelsen gøre inspektionsholdet opmærksom på, at den er af den opfattelse,  

 at inspektionen er gået uden for konventionens rammer.
 § 19.  Repræsentanter for de danske myndigheder eller  

 repræsentanter for virksomheden skal på inspektionsholdets anmodning tage  

 prøver i nærværelse af inspektørerne.
 Stk. 2.  Hvis det er aftalt på forhånd med  

 Erhvervsfremme Styrelsen eller virksomheden, kan inspektionsholdet selv tage  

 prøverne.
 § 20.  Inspektionsholdet har, hvor det er muligt, ret  

 til at foretage analyse af prøverne på virksomheden ved at benytte godkendt  

 udstyr, som det har medbragt.
 Stk. 2.  På inspektionsholdets anmodning skal  

 repræsentanter for virksomheden yde bistand til analyse af prøverne på  

 stedet.
 Stk. 3.  Alternativt kan inspektionsholdet anmode om, at  

 behørig analyse foretages i dets nærværelse af repræsentanter for  

 virksomheden.
 § 21.  Erhvervsfremme Styrelsen og virksomheden har  

 ret til at beholde en del af alle udtagne prøver eller tage et ekstra sæt  

 prøver og være til stede, når prøverne analyseres på stedet.
 § 22.  Inspektionsholdet kan, hvis det anser det for  

 nødvendigt, overføre prøver til analyse uden for inspektionsstedet på  

 laboratorier udpeget af OPCW.
 Stk. 2.  Generaldirektøren for OPCW har hovedansvaret  

 for sikkerheden, integriteten og opbevaringen af prøverne og skal sikre, at  

 den fortrolige karakter af prøverne beskyttes.
 Stk. 3.  De overførte prøver skal analyseres på mindst  

 to laboratorier, som OPCW har udpeget.
§ 23.  Virksomheden har ret til at træffe  

 forholdsregler til at beskytte sensitive installationer og forhindre  

 afsløring af fortrolige oplysninger og data, der ikke er omfattet af  

 deklarationsforpligtelserne.
Sådanne forholdsregler kan bl.a. bestå i:
 § 24.  Repræsentanter for virksomheden har ret til at  

 overvære hele inspektionen.
 § 25.  Ved afslutningen af inspektionen skal  

 inspektionsholdet mødes med Erhvervsfremme Styrelsen og en repræsentant for  

 virksomheden for at gennemgå inspektionsholdets foreløbige resultater og  

 afklare eventuelle uklarheder.
 Stk. 2.  Inspektionsholdet skal give Erhvervsfremme  

 Styrelsen sine foreløbige resultater i skriftlig form tillige med en liste  

 over alle prøver og kopi af det materiale, der skal fjernes fra virksomheden.
 Stk. 3.  Virksomheden har krav på at få en kvittering på  

 det materiale, som skal fjernes fra virksomheden.
§ 26.  Senest 10 dage efter inspektionen skal  

 inspektørerne udarbejde en faktuel og endelig rapport om den af dem udførte  

 inspektion og resultaterne heraf.
Inden rapporten fremsendes til  

 Generaldirektøren, forelægges den for Erhvervsfremme Styrelsen, som  

 fremkommer med eventuelle bemærkninger.
 Stk. 2.  Virksomheden har krav på at få rapporten  

 forelagt til bemærkninger af Erhvervsfremme Styrelsen.
Anfægtelsesinspektioner § 27.  For anfægtelsesinspektioner gælder de samme  

 inspektionsprocedurer som for rutineinspektioner, jf. §§ 13 - 26.
 § 28.  Inspektionsholdet skal tage forslag til  

 ændringer af inspektionsplanen i betragtning for at sikre, at udstyr,  

 oplysninger eller områder af sensitiv karakter, der ikke har forbindelse med  

 kemiske våben, beskyttes.
 § 29.  Erhvervsfremme Styrelsen har ret til at træffe  

 forholdsregler til at beskytte sensitive installationer og forhindre  

 afsløring af fortrolige oplysninger og data, der ikke har forbindelse med  

 kemiske våben.
 § 30.  For anfægtelsesinspektioner findes mere  

 detaljerede bestemmelser i Konventionens artikel IX punkt 8 og  

 verifikationsbilaget del X.
Anlægsaftale § 31.  En anlægsaftale er en aftale indgået mellem  

 OPCW og Erhvervsfremme Styrelsen i forbindelse med den første inspektion på  

 en virksomhed.
Formålet med anlægsaftalen er at styre aktiviteterne for  

 inspektionsholdet og inspektionsstedet under en inspektion med henblik på at  

 lette fremtidige inspektioner, beskytte forretningshemmeligheder og at sikre,  

 at tidsrammerne for inspektionen overholdes.
 § 32.  For virksomheder omfattet af § 2, stk. 1, skal  

 der mellem Erhvervsfremme Styrelsen og OPCW afsluttes en anlægsaftale.
 Stk. 2.  For virksomheder omfattet af § 3, stk. 1, skal  

 der udarbejdes en anlægsaftale for virksomheden, medmindre Erhvervsfremme  

 Styrelsen, virksomheden og OPCW bliver enige om, at det ikke er nødvendigt.
 Stk. 3.  For virksomheder omfattet af § 4, stk. 1, skal  

 der ikke indgås en anlægsaftale, medmindre Erhvervsfremme Styrelsen anmoder  

 herom.
 Stk. 4.  Repræsentanter for det inspicerede anlæg skal  

 forsyne Erhvervsfremme Styrelsen med relevante oplysninger i forbindelse med  

 forhandlingerne om anlægsaftale for anlægget og eventuelt deltage i  

 forhandlingerne.
Fælles bestemmelser § 33.  Overtrædelse af § 2, stk. 1 og 2, § 3, stk. 1,  

 § 4, stk 1, § 5 og § 6, stk. 2 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 34.  Bekendtgørelsen træder i kraft den 18. oktober  

 1997.
Erhvervsfremme Styrelsen, den 6. oktober  

 1997 Lars Kolte / Bent Lindhardt Andersen Bilag 1 Liste 1 Liste 1 omfatter kemikalier, der er udviklet, fremstillet, lagret eller  

 anvendt som kemiske våben samt disse kemikaliers udgangsstoffer.
På listen findes bl.a. sennepsgasser og nervegasser.
Listens kemikalier  

 har meget civile anvendelser, f.eks. forskningsformål.
Liste 2 Liste 2 omfatter kemikalier og stoffer, som er udgangsstoffer for kemiske  

 våben, men som også har en vis kommerciel anvendelse som udgangsstoffer for  

 f.eks. insekticider, herbicider, smøremidler og farmaceutiske produkter.
Liste 3 Liste 3 omfatter kemikalier, som kan bruges som udgangsstoffer til  

 produktion af kemiske våben, men som produceres i store mængder til civilt  

 brug.
Producenter af herbicider, insekticider, farmaceutiske produkter,  

 maling, tekstilprodukter og smøremidler er de vigtigste brugere af disse  

 kemikalier, der anvendes som udgangsstoffer for de nævnte produkter.
DOC og PSF Konventionen omfatter desuden ulistede diskrete (veldefinerede), organiske  

 kemikalier (DOC) inkl. de kemikalier, der indeholder forfor, svovl eller  

 fluor (PSF). Disse DOC's produceres hovedsageligt af virksomheder, der  

 fremstiller petrokemiske, farmaceutiske og plantebeskyttende midler.
 (* 1) Konventionen er offentliggjort i Lovtidende C som nr. 139 af 2.  

 november 1995.
