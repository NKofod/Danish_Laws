Selskabsskat skal ikke nødvendigvis dækkes af omkostningstillæggene Et livsforsikringsselskab spurgte Finanstilsynet om, hvilke  

 omkostningselementer der kan betragtes som investeringsomkostninger og derfor  

 dækkes ved nedsættelse af bonusrenten og ikke gennem omkostningstillæggene.  

 Specielt spurgte selskabet, om skatter og afgifter såsom selskabsskat,  

 arbejdsmarkedsbidrag, kapitaltilførselsafgift, lønsumsafgift, gebyr til  

 Erhvervs- og Selskabsstyrelsen, bidrag til Finanstilsynet, stempelafgift og  

 lignende kan sidestilles med investeringsomkostninger og derfor ligeledes kan  

 fratrækkes afkastet i selskabet.
 Af § 13, stk. 2, i lov om indkomstbeskatning af aktieselskaber m.v.  

 fremgår, at forsikringsselskaber ved opgørelsen af den skattepligtige  

 indkomst kan fradrage beløb, der hensættes til dækning af forpligtelserne  

 over for de forsikrede (præmiehensættelser, livsforsikringshensættelser,  

 erstatningshensættelser, udjævningshensættelser og  

 bonusudjævningshensættelser).
