Erstatningsansvarsloven § 1  andet tab, nævnets j.nr. 18-520-14120 I N.j.nr. 18-520-14120 vurderede nævnet, at en udgift til lægeattest indhentet efter sagens anlæg ved retten ikke kan dækkes som andet tab efter erstatningsansvarslovens § 1, stk. 1:
Skadevolder blev dømt for grov vold efter straffelovens § 245 mod ansøger.
Ved byrettens dom blev ansøgeren blandt andet tilkendt erstatning for udgifter til lægeattest.
Kravet var ikke bestridt af skadevolderen.
Nævnet afslog kravet om erstatning for udgifter til lægeattest.
Nævnet lagde herved vægt på, at lægeattesten var indhentet efter sagens anlæg ved retten, og at der som følge heraf ikke var hjemmel til at tilkende ansøger erstatning for denne udgift i medfør af erstatningsansvarslovens § 1, stk. 1. Udgifterne til lægeattesten skulle i stedet være tilkendt som sagsomkostning ved retten jf. retsplejelovens § 334, stk. 2.
