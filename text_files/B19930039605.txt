I medfør af § 2 og § 3 i lov nr. 309 af 16. maj 1990 om folkekirkens institutioner til uddannelse og efteruddannelse af præster fastsættes:
Terminologi § 1.  I denne bekendtgørelse anvendes udtrykkene  

 »den permanente arbejdsgruppe« og »bestyrelsen« om den i  

 §§ 3 og 4 i lov nr. 309 af 16. maj 1990 om folkekirkens institutioner til  

 uddannelse og efteruddannelse af præster nævnte permanente arbejdsgruppe og  

 bestyrelse vedrørende folkekirkens uddannelsesinstitutioner for præster.  

 Udtrykket »institutionsudvalg« anvendes om det i § 7 i  

 Kirkeministeriets bekendtgørelse nr. 42 af 17. januar 1991 om styrelse af  

 folkekirkens institutioner til uddannelse og efteruddannelse af præster  

 nævnte institutionsudvalg.
Uddannelsens formål § 2.  Præstehøjskolens formål er på videnskabeligt  

 grundlag at give præster i folkekirken praktisk-teologisk og almenteologisk  

 efteruddannelse, herunder også en systematisk orientering i  

 samfundsvidenskabelige, filosofiske, litterære og kunstneriske forhold med  

 henblik på varetagelse af kirkens opgaver i det moderne samfund.
Adgangsbetingelser § 3.  Adgang til deltagelse i Præstehøjskolens kurser  

 har præster i folkekirken.
 Stk. 2.  Rektor kan give adgang til deltagelse til andre  

 præster og til andre, der indgår i et samarbejde med folkekirkens præster.
Uddannelsens indhold og tilrettelæggelse § 4.  Undervisningens indhold:
Stk. 2.  Nærmere regler om undervisningens indhold og  

 tilrettelæggelse fastsættes i halvårlige kursusplaner, der udarbejdes af  

 rektor i samarbejde med institutionsudvalget.
Kursusplanerne meddeles  

 bestyrelsen.
Samtidig sendes kursusplanerne til den permanente arbejdsgruppe  

 til orientering.
§ 5.  Undervisningen på Præstehøjskolen tilrettelægges  

 som internatundervisning, således at undervisningen og det daglige samvær  

 mellem kursister og lærere danner en helhed.
Deltagerne skal tage fast ophold  

 på kursusstedet i kursusperioden og deltage i Præstehøjskolens daglige  

 program og fællesarrangementer.
Stk. 2.  Undervisningen meddeles på almene studiekurser  

 af længere varighed, og på temakurser af kortere varighed.
Der kan nedsættes  

 arbejdsgrupper til løsning af særlige opgaver, afholdes seminarer for  

 udpegede deltagere om særlige emner og gennemføres kursusrækker for præster  

 med særlige uddannelsesbehov.
§ 6.  Præstehøjskolen kan i særlige tilfælde  

 tilrettelægge regionale kurser, selvstændigt eller i samarbejde med stifter,  

 provstier m.fl.
Kurserne kan tilrettelægges som dagskurser.
Andre bestemmelser § 7.  Præstehøjskolen ledes af rektor.
Rektor er  

 ansvarlig overfor bestyrelsen, som påser, at institutionen lever op til sit  

 formål om undervisning på videnskabeligt niveau, jf. § 2.
 § 8.  Deltagelse i undervisningen og ophold på  

 Præstehøjskolen er gratis for de i § 3, stk. 1 nævnte præster, dog således at  

 disse refunderer Præstehøjskolen et beløb pr. døgn for kost efter  

 Finansministeriets regler om fradrag i tjenestemænds løn for naturalydelser.
 Stk. 2.  Bestyrelsen kan fastsætte, at de i § 3, stk. 2,  

 nævnte kursusdeltagere helt eller delvis selv skal afholde udgifterne til  

 ophold og undervisning.
 § 9.  Rektor kan fastsætte, at udgifterne til ophold  

 og undervisning ved regionale kurser, jf. § 6, helt eller delvis skal  

 afholdes af kursusdeltagerne selv.
§ 10.  Klager over rektors afgørelser i henhold til  

 denne bekendtgørelse indgives til rektor.
Hvis en klage ikke tages til følge,  

 og klageren fastholder klagen, videresender rektor klagen til bestyrelsen,  

 bilagt en udtalelse.
Stk. 2.  Klager over bestyrelsens afgørelser i henhold  

 til denne bekendtgørelse indgives til bestyrelsen.
Hvis en klage ikke tages  

 til følge, og klageren fastholder klagen, videresender bestyrelsen klagen til  

 Kirkeministeriet, bilagt en udtalelse.
 Stk. 3.  Fristen for indgivelse af klager er 4 uger fra  

 den dag, afgørelsen er meddelt den pågældende.
Ikrafttræden § 11.  Bekendtgørelsen træder i kraft den 1. august  

 1993.
