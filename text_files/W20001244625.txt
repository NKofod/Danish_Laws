 Kassen havde tidligere oplyst, at vederlag for genanvendelse af tidligere  

 materiale ikke medfører fradrag i efterlønnen, hvis arbejdet  

 på det oprindelige billede er udført og helt afsluttet forinden  

 overgangen til efterløn.
Kassen anmodede direktoratet om en vejledende udtalelse.
Kassen mente nu,  

 at det var en indtægt p.g.a afgivelse af ophavsretten på linie  

 med koda/gramaxafgifter.  Arbejdsgiveren havde ret til videreudnyttelse af  

 billedet og medlemmet fik et vederlag for at afgive ophavsretten til  

 billedet.  Vederlaget udbetales til fotografen både under og efter  

 ansættelsesforholdet.
Der er ingen forskel på, om der er tale om  

 et førstegangssalg eller en genanvendelse.
 Direktoratet udtalte vejledende, at honorar for videreudnyttelse af et  

 fotografi medfører fradrag i efterlønnen.
 Kassen og direktoratet traf herefter afgørelse, om at  

 indtægter ved videreudnyttelse skulle medføre fradrag i  

 efterlønnen og opgøres inden for de tilladte 200 timer pr.  

 år.
Medlemmet anførte, at der ikke er tale om genanvendelse, men  

 nyanvendelse.
Han havde ca. ½ mio. billeder i et arkiv og ingen indflydelse  

 på, hvor/hvornår et billede sælges.
Sælges der mange  

 billeder, kunne honoraret overstige, hvad han måtte tjene på  

 efterløn.
Medlemmet mente, at honorarerne måtte anses for  

 royalties, der ikke skulle modregnes i efterlønnen.
 Medlemmets advokat fandt, at de indtægter medlemmet modtog var at  

 sidestille med betalinger af licensafgifter, m.v.
 Ankenævnet fandt, at der skulle ske fradrag i medlemmets  

 efterløn for honorar for videreudnyttelse af fotografier.
 Ankenævnet lagde vægt på, at indtægten stammede  

 fra arbejde inden for medlemmets sædvanlige arbejdsområde, hvor  

 genanvendelser var normale.
 Ankenævnet fandt, at bestemmelsen i bekendtgørelsens § 12  

 ikke kunne finde anvendelse i dette tilfælde, idet der ifølge  

 overenskomsten var tale om, at medlemmet modtog provision fra arbejdsgiveren  

 og at der ydedes feriegodtgørelse  af denne provision, samt at der  

 ikke var tale om løbende indtægter, der hidrørte fra  

 samme eksemplar af værket.
 Ankenævnet tiltrådte således Direktoratet for  

 Arbejdsløshedsforsikringens afgørelse.
Efterløn - fradrag Det fremgik af sagen, at medlemmet havde været pressefotograf.
Inden  

 han søgte om efterløn, spurgte han sin  

 arbejdsløshedskasse, om indtægt fra solgte arkivbilleder ville  

 få nogen indflydelse på hans efterløn.
 I brev af 19. maj 1998 oplyste arbejdsløshedskassen, at  

 indtægten fra de solgte billeder ville  medføre fradrag, og  

 skulle medregnes i det årlige maksimale timetal i  

 efterlønsordningen.
Ved brev af 2. juni 1998 til arbejdsløshedskassen vedlagde  

 medlemmet kopi af et tidligere brev fra arbejdsløshedskassen.
Heraf  

 fremgik, at vederlag for genanvendelse af tidligere materiale ikke  

 medfører fradrag i efterlønnen, hvis arbejdet på det  

 oprindelige billede var udført og helt afsluttet forinden overgangen  

 til efterløn.
Ved brev af 16. juli 1998 bad arbejdsløshedskassen derfor  

 direktoratet om en vejledende udtalelse, idet arbejdsløshedskassen nu  

 var af den opfattelse, at der var tale om en indtægt som følge  

 af afgivelse af ophavsretten på linie med Koda/Gramexafgifter.  

 Arbejdsløshedskassen oplyste, at der på mange journalistiske  

 arbejdspladser var indgået overenskomst om, at arbejdsgiveren havde ret  

 til videreudnyttelse af medarbejderens stof.
Ved videreudnyttelsen fik  

 medarbejderen et vederlag for at afgive ophavsretten til billedet.
I xxx  

 bladhus videresælges et billede typisk til en pris mellem 450-1400 kr.  

 Vederlaget udbetales til fotografen både under og efter  

 ansættelsesforholdet, og der var ingen forskel på, om der var  

 tale om et førstegangssalg eller en genanvendelse.
 Direktoratet udtalte vejledende den 18. januar 1999, at honorar for  

 videreudnyttelse af et fotografi medfører fradrag i  

 efterlønnen.
Medlemmet overgik til efterløn den 6. februar 1999.  

 Arbejdsløshedskassen traf den 4. februar 1999 afgørelse om  

 medlememts ret til efterløn.
Det fremgik af afgørelsen, at  

 indtægter ved videreudnyttelse skulle medfører fradrag i  

 efterlønnen og opgøres inden for de tilladte 200 timer pr.  

 kalenderår.
Medlemmet havde ved brev af 28. februar 1999 klaget over  

 arbejdsløshedskassens afgørelse.
Medlemmet havde bl.a. henvist  

 til, at der ikke var tale om genanvendelse, men derimod nyanvendelse.
Medlemmet havde ca. ½ mio. billeder liggende i Nordfotos arkiv.
Medlemmet  

 havde videre anført, at han ingen indflydelse havde på, hvor og  

 hvornår et billede bliver solgt.
Medlemmet mente derfor, at hvis mange  

 af hans billeder bliver solgt, kunne honoraret komme ud over, hvad han  

 må tjene oven i efterlønnen, og at han derfor kunne risikere at  

 miste sin efterløn.
Medlemmet mente derfor, at honorarerne måtte  

 anses for royalties, der ikke kunne modregnes i efterlønnen.
 Direktoratet traf den 9. juli 1999 følgende afgørelse:
 Der skal ske fradrag i medlemmets efterløn for honorar for  

 videreudnyttelse af fotografier.
Fradrag sker ved omregning med omregningssatsen.
Timerne skal  

 medføre fradrag i medlemmets efterløn time for time.
Timerne  

 skal derfor ikke opgøres inden for de tilladte 200 timer pr.  

 kalenderår.
 Direktoratet finder, at honorar for videreudnyttelse af fotografier  

 må betragtes som indtægter for genudsendelse og anden form for  

 genanvendelse af fotografier.
Direktoratet finder hermed ikke, at honoreringen kan sidestilles med  

 Koda/Gramex eller royalty.
Direktoratet har herved lagt vægt på,  

 at licensafgifter, biblioteksafgifter, Koda/Gramex-afgifter og royalties  

 typisk er løbende indtægter, der hidrører fra samme  

 eksemplar af værket, f.eks. for afspilning af et allerede indspillet  

 musikstykke eller for løbende salg af et bogoplag.
I modsætning hertil er medlemmets situation, hvor medlemmet til en  

 opgave har produceret flere forskellige fotografier, hvoraf kun enkelte  

 anvendes af arbejdsgiveren.
De resterende billeder lægges i et arkiv,  

 og bliver måske med tiden solgt til f.eks. en anden avis.
Direktoratet  

 finder således ikke, at honoreringen af disse billeder har samme  

 karakter af løbende honorering for det samme kunstneriske værk,  

 som f.eks. royalty.
Ved afgørelsen af, at honoreringen skal medføre fradrag, har  

 direktoratet videre lagt vægt på, at indtægten stammer fra  

 arbejde inden for medlemmets sædvanlige arbejdsområde, hvor  

 genanvendelser m.v. er normale.
Direktoratet har herved lagt vægt  

 på, at medlemmet er medlem af Xx´s Arbejdsløshedskasse, og at  

 han har oplyst, at han i 37 år har udført arbejde inden for det  

 relevante faglige område.
Medlemmet har endvidere forklaret, at salg af  

 arkivbilleder som i hans tilfælde er normalt, når man er  

 pressefotograf.
Endelig har direktoratet lagt vægt på, at  

 betalingen er et led i den almindelige aflønningsform inden for hans  

 faglige område.
 Der skal derfor ske fradrag i medlemmets efterløn, jf. § 9, stk. 1,  

 i dagældende bekendtgørelse nr. 949 af 6. november 1996 om  

 arbejdes og indtægters betydning for efterlønnens  

 størrelse.
 Fradraget sker ved, at indtægten omregnes til timer ved brug af  

 omregningssatsen.
Fradrag sker på det tidspunkt, hvor vederlaget udbetales.
Det  

 fremgår af § 9, stk. 2, i bekendtgørelsen.
De omregnede timer skal således medføre fradrag i  

 efterlønnen, og kan ikke medregnes til de tilladte 200 timer.
Der er  

 heller ingen indtægtsgrænse i den efterlønsordning, som  

 medlemmet er omfattet af.
Der er således ikke tale om, at han som  

 følge af de nævnte honorarer kan risikere at miste retten til  

 sin efterløn på grund af overskridelse af de tilladte 200 timers  

 arbejde, som han har nævnt i sin klage.
 Den nævnte bekendtgørelse er ophævet pr. 1. juli 1999.  

 Reglen om indtægt for genanvendelse fremgår herefter af § 19 i  

 bekendtgørelse nr. 308 af 19. maj 1999 om arbejde og indtægter  

 m.v. i efterlønsperioden (for medlemmer, som er fyldt 60 år  

 før 1. juli 1999).
Direktoratet kan endvidere oplyse, at beskrivelsen af reglerne om  

 genanvendelse i arbejdsløshedskassens brev af 11. september 1996 er i  

 overensstemmelse med de dagældende regler i bekendtgørelse nr.  

 1027 af 14. december 1994. Denne bekendtgørelse blev imidlertid  

 ophævet af den 1. januar 1997, og afløst af  

 bekendtgørelse nr. 949 af 6. november 1996 om arbejdes og  

 indtægters betydning for efterlønnens størrelse.
I den  

 forbindelse blev reglerne om genanvendelse ændret.
 Direktoratet skal endelig bemærke, at såfremt medlemmet  

 vælger at arbejde efter de regler, der er fastsat i  

 arbejdsløshedsforsikringslovens § 74 e, § 74 f og § 74 h (fleksibel  

 efterløn), skal indtægterne medføre fradrag efter  

 reglerne i bekendtgørelse om fleksibel efterløn.
 Medlemmets arbejdsløshedskasse kan vejlede ham om hans muligheder  

 for at arbejde efter reglerne om fleksibel efterløn.
 I klagen anførte medlemmet, at han ønskede at klage over  

 direktoratets afgørelse samt at han sammen med forbund vil komme med  

 en nærmere begrundelse.
 Direktoratet bemærkede den 2. september 1999, at direktoratet ikke  

 havde modtaget en nærmere begrundelse for klagen, hvorfor sagen nu blev  

 sendt til ankenævnet.
 Direktoratet fandt ikke grundlag for at ændre afgørelsen.
 Advokaten har den 7. december 1999 for medlemmet sendt en mere uddybende  

 begrundelse for klagen.
 Advokaten havde bl.a. anført, at hendes klients situation ikke var  

 forskellig fra, og i hvert fald slet ikke væsentlig forskellig fra  

 honoreringer i form af licensafgifter/-indtægter, og derfor måtte  

 sidestilles hermed.
Endvidere har advokaten anført, at det var korrekt, at hendes  

 klient til en opgave som hovedregel optager og lader fremstille flere  

 fotografier, hvoraf ét eller flere anvendes af hans arbejdsgiver.
De  

 fotografier, der anvendes af hans arbejdsgiver, lægges, i  

 modsætning til det af direktoratet anførte, altid i  

 arbejdsgiverens arkiv, og konkret i Nordfotos arkiv.
Det var således  

 ikke "De resterende billeder", der lægges i  

 Nordfotos arkiv.
Dog kunne det naturligvis ikke udelukkes, at også  

 andre end de anvendte fotografier havde interesse, kvalitet, der gjorde, at  

 også disse eller en del heraf lægges i arkivet, med hovedreglen  

 var, at det var de anvendte fotografier, der lægges i arkivet.  

 Arkivbillederne kunne i henhold til hendes klients ansættelsesaftale  

 vederlagsfrit genanvendes af hendes klients tidligere arbejdsgiver, eller de  

 kunne sælges af Nordfoto til tredjemand.
Ved et sådant salg, som  

 hendes klient ingen indflydelse havde på, vil han opnå 40 % af  

 indtægten vedrørende salget.
Som led i ansættelsen havde hendes klient overdraget en del af sin  

 ophavsret og rettigheder til de af ham optagne fotografier.  

 Ophavsretsoverdragelsen var imidlertid ikke eksklusiv, idet hendes klient  

 havde bevaret en begrænset ret til sine fotografier.
Hendes klient  

 havde bevaret retten til en vis indtægt af fotografierne, en  

 salgsindtægt på 40%, svarende til en licensbetaling, ligesom han  

 havde bevaret sine droit moral-rettigheder.
 På sin klients vegne gjorde advokaten derfor gældende, at de  

 indtægter, som hendes klient modtager fra Nordfoto, var at sidestille  

 med udbetalinger af licensafgifter, såsom biblioteksafgifter,  

 Koda/Gramex- afgifter, jf. bekendtgørelsens § 12.
 Afslutningsvis henledte advokaten opmærksomheden på den for  

 hendes klient meget belastende skattemæssige konsekvens, såfremt  

 direktoratets afgørelse blev stadfæstet.
Ved telefonisk henvendelse til ankenævnet den 5. januar 2000 har  

 medlemmets klient bl.a. anført, at han vidste, at der var andre  

 efterlønsmodtagere i samme situation, men han var den eneste, der blev  

 trukket i sin efterløn.
Arbejdsløshedskassen trak hver  

 måned 1500 kr. i hans efterløn.
 Ved telefonisk henvendelse til arbejdsløshedskasse den 14. marts  

 2000 anmodede ankenævnet arbejdsløshedskassen om at fremsende  

 kopi af overenskomst/aftale vedrørende medlemmets arbejdsforhold.
 Arbejdsløshedskassen bemærkede, at det var  

 spørgsmålet om der var tale om genanvendelse eller royalties,  

 idet det er vanskeligt at sondre.
Arbejdsløshedskassen anførte, at alle billeder bliver lagt i  

 arkivet, medmindre de ikke var gode.
Heraf havde et af dem været brugt.  

 Medlemmet kunne ikke sige nej til at få sine billeder lagt i arkivet.  

 Der var nogle, der ringede og bestilte billeder.
Det var så en  

 bibliotekar, der går ned i arkivet og køberen vælger  

 så et heraf.
Fotografen ved ikke hvilke billeder, der bliver brugt.
Ved genanvendelse ville medlemmet/ophavsmanden i de andre tilfælde i  

 § 9 i bekendtgørelse om arbejdes og indtægters betydning for  

 efterlønnens størrelse, f.eks.film, teaterstykker o.lign, selv  

 være den, der bestemte, om der skulle ske  

 genanvendelse/genopførelse eller genudsendelse.
Idet her forelå  

 tilfælde fik medlemmet pengene for at videregive retten til at bestemme  

 over billederne.
Derfor kunne tilfældet minde mere om  

 Koda/Gramexafgifter.
 Ankenævnet havde herefter modtaget overenskomst mellem Forenings  

 Forhandlingsorganisation og forbund.
Det fremgik bl.a. § 3 i tillæg til normalkontrakt for  

 pressefotografer, at arbejdsgiveren i kraft af ansættelsesforholdet  

 overtager eneretten til udnyttelse af fotografernes produktion.
Ved salg  

 modtager fotografen provision.
Af provisioner ydes den til enhver tid  

 gældende feriegodtgørelse.
 Ankenævnet tiltrådte Direktoratet for  

 Arbejdsløshedsforsikringens afgørelse af 9. juli 1999.
