Bekendtgørelse om ændring af bekendtgørelse om drift af lokale aktionsgrupper under fiskeriudviklingsprogrammet for perioden 2007-2013 samt om delegation af visse af ministeren for by, bolig og landdistrikters beføjelser efter lov om udvikling af fiskeri- og akvakultursektoren (Udbetaling af tilskud og aktionsgruppens virke) § 1 I bekendtgørelse nr. 306 af 29. marts 2012 om drift af lokale aktionsgrupper under fiskeriudviklingsprogrammet for perioden 2007-2013 samt om delegation af visse af ministeren for by, bolig og landdistrikters beføjelser efter lov om udvikling af fiskeri- og akvakultursektoren foretages følgende ændringer:
 1. I § 1 indsættes som stk. 4:
»Stk. 4. En aktionsgruppe ophører, når dens opgaver i relation til fiskeriudviklingsprogrammet for perioden 2007-2013 er endeligt afsluttet.« 2. § 18, stk. 1, affattes således:
»Det er en betingelse for udbetaling af tilskud som kvartalsvise à conto beløb, at den lokale aktionsgruppe, årligt inden den 1. marts, indsender dokumentation for anvendelsen af udbetalte à conto beløb i det foregående år til NaturErhvervstyrelsen.
Dokumentationen består af et særligt skema, der vedlægges alle udgiftsbilag samt dokumentation for betaling.
Fakturaer skal være udstedt til tilsagnshaver for at være tilskudsberettigede.
Skemaet fås via Ministeriet for By, Bolig og Landdistrikters hjemmeside.
Der kan ikke udbetales tilskud á conto for andet kvartal det følgende år, førend dokumentationen er modtaget.« 3. § 19 affattes således:
»§ 19. Anmodning om udbetaling af tilskud på baggrund af dokumenterede betalte udgifter skal ske på et særligt skema vedlagt alle udgiftsbilag samt dokumentation for betaling.
Fakturaer skal være udstedt til tilsagnshaver for at være tilskudsberettigede.
Skemaet fås via Ministeriet for By, Bolig og Landdistrikters hjemmeside.
Der kan én gang månedligt indsendes anmodning om udbetaling til NaturErhvervstyrelsen.« 4. I bilaget til bekendtgørelsen affattes § 19, nr. 1, således:
»Aktionsgruppen ophører, når dens opgaver i relation til fiskeriudviklingsprogrammet for perioden 2007-2013 er endeligt afsluttet.« § 2 Bekendtgørelsen træder i kraft den 15. oktober 2013.
