 Direktoratet for Arbejdsløshedsforsikringen har i bekendtgørelse nr.
264 af 21. april 1995 om feriedagpenge fastsat regler om retten til feriedagpenge herunder regler om omfanget af retten til dage med feriedagpenge samt betingelserne for udbetaling af feriedagpenge.
Til brug for arbejdsløshedskassernes administration af bekendtgørelsen har direktoratet udarbejdet denne vejledning.
Indledning Regler om optjening og afholdelse af ferie med feriegodtgørelse eller løn  

 er fastsat i lov om ferie og Arbejdsministeriets bekendtgørelse om  

 feriegodtgørelse m.v.
Der er desuden fastsat regler om optjening og  

 afholdelse af ferie med feriegodtgørelse eller løn i blandt andet lov om  

 visse arbejdsforhold ved landbruget/lov om medhjælpere, et særligt cirkulære  

 om ferie for statstjenestemænd, en særlig bekendtgørelse om ferie for  

 søfarende og i kollektive overenskomster.
 Efter ferieloven optjenes der - som udgangspunkt - 21/2 dags ferie for  

 hver måneds beskæftigelse i optjeningsåret (det seneste kalenderår forud for  

 ferieåret). Fuld optjent ferie efter ferieloven udgør 30 dage, der skal  

 holdes i det følgende ferieår (perioden 2. maj til 1. maj). Lørdage medregnes  

 i ferien.
 I det omfang der ikke på baggrund af beskæftigelse i optjeningsåret er  

 optjent ret til 30 dages ferie, giver ferieloven ret til et antal supplerende  

 feriedage, således at det samlede antal feriedage i et ferieår udgør 30 dage.  

 Til den optjente ferie efter ferieloven - men ikke til de supplerende  

 feriedage - er der knyttet en ret til enten feriegodtgørelse eller løn.
 Efter reglerne i bekendtgørelsen om feriedagpenge optjenes der ret til et  

 antal dage med feriedagpenge på grundlag af alle ydelser - bortset fra  

 efterløn - som et medlem i optjeningsåret modtager fra en arbejdsløshedskasse  

 (dagpenge, feriedagpenge, overgangsydelse, delefterløn, orlovsydelse,  

 iværksætterydelse/etableringsydelse, uddannelsesydelse/-godtgørelse,  

 kursusgodtgørelse og/eller aktivitetsydelse (bekendtgørelse om  

 aktivitetsydelse til ledige, der udfører humanitært og kirkeligt arbejde i  

 udlandet)).
 Der optjenes endvidere ret til et antal dage med feriedagpenge på grundlag  

 af dagpengeydelser, som medlemmet modtager fra en kommune i henhold til lov  

 om dagpenge ved sygdom eller fødsel, medmindre medlemmet samtidig optjener  

 ret til ferie med fuld feriegodtgørelse eller løn.
 Endelig optjenes der ret til et antal dage med feriedagpenge på grundlag  

 af perioder i optjeningsåret, hvor der udbetales voksenuddannelsesstøtte i  

 henhold til lov om støtte til voksenuddannelse, dagpenge i forbindelse med  

 arbejdssøgning i et andet EØS-land, jf. artikel 69 i EF-forordning nr.  

 1408/71, og/eller uddannelsesydelse for ledige under 25 år i henhold til  

 kapitel 11 i Arbejdsministeriets dagældende bekendtgørelse nr. 93 af 3. marts  

 1993 om arbejdstilbud m.v.
 Der kan optjenes op til 25 dage med ret til feriedagpenge svarende til 5  

 ugers ferie, idet der - i modsætning til ferielovens 6-dages-uge - opereres  

 med en 5-dages uge.
 Der optjenes alene ret til et antal dage med feriedagpenge på grundlag af  

 ydelser, som udbetales for perioder, hvor medlemmet er  

 arbejdsløshedsforsikret, ligesom der alene kan udbetales feriedagpenge til et  

 medlem af en arbejdsløshedskasse.
 For medlemmer, som er optaget i en arbejdsløshedskasse på grundlag af en  

 erhvervsmæssig uddannelse (dimittender), gælder særlige regler om retten til  

 dage med feriedagpenge.
Til kapitel 1 Retten til feriedagpenge Optjening af dage med ret til feriedagpenge Til § 1 Et medlem, der modtager ydelser fra en arbejdsløshedskasse - bortset fra  

 efterløn - i et optjeningsår, optjener ret til et antal dage med  

 feriedagpenge i det følgende ferieår (perioden 2. maj til 1. maj), jf. § 1,  

 stk. 1.
Et medlem optjener endvidere, jf. § 1, stk. 2 og stk. 3, ret til et antal  

 dage med feriedagpenge på grundlag af - dagpengeydelser i henhold til lov om dagpenge ved sygdom eller fødsel,  

 som medlemmet selv får udbetalt fra en kommune for en periode, hvor  

 der ikke samtidig hos en arbejdsgiver optjenes ret til ferie med  

 feriegodtgørelse eller løn på grundlag af medlemmets normale løn, - voksenuddannelsesstøtte, som medlemmet selv får udbetalt i  

 henhold til lov om støtte til voksenuddannelse, - dagpenge, som udbetales i forbindelse med arbejdssøgning i et andet  

 EØS-land, jf. artikel 69 i EF-forordning nr. 1408/71 (attest E  

 303-ordningen), og - uddannelsesydelse for ledige under 25 år, som udbetales i henhold til  

 kapitel 11 i Arbejdsministeriets dagældende bekendtgørelse nr. 93 af 3. marts  

 1993 om arbejdstilbud m.v.
 Et medlem, der i et ferieår er omfattet af særordningen for dimittender,  

 jf. §§ 5 og 6, vil dog ikke være berettiget til dage med feriedagpenge, som  

 medlemmet eventuelt har optjent ret til efter § 1, stk. 1-3.
Opgørelse og beregning af det optjente antal dage med ret til  

 feriedagpenge Til § 2 Idet et medlem i optjeningsåret kan have fået udbetalt ydelser med flere  

 forskellige satser, men der ved den enkelte kasses opgørelse og beregning  

 efter §§ 3 og 4 alene divideres med en bestemt sats, og idet flere kasser  

 efter §§ 3 og 4 kan have beregnet et (afrundet) antal dage med ret til  

 feriedagpenge, kan summen af dage med ret til feriedagpenge efter beregningen  

 i §§ 3 og 4 i visse tilfælde udgøre mere end 25 dage.
 Et medlem vil dog aldrig være berettiget til mere end 25 dage med  

 feriedagpenge i et ferieår, jf. § 2, stk. 1, 2. pkt.
Til § 3 Til § 3, stk. 1 I optjeningsgrundlaget for et optjeningsår indgår de i § 1, stk. 1, nævnte  

 ydelser, som er indkomstbeskattet i optjeningsåret.
Eventuelle ATP-bidrag  

 indgår ikke i optjeningsgrundlaget.
 Optjeningsgrundlaget vil således som hovedregel fremgå af den  

 oplysningsseddel, kassen udsender i januar måned.
 Udbetaler en kasse efter et optjeningsårs udløb ydelser, som vedrører en  

 periode i optjeningsåret, medregnes disse ydelser kun ved opgørelsen, hvis  

 medlemmet over for kassen dokumenterer, at beløbet er tilbageført til  

 beskatning i optjeningsåret.
 Har medlemmet modtaget ydelser fra mere end en kasse i optjeningsåret,  

 foretager hver kasse for sig en opgørelse og beregning på grundlag af de af  

 kassen udbetalte beløb.
Til § 3, stk. 2 og 3 Optjeningsgrundlaget omregnes til et antal »tekniske  

 ydelsesdage« , som er et udtryk for, i hvor lang en periode af  

 optjeningsåret medlemmet har optjent ret til dage med feriedagpenge.
 Det herved fremkomne antal »tekniske ydelsesdage« danner  

 grundlag for den forholdsmæssige beregning af det optjente antal dage med ret  

 til feriedagpenge.
 Den enkelte kasse skal dividere det samlede beløb, som kassen i alt har  

 udbetalt til medlemmet i optjeningsåret, jf. stk. 1, med den beregnede  

 (individuelle) sats, som kassen selv senest har anvendt ved udbetaling af  

 dagpenge eller uddannelsesydelse/-godtgørelse til medlemmet i optjeningsåret.
 Er der i optjeningsåret senest udbetalt dagpenge til medlemmet med en  

nedsat sats efter reglerne om supplerende dagpenge, er det den  

 beregnede (individuelle) sats, som har dannet grundlag for nedsættelsen, der  

 skal divideres med.
 Har et medlem i delperiode 2 i henhold til lovens dagældende § 55, stk. 2,  

 der gjaldt indtil 31. marts 1995, i optjeningsåret senest fået udbetalt  

 dagpenge med et beløb svarende til den maksimale dagpengesats, jf. lovens §  

 47 eller § 70, anvendes denne som divisor.
 En udbetalt feriedagpengesats kan derimod ikke anvendes som divisor.
 I alle tilfælde, hvor der ikke i optjeningsåret er sket udbetaling med en  

 beregnet sats, divideres beløbet med dimittendsatsen for henholdsvis  

 fuldtids- eller deltidsforsikrede pr. 31. december i optjeningsåret, jf. § 3,  

 stk. 3.
Til § 3, stk. 4 Den forholdsmæssige beregning af det optjente antal dage med ret til  

 feriedagpenge baseres på, at der vil kunne optjenes i alt 25 dage med ret til  

 feriedagpenge på 260 dage med ydelser svarende til dagpenge ved fuld ledighed  

 (52 uger a 5 dage). Antallet af dage med ret til feriedagpenge kan derfor  

 beregnes ved at gange antallet af »tekniske ydelsesdage« efter stk.  

 2 eller stk. 3 med 25/260 = 0,0962.
 Efter § 3 beregnes antallet af optjente dage med ret til feriedagpenge  

 således efter følgende formel:
 Der afrundes til nærmeste hele antal dage.
Til § 4 Til § 4, stk. 1 I optjeningsgrundlaget for et optjeningsår indgår de ydelsesbeløb, jf. §  

 1, stk. 2 og stk. 3, som er indkomstbeskattet i optjeningsåret.
 Optjeningsgrundlaget vil således normalt fremgå af de oplysningssedler,  

 som medlemmet modtager i januar måned.
 Får et medlem efter et optjeningsårs udløb udbetalt ydelser, som vedrører  

 en periode i optjeningsåret, medregnes disse ydelser kun ved opgørelsen, hvis  

 medlemmet over for kassen dokumenterer, at beløbet er tilbageført til  

 beskatning i optjeningsåret.
 Der medregnes dog ikke dagpengebeløb, jf. § 1, stk. 2, udbetalt for  

 perioder, hvor medlemmet har optjent ret til ferie med feriegodtgørelse eller  

 løn på grundlag af sin normale løn.
 Et medlem, der under sygdom har optjent ret til ferie med feriegodtgørelse  

 hos sin arbejdsgiver i henhold til ferielovens § 13, vil således ikke have  

 optjent ret til et antal dage med feriedagpenge på grundlag af sygedagpenge,  

 som er udbetalt for samme periode.
 Et medlem, der under barsel har fået halv løn fra sin arbejdsgiver og  

 samtidig har modtaget barselsdagpenge fra kommunen - fordi maksimale  

 barselsdagpenge udgør et større beløb end den halve løn - vil ligeledes kun  

 have optjent ret til et antal dage med feriedagpenge på grundlag af  

 barselsdagpengene, hvis medlemmet ikke under sin barsel har optjent ret til  

 ferie med løn på grundlag af sin normale løn.
Ved opgørelsen medregnes endvidere kun dagpengebeløb, jf. § 1, stk. 2, som  

 medlemmet selv har fået udbetalt af en kommune.
Dagpengebeløb,  

 udbetalt til et medlem via dennes arbejdsgiver, danner således ikke grundlag  

 for optjening af dage med ret til feriedagpenge.
 Der skal kun foretages en samlet opgørelse og beregning af det antal dage  

 med ret til feriedagpenge, som er optjent efter § 1, stk. 2 og/eller stk. 3.
Til § 4, stk. 2 og stk. 3 Opgørelsen og beregningen af antallet af dage med ret til feriedagpenge,  

 optjent efter § 1, stk. 2 og/eller stk. 3, finder sted på samme måde som  

 opgørelsen og beregningen efter § 3 i de tilfælde, hvor en  

 arbejdsløshedskasse alene har udbetalt ydelser med en ikke-beregnet sats.
 Optjeningsgrundlaget, jf. § 4, stk. 1, skal således omregnes til et antal  

»tekniske ydelsesdage« . Der vil i alle tilfælde skulle  

 divideres med dimittendsatsen pr. 31. december i optjeningsåret for  

 henholdsvis fuldtids- eller deltidsforsikrede.
 Medlemmets seneste forsikringsstatus i optjeningsåret er afgørende for, om  

 der skal divideres med dimittendsatsen for fuldtids- eller deltidsforsikrede.  

 I tilfælde, hvor medlemmet på grund af kasseskift ikke havde sin seneste  

 forsikringsstatus i optjeningsåret i den kasse, der skal foretage opgørelsen  

 og beregningen af antallet af dage med feriedagpenge, må kassen indhente  

 oplysning om medlemmets seneste forsikringsstatus i optjeningsåret hos  

 medlemmets tidligere kasse, hvis ikke medlemmets seneste forsikringsstatus i  

 optjeningsåret fremgår af fx en optjeningsmeddelelse fra den tidligere kasse.
 Antallet af dage med ret til feriedagpenge beregnes herefter ud fra  

 antallet af »tekniske ydelsesdage«.
 Der henvises til vejledningen til § 3, stk. 2-4.
Optjeningsgrundlaget ændres efter opgørelsestidspunktet Efterreguleres optjeningsgrundlaget, jf. §§ 3 og 4, fx ved at et medlem  

 dokumenterer at have fået tilbageført ydelser til beskatning i  

 optjeningsåret, skal der foretages en ny beregning.
 Har et medlem i henhold til en ny beregning modtaget feriedagpenge for et  

 mindre antal dage, end medlemmet har optjent ret til, skal der ske  

 efterbetaling af feriedagpenge i det omfang, der har været afholdt ferie uden  

 anden dækning.
 Viser den nye beregning derimod, at medlemmet har modtaget feriedagpenge  

 for et større antal dage, end medlemmet har optjent ret til, skal der ske  

 tilbagebetaling af feriedagpenge, hvis de gældende regler herfor er opfyldt.
 Skyldes den nye beregning fx, at medlemmet skal tilbagebetale dagpenge  

 eller andre ydelser fra kassen, der er modtaget med urette i  

 optjeningsperioden, jf. lovens § 86, stk. 1, skal medlemmet også  

 tilbagebetale de feriedagpenge, der som følge af den første fejludbetaling er  

 blevet udbetalt med urette.
 Skyldes fejludbetalingen af dagpenge i optjeningsperioden, at medlemmet  

 har udvist et svigagtigt forhold over for kassen, vil der normalt ikke være  

 grundlag for at statuere svig også for så vidt angår fejludbetalingen af  

 feriedagpenge, da medlemmets forsæt til svig næppe har rakt længere end til  

 udbetaling af dagpengene.
Opgørelse og beregning af retten til dage med feriedagpenge efter  

 særordningen for dimittender Til § 5 Dimittenders særlige ret til dage med feriedagpenge fremgår af lovens § 75  

 h, stk. 3.
 Alle nyuddannede, som i et ferieår opnår dimittendstatus i en kasse -  

 enten ved optagelse i eller ved overflytning til en kasse på grundlag af en  

 erhvervsmæssig uddannelse - er omfattet af særordningen for dimittender i  

 enten det pågældende eller det følgende ferieår.
 Et medlem, der opnår dimittendstatus i en kasse på grundlag af en  

 erhvervsmæssig uddannelse, afsluttet i perioden 2. maj til 30. november, er  

 efter særordningen som udgangspunkt berettiget til 15 dage med feriedagpenge  

 i det ferieår, hvori uddannelsen er afsluttet.
 Et medlem, der opnår dimittendstatus i en kasse på grundlag af en  

 erhvervsmæssig uddannelse, afsluttet i perioden 1. december til 1. maj, er  

 efter særordningen som udgangspunkt berettiet til 15 dage med feriedagpenge i  

 det ferieår, som følger efter det ferieår, hvori uddannelsen er afsluttet.
 Der sker fradrag i retten til dage med feriedagpenge i et ferieår,  

 hvis medlemmet til brug for samme ferieår efter ferieloven mv. har optjent  

 ret til ferie med feriegodtgørelse eller løn, jf. § 6.
 Et medlem, der er omfattet af særordningen for dimittender, er ikke  

 berettiget til det antal dage med feriedagpenge, som medlemmet eventuelt har  

 optjent ret til efter § 1 på grundlag af ydelser, som medlemmet har fået  

 udbetalt forud for dimittendoptagelsen/overflytningen.
Har et medlem i et ferieår holdt ferie og fået udbetalt feriedagpenge for  

 et antal dage forud for dimittendoptagelsen/overflytningen, skal disse dage  

 betragtes som en del af det antal dage med feriedagpenge, medlemmet er  

 berettiget til i dette ferieår.
Et medlem, der i et ferieår efter  

 særordningen er berettiget til 15 dage med feriedagpenge, og som i ferieåret  

 inden dimittendoptagelsen/overflytningen har fået udbetalt feriedagpenge for  

 fx 5 dage, vil i resten af ferieåret således alene kunne få udbetalt  

 feriedagpenge for 10 dage.
Til § 6 Til § 6, stk. 1 For et medlem, der er omfattet af særordningen for dimittender, jf. § 5,  

 og som på baggrund af beskæftigelse i optjeningsåret har optjent ret til  

 ferie med feriegodtgørelse eller løn, skal der ske fradrag i antallet af dage  

 med ret til feriedagpenge.
 Medlemmet skal til brug for kassens beregning af fradraget oplyse om sine  

 beskæftigelsesperioder i optjeningsåret ved ansøgningen om feriedagpenge.
 En dimittend, der i hele optjeningsåret har haft arbejde som lønmodtager i  

 fuldt omfang, er som hovedregel ikke berettiget til feriedagpenge.
 Dimittender, der har haft beskæftigelse i optjeningsåret, men som ikke har  

 optjent ret til ferie med feriegodtgørelse eller løn i det efterfølgende  

 ferieår, er berettigede til dage med feriedagpenge uden fradrag for  

 beskæftigelsen i optjeningsåret.
 For en dimittend, der under lønarbejde i optjeningsåret hos en  

 arbejdsgiver, der er skattemæssigt registreret i Danmark, har fået udbetalt  

 feriegodtgørelse sammen med eller som en del af lønnen, skal beskæftigelsen i  

 optjeningsåret medføre fradrag efter § 6. Det gælder dog ikke, hvis medlemmet  

 dokumenterer at have været forpligtet til at holde ferien forud for  

 ferieåret.
 Som eksempler på dimittender, der ikke skal have beregnet fradrag, kan  

 nævnes:
Til § 6, stk. 3 Ved optælling af arbejdstimer i optjeningsåret medtages højst et  

 antal timer, der svarer til fuld, overenskomstmæssig arbejdstid inden for  

 medlemmets fag eller faglige område.
 Overarbejdstimer skal kun medregnes, hvis de afspadseres.
Kursusperioder i et ansættelsesforhold med kursusgodtgørelse og  

 supplerende løn medregnes.
Ligeledes skal perioder, hvor der i et sædvanligt  

 arbejdsforhold er givet undervisning i tilknytning til det konkrete arbejde,  

 medregnes, hvis der er udbetalt løn.
Bierhverv som lønmodtager, der ikke vil kunne udbydes som  

 hovedbeskæftigelse, jf. vejledningen til Direktoratet for  

 Arbejdsløshedsforsikringens bekendtgørelse om udbetaling af supplerende  

 dagpenge, skal medregnes i opgørelsen over arbejdstimer i optjeningsåret,  

 hvis der er optjent feriegodtgørelse.
Dog skal beskæftigede timer i uger,  

 hvor medlemmet i øvrigt har været i fuld beskæftigelse i sit hovederhverv,  

 sidestilles med overarbejdstimer.
Derimod skal bibeskæftigelse ved  

 selvstændig virksomhed ikke medregnes.
Feriedage skal ikke medregnes.
Dette gælder, uanset om der  

 er tale om ferie med feriegodtgørelse, løn eller feriedagpenge eller ferie  

 for egen regning.
Søgnehelligdage og overenskomstmæssige fridage skal ikke  

 medregnes.
Dette gælder, uanset om der er ydet løn på disse dage, og skyldes  

 administrative hensyn.
 Sygedage skal kun medregnes, hvis der er ydet løn eller optjent  

 feriegodtgørelse, fx i henhold til ferielovens § 13.
 Barselsorlov skal kun medregnes, hvis der under orloven er ydet  

 hel eller delvis løn.
Ved beskæftigelse med undervisning skal medlemmet oplyse  

 undervisningstimerne.
Kassen skal herefter omregne timerne efter de herom  

 gældende regler.
 Hvis det på grund af arbejdets art ikke er muligt for medlemmet at oplyse  

 den faktiske arbejdstid, skal kassen beregne arbejdstiden på grundlag af  

 indtægten ved anvendelse af omregningssatsen.
 Det antal dage, der fremkommer ved beregningen, afrundes til nærmeste hele  

 antal dage.
Til kapitel 2 Udbetaling af feriedagpenge Udbetalingsbetingelser Til § 7 Til § 7, stk. 1 Udbetaling af feriedagpenge forudsætter, at medlemmet holder ferie, og at  

 medlemmet umiddelbart forud for ferien enten er i et arbejdsforhold som  

 lønmodtager eller er ledigt.
Placering og afholdelse af ferie Spørgsmålet om feriens placering og afholdelse reguleres ikke af  

 feriedagpengereglerne.
 Reglerne herom findes i ferieloven og i de særlige ferieregler, som - for  

 visse gruppers vedkommende - er fastsat i love, bekendtgørelser og cirkulærer  

 eller følger af kollektive overenskomster mv.
For et medlem, der er i fuld eller delvis beskæftigelse som  

lønmodtager umiddelbart forud for ferien, og som er omfattet af  

 ferielovens regler, betyder det blandt andet, at det er arbejdsgiveren, der -  

 så vidt muligt efter aftale med medlemmet - fastsætter, hvornår ferien skal  

 holdes inden for ferielovens rammer.
Dette gælder også for et medlem, der  

 arbejder på nedsat tid og modtager supplerende dagpenge eller har flere  

 arbejdsgivere (se vejledningen til § 9 om de særlige forhold vedrørende et  

 medlem med flere arbejdsgivere).
 Et medlem i beskæftigelse kan ikke pålægges at holde ferie, som ikke er  

 optjent efter ferieloven mv.
 Hvis medlemmet er ansat i en virksomhed, der holder kollektivt  

 ferielukket, vil medlemmet under ferielukningen være forhindret i at arbejde.  

 Medlemmet vil derfor ofte enten af arbejdsgiveren være pålagt at afholde  

 optjent ferie efter ferieloven eller selv vælge at holde supplerende ferie -  

 eventuelt med feriedagpenge - under ferielukningen.
Har medlemmet ikke ret til et antal dage med feriedagpenge under  

 ferielukningen, kan medlemmet i stedet for at holde sin supplerende ferie -  

 uden feriedagpenge - vælge at melde sig midlertidig ledig og vil derved  

 eventuelt være berettiget til dagpenge under den kollektive ferielukning,  

 hvis betingelserne herfor i øvrigt er opfyldt.
Der henvises til den gældende  

 praksis på området.
 Et ledigt medlem er omfattet af ferielovens regler om placering og  

 afholdelse af ferie men kan - da der ikke er nogen arbejdsgiver, der kan  

 placere ferien - selv frit vælge, hvornår vedkommende ønsker at holde ferie.  

 Det vil dog kunne få konsekvenser for medlemmet, hvis medlemmet ikke i tide  

 giver Arbejdsformidlingen meddelelse om den ønskede afholdelse af ferie, jf.  

 vejledningen til § 12.
 Et ledigt medlem kan hverken pålægges at holde optjent eller supplerende  

 ferie efter ferieloven, fx ved at kassen undlader at udbetale dagpenge i et  

 tilsvarende antal dage, og forholdet mellem en arbejdsløshedskasse og et  

 ledigt medlem kan således ikke i denne relation sidestilles med et  

 arbejdsgiver/lønmodtagerforhold.
 Løsarbejdere betragtes som ledige imellem to beskæftigelsesperioder.
Bliver et medlem syg under ferien, sidestilles sygedage i ferien med  

 feriedage.
Dette gælder for såvel medlemmer i beskæftigelse som ledige  

 medlemmer.
Aktiviteter under ferien Det er en forudsætning for udbetaling af feriedagpenge, at medlemmet  

 faktisk holder ferie.
Under ferien er medlemmet som udgangspunkt undergivet de samme  

 begrænsninger i sine aktiviteter som under afholdelse af optjent ferie efter  

 ferieloven.
Medlemmet må således hverken have lønnet eller ulønnet arbejde de  

 dage, der udbetales feriedagpenge for.
 Bierhverv ved lønarbejde, der ikke vil kunne udbydes som  

 hovedbeskæftigelse, jf. vejledningen til Direktoratet for  

 Arbejdsløshedsforsikringens bekendtgørelse om udbetaling af supplerende  

 dagpenge, er dog ikke til hinder for, at et medlem modtager feriedagpenge  

 under afholdelse af ferie fra hovedbeskæftigelsen, og medfører ikke fradrag i  

 feriedagpengene.
Bibeskæftigelse ved selvstændig virksomhed, jf.
Direktoratet for  

 Arbejdsløshedsforsikringens bekendtgørelse herom, er heller ikke til hinder  

 for, at et medlem modtager feriedagpenge under afholdelse af ferie, og  

 medfører ikke fradrag i feriedagpengene.
Har et medlem, der er beskæftiget hos flere arbejdsgivere , ikke  

 mulighed for at holde ferie samtidigt hos alle arbejdsgivere, vil medlemmet  

 kunne få udbetalt feriedagpenge under afholdelse af ferie fra hver enkelt  

 arbejdsgiver for sig.
Det er en betingelse, at medlemmet ikke benytter ferien  

 hos den ene arbejdsgiver til at arbejde flere timer hos de øvrige  

 arbejdsgivere.
For så vidt angår den forholdsmæssige udbetaling af  

 feriedagpenge i disse tilfælde henvises til vejledningen til § 9.
 Et medlem kan deltage i »aktive« ferieformer som fx  

 ulønnet ulandsarbejde under afholdelse af ferie i perioder, hvor der  

 udbetales feriedagpenge.
 Pensioner, bestyrelseshonorarer o.l. har ikke betydning for retten til  

 udbetaling af feriedagpenge og medfører derfor ikke fradrag.
Tilbagebetaling af feriedagpenge ved manglende afholdelse af ferie Holder medlemmet ikke ferie i den periode, der er udbetalt feriedagpenge  

 for, skal udbetalte feriedagpenge tilbagebetales.
 Feriedagpenge kan kræves tilbagebetalt af medlemmet efter lovens § 86,  

 stk. 1, eller efter den almindelige retsgrundsætning om bristende  

 forudsætninger.
 For at kunne anvende lovens § 86, stk. 1, som hjemmel for tilbagebetaling  

 af udbetalte feriedagpenge er det en betingelse, at feriedagpengene er  

 modtaget med urette på modtagelsestidspunktet .
Feriedagpenge kan udbetales op til en uge, før ferien afholdes.
Opfylder  

 medlemmet på udbetalingstidspunktet alle betingelserne for at kunne modtage  

 feriedagpenge, og har medlemmet på dette tidspunkt til hensigt at afholde  

 ferien, kan feriedagpengene ikke kræves tilbagebetalt efter lovens § 86, stk.  

 1, idet feriedagpengene anses for udbetalt med rette.
Hvis medlemmet derimod efter modtagelsestidspunktet fx beslutter  

 sig for ikke at holde ferie, eller hvis forudsætningerne for udbetalingen af  

 andre grunde svigter, vil retten til feriedagpengene bortfalde - uanset at  

 udbetalingen er sket med rette.
Feriedagpengene kan i så fald kræves  

 tilbagebetalt efter den almindelige retsgrundsætning om bristende  

 forudsætninger.
 For så vidt angår situationer, hvor optjeningsgrundlaget ændres efter  

 opgørelsestidspunktet, henvises til vejledningen til § 4.
 Afholdelse af optjent ferie efter ferieloven mv.
 For et medlem, der har optjent ret til et antal dage med  

 feriedagpenge efter § 1, er retten til udbetaling af feriedagpenge som  

 udgangspunkt betinget af, at medlemmet har holdt 5/6 af sine optjente  

 feriedage med feriegodtgørelse eller løn, jf. § 9, stk. 1.
 Der skal dog højst holdes et antal feriedage med feriegodtgørelse eller  

 løn svarende til forskellen mellem 25 dage og det samlede antal dage, som  

 fremkommer ved opgørelsen og beregningen efter §§ 2-4.
 For et medlem, der er berettiget til et antal dage med feriedagpenge efter  

særordningen for dimittender , jf. §§ 5 og 6, er retten til udbetaling  

 af feriedagpenge som udgangspunkt betinget af, at medlemmet har holdt et  

 antal feriedage svarende til det fradrag, som efter § 6 beregnes på grundlag  

 af medlemmets beskæftigelse i optjeningsåret, jf. § 9, stk. 2.
 Der gælder enkelte undtagelser fra bestemmelserne i § 9, stk. 1 og stk. 2,  

 jf. § 9, stk. 3-6, og vejledningen hertil.
Dagpengeretsbetingelsen Udbetaling af feriedagpenge forudsætter som udgangspunkt, at medlemmet i  

 tilfælde af ledighed under den ferie, der ansøges om feriedagpenge for, ville  

 være berettiget til udbetaling af dagpenge.
 Medlemmet skal således opfylde blandt andet kravene til  

 medlemsanciennitet, arbejdskrav (lovens §§ 53 og 54) og rådighed (lovens §§  

 62 og 62 a).
 Ledige medlemmer skal endvidere umiddelbart forud for ferien være tilmeldt  

 Arbejdsformidlingen som arbejdssøgende (lovens § 57, stk. 4). Se dog  

 vejledningen til § 12 for tilfælde, hvor tilmelding til Arbejdsformidlingen  

 ikke er nødvendig.
Rådighed Det er en betingelse for udbetaling af feriedagpenge, at medlemmet i  

 tilfælde af ledighed under ferien ville være til rådighed for  

 arbejdsmarkedet.
 Et medlem, der er under uddannelse uden at være dagpengeberettiget  

 i henhold til lovens § 62 a, vil ikke kunne få udbetalt feriedagpenge.
 Et medlem, der holder ferie i en praktikperiode under en  

 uddannelse, vil kunne være berettiget til udbetaling af feriedagpenge.
 Feriedagpenge kan ikke udbetales til et medlem, der ikke er  

 dagpengeberettiget på grund af fx sygdom, fængselsophold eller  

 konflikt . Dette gælder dog ikke, hvis sygdommen, fængselsopholdet eller  

 konflikten indtræder under ferien.
 Feriedagpenge kan ikke udbetales til et medlem, der umiddelbart forud for  

 ferien opholder sig i udlandet , uanset om medlemmet bevarer sin bopæl  

 i Danmark.
Et medlem, der arbejder i udlandet men midlertidigt vender hjem til  

 Danmark for at holde ferie, er ikke berettiget til udbetaling af  

 feriedagpenge.
Grønland og Færøerne sidestilles i denne forbindelse med  

 udlandet.
Et medlem, der har bopæl i Danmark, og som er ansat hos en  

 arbejdsgiver, der er skattemæssigt registreret i Danmark, vil dog under  

 udsendelse til midlertidigt arbejde i udlandet have mulighed for at få  

 feriedagpenge, når medlemmet vender hjem i forbindelse med feriens  

 påbegyndelse.
 En grænsearbejder , der er beskæftiget i Danmark, vil under  

 ansættelsen kunne være berettiget til udbetaling af feriedagpenge.
Et medlem, der arbejder på nedsat tid uden ret til supplerende  

 dagpenge - enten på grund af manglende frigørelsesattest fra arbejdsgiveren  

 eller på grund af tidsbegrænsningen for nedsatte dagpenge i henhold til  

 lovens § 60, stk. 1 - vil være berettiget til udbetaling af feriedagpenge  

 under afholdelse af ferie, hvis medlemmet ved fuld ledighed de pågældende  

 dage ville være berettiget til dagpenge.
Det samme gælder for et  

 deltidsforsikret medlem, hvis ret til supplerende dagpenge er bortfaldet  

 efter lovens § 73, stk. 2.
 Et medlem, der er tilmeldt ordningen om dagpengeperioder med fradragsfri  

 arbejdsindtægter, kan modtage feriedagpenge i ydelsesperioden.
 Der stilles ikke krav om, at medlemmet står til rådighed under feriens  

 afholdelse.
Karantæne Et medlem kan ikke få udbetalt feriedagpenge, hvis medlemmet på grund af  

selvforskyldt ledighed eller forhold, der sidestilles hermed, er  

 pålagt en effektiv karantæne, jf.
Direktoratet for  

 Arbejdsløshedsforsikringens bekendtgørelse om rådighed og selvforskyldt  

 ledighed.
 Medlemmet vil imidlertid kunne afvikle den effektive karantæne i perioder,  

 hvor medlemmet ellers ville have været berettiget til udbetaling af  

 feriedagpenge.
 Idet karantænen afvikles time for time, og idet en hel feriedag for  

 fuldtidsforsikrede udgør 7,4 timer, vil et medlem, der ved påbegyndelse af  

 ferie fx mangler at afvikle 3 timers effektiv karantæne, kunne få udbetalt  

 feriedagpenge for 4,4 timer for den første feriedag, hvor medlemmet i øvrigt  

 opfylder betingelserne for at få udbetalt feriedagpenge.
 En effektiv karantæne, som skyldes andet forhold end selvforskyldt  

 ledighed, berører ikke retten til udbetaling af feriedagpenge.
Mindsteudbetalingsreglen De særlige regler om mindsteudbetaling af dagpenge, der er fastsat i  

 Direktoratet for Arbejdsløshedsforsikringens bekendtgørelse om udbetaling af  

 supplerende dagpenge, gælder ikke ved udbetaling af feriedagpenge.
Overskydende timer Et medlem kan få udbetalt feriedagpenge, selv om overskydende timer ikke  

 er opbrugt, jf.
Direktoratet for Arbejdsløshedsforsikringens bekendtgørelse  

 om overførsel af overskydende timer.
Lørdage, søndage og søgnehelligdage Der kan ikke udbetales feriedagpenge for lørdage eller søndage.
Der kan derimod udbetales feriedagpenge for søgnehelligdage - medmindre  

 disse falder på lørdage - som indgår i et medlems ferieperiode, uanset om der  

 efter ferieloven kan placeres ferie på disse dage.
Det er dog en forudsætning  

 for udbetalingen af feriedagpenge, at medlemmet i tilfælde af ledighed ville  

 have været berettiget til dagpenge.
Udbetaling af optjent  

 søgnehelligdagsbetaling er ikke til hinder for udbetaling af feriedagpenge.
Til § 7, stk. 2 Feriedagpenge kan kun udbetales, hvis der er tale om en mistet  

 arbejdsindtægt eller mistede arbejdsløshedsdagpenge i de dage, hvor medlemmet  

 holder ferie.
Det betyder, at der fx ikke kan udbetales feriedagpenge til et medlem, der  

 under ferie fra en arbejdsgiver modtager fuld eller delvis løn uden at have  

 optjent ret hertil efter ferieloven mv.
Dette vil fx kunne være tilfældet,  

 hvis en arbejdsgiver i forbindelse med en kollektiv ferielukning ikke har  

 varslet ferie over for medlemmet, jf. ferielovens § 17 b, eller hvis en  

 arbejdsgiver pr. kulance udbetaler en nyansat løn under ferie.
 Modtager et medlem, der arbejder på nedsat tid , løn under ferien  

 uden at have optjent ret hertil ved beskæftigelse i optjeningsåret, skal den  

 udbetalte løn omregnes til et antal feriedage, som skal være afholdt, før der  

 kan udbetales feriedagpenge (dobbeltforsørgelsesprincippet).
 Omregningen foretages ved at dele de timer, som lønnen svarer til, med  

7,4 for fuldtidsforsikrede og 4,8 for deltidsforsikrede.  

 Faktoren 7,4 henholdsvis 4,8 er værdien af en feriedag (37/5 =  

 7,4 og 24/5 = 4,8). Der afrundes til nærmeste hele antal dage.
 Eksempel:
 Et fuldtidsforsikret medlem, der i optjeningsåret hverken har optjent ret  

 til ferie med feriegodtgørelse eller løn, arbejder 20 timer ugentlig og  

 modtager under sin ferie løn for disse timer.
 Medlemmet er i ferieåret berettiget til 15 dage med feriedagpenge.
 Medlemmet holder 3 ugers ferie = 15 dage (eksklusive lørdage).
 Den udbetalte løn dækker 3 x 20 timer = 60 timer.
 Timerne omregnes til feriedage ved at dividere med 7,4, og lønnen skal  

 således dække 8 feriedage.
 De 8 feriedage skal fratrækkes de 15 dage med ret til feriedagpenge, og  

 medlemmet vil først kunne få udbetalt feriedagpenge fra og med den 9.  

 feriedag (eksklusive lørdage).
Til § 7, stk. 3 Selvstændige erhvervsdrivende kan kun få feriedagpenge under mere end  

 midlertidig ledighed.
Dette gælder også for medlemmer, der er omfattet af  

 reglerne om kombinationsforsikring.
Et medlem, der er på orlov med orlovsydelse, betragtes hverken som ledig  

 eller lønmodtager i relation til lovens § 75 h.
Medlemmet vil derfor ikke  

 kunne modtage feriedagpenge i orlovsperioden.
Til § 7, stk. 4 Et medlem, der ikke ved ferieårets udløb fuldt ud har udnyttet sin ret til  

 et antal dage med feriedagpenge i det pågældende ferieår (perioden 2. maj til  

 1. maj), kan ikke få overført retten til det resterende antal dage med  

 feriedagpenge til det følgende ferieår.
Dokumentation Til § 8 Til § 8, stk. 1 Et medlem, der i optjeningsåret selv har modtaget dagpenge fra en  

 kommune i henhold til lov om dagpenge ved sygdom eller fødsel, jf. § 1, stk.  

 2, vil normalt ikke behøve at fremlægge dokumentation for størrelsen af de  

 udbetalte dagpenge, idet medlemmets arbejdsløshedskasse vil have modtaget  

 oplysninger herom fra kommunen, jf.
Direktoratet for  

 Arbejdsløshedsforsikringens bekendtgørelse om overførsel af oplysninger om  

 udbetalinger i henhold til lov om dagpenge ved sygdom eller fødsel fra  

 kommunerne til arbejdsløshedskasserne.
 Har medlemmet i perioden fra overførslen af dagpengeoplysningerne til  

 feriens afholdelse skiftet kasse, skal optjeningsmeddelelsen vedrørende  

 feriedagpenge optjent efter § 1, stk. 2, jf. § 13, stk. 2, imidlertid  

 vedlægges som dokumentation over for den nye kasse ved ansøgningen om  

 feriedagpenge.
 Har medlemmet ikke modtaget en optjeningsmeddelelse - fx fordi medlemmet i  

 en periode har opholdt sig i udlandet - må medlemmet dokumentere omfanget af  

 udbetalte dagpengeydelser fra en kommune på anden måde.
Til § 8, stk. 2 Medlemmet skal ved ansøgningen om feriedagpenge vedlægge dokumentation for  

 størrelsen af de modtagne ydelser, jf. § 1, stk. 3, fx i form af  

 oplysningssedler.
 Til dokumentation for modtaget voksenuddannelsesstøtte og/eller  

uddannelsesydelse for ledige under 25 år kan udover oplysningssedler  

 anvendes kvitteringer eller lignende, hvoraf det utvetydigt fremgår, at  

 ydelsesbeløbet vedrører et givent optjeningsår, jf. § 4, stk. 2.
Der optjenes ret til et antal dage med feriedagpenge på grundlag af  

 voksenuddannelsesstøttebeløb, som er dokumenteret udbetalt til kursistens  

 egen selvstændige virksomhed i optjeningsåret.
Dokumentationen vil i disse  

 tilfælde skulle foreligge i form af udbetalingskvitteringer.
 Er voksenuddannelsesstøtten udbetalt til medlemmets arbejdsgiver, kan  

 støttebeløbet ikke indgå ved opgørelsen efter § 4.
 Direktoratet for Arbejdsløshedsforsikringen sender S74-oplysningssedler  

 til medlemmer, der har modtaget dagpengebeløb ved arbejdssøgning i et  

 andet EØS-land i henhold til artikel 69 i EF-forordning nr. 1408/71  

 (attest E 303-ordningen). Desuden sender Direktoratet for  

 Arbejdsløshedsforsikringen en særlig optjeningsmeddelelse, som medlemmet skal  

 vedlægge ansøgningen om feriedagpenge.
Til § 8, stk. 3 Medlemmet skal ved ansøgningen om feriedagpenge på tro og love oplyse, i  

 hvilket omfang der samtidig med udbetalingen af dagpenge fra en kommune er  

 optjent ret til ferie med feriegodtgørelse eller løn, samt i hvilket omfang  

 udbetalte dagpenge fra en kommune vedrører perioder, hvor medlemmet ikke har  

 været forsikret i en arbejdsløshedskasse.
Afholdelse af egen optjent ferie efter ferieloven Til § 9 Til § 9, stk. 1, 1. pkt.
 Et medlem, der har optjent ret til et antal dage med feriedagpenge efter §  

 1, vil som hovedregel først kunne få udbetalt feriedagpenge, når medlemmet  

 har holdt 5/6 af sin egen optjente ferie med feriegodtgørelse eller løn efter  

 ferieloven (inklusive lørdage).
 Der gælder dog flere undtagelser fra hovedreglen, jf. nedenfor.
 Til § 9, stk. 1, 2. pkt.
 Et medlem, der har optjent ret til et antal dage med feriedagpenge efter §  

 1, skal højst holde et antal dage (eksklusive lørdage) svarende til  

 forskellen mellem 25 dage og det beregnede antal dage med ret til  

 feriedagpenge, før der kan ske udbetaling af feriedagpenge.
Til § 9, stk. 3 Er medlemmet beskæftiget i en virksomhed, der har kollektivt ferielukket i  

 ferieperioden (2. maj til 30. september) og på hverdage mellem jul og nytår,  

 kan arbejdsgiveren vælge af placere optjent ferie på hverdage mellem jul og  

 nytår, jf. ferielovens § 17 b.
Dette gælder dog ikke, hvis medlemmet har  

 optjent mindre end 18 feriedage efter ferieloven.
 Ferielovens § 17 b har følgende indhold:
»§ 17 b.  Holdes en virksomhed lukket på hverdage  

 mellem jul og nytår, skal arbejdsgiveren bestemme, at lønmodtageren holder  

 ferie disse dage i det omfang, lønmodtageren er berettiget til mere end 18  

 feriedage efter reglerne i § 6. Træffer arbejdsgiveren ikke sådan  

 bestemmelse, skal arbejdsgiveren betale lønmodtageren løn for de pågældende  

 dage.
Lønnen beregnes på grundlag af lønmodtagerens løn i de sidste 4 uger  

 før jul.« Er optjente feriedage efter ferieloven ud over 18 dage blevet placeret  

 under en julelukning, vil medlemmet, hvis der er optjent ret til et antal  

 dage med feriedagpenge, kunne få udbetalt feriedagpenge under afholdelse af  

 ferie, uanset at den optjente ferie efter ferieloven endnu ikke er afholdt.  

 Der vil således kunne udbetales feriedagpenge før de 18 dages ferie om  

 sommeren, mellem de 18 dage og julelukningen og efter julelukningen.
 Endvidere vil der kunne udbetales feriedagpenge under julelukning i  

 tilfælde, hvor der ikke efter ferielovens § 17 b skal holdes optjent  

 ferie eller udbetales løn.
 Ferielovens § 17 b finder kun anvendelse i tilfælde, hvor et medlem er  

 blevet ansat i virksomheden på et tidspunkt, hvor arbejdsgiveren har mulighed  

 for at placere ferie under en kollektiv julelukning.
 Eksempel:
 Et medlem har til brug for et ferieår optjent 21 dages ferie med  

 feriegodtgørelse (inklusive lørdage) samt 6 dage med ret til feriedagpenge.
 Medlemmets arbejdsgiver har placeret 18 dages ferie (inklusive lørdage) om  

 sommeren, og de resterende 3 optjente feriedage mellem jul og nytår, idet  

 virksomheden holder ferielukket i 4 hverdage mellem jul og nytår.
 Medlemmet holder efter aftale med arbejdsgiveren en uges efterårsferie.
 Reglen i § 9, stk. 3, medfører, at medlemmet vil kunne få udbetalt  

 feriedagpenge for 5 dage under efterårsferien, selv om medlemmet på dette  

 tidspunkt har 3 dages ferie med feriegodtgørelse, der endnu ikke er afholdt.
 Medlemmet vil desuden, jf. § 9, stk. 1, kunne få udbetalt feriedagpenge  

 for den ene feriedag mellem jul og nytår, hvortil medlemmet ikke har optjent  

 ret til ferie med feriegodtgørelse.
Til § 9, stk. 4 og stk. 5 Et medlem, der på grund af værnepligt, sygdom, barsel etc. har været helt  

 eller delvis afskåret fra at holde ferie i ferieperioden (2. maj til 30.  

 september), og som efter ferieperiodens udløb får udbetalt den  

 feriegodtgørelse, der svarer til hovedferien (18 dage i ferieperioden), uden  

 at holde ferie, fortaber ikke retten til udbetaling af feriedagpenge.
 Medlemmet betragtes således, som om vedkommende har holdt det antal  

 feriedage, som svarer til den udbetalte feriegodtgørelse.
 Dækker feriegodtgørelsen mindre end 18 dage, kan medlemmet holde den  

 resterende del af hovedferien med feriedagpenge.
 Det samme gælder i tilfælde, hvor der er udbetalt feriegodtgørelse ved  

 ferieårets start, uanset om ferie senere holdes, jf. ferielovens § 19 b.
 Det forudsættes, at medlemmet selv gør kassen opmærksom på forholdet, og  

 det er en betingelse, at medlemmet fremlægger fornøden dokumentation.
Forholdsmæssig udbetaling af feriedagpenge ved beskæftigelse hos flere  

 arbejdsgivere Feriedagpenge kan udbetales forholdsmæssigt i tilfælde, hvor et medlem,  

 der er beskæftiget hos flere arbejdsgivere, ikke holder ferie samtidigt, men  

 i hvert arbejdsforhold for sig.
 Eksempel:
 Et fuldtidsforsikret medlem er beskæftiget i 2 arbejdsforhold med 10 timer  

 i arbejdsforhold 1 og 20 timer i arbejdsforhold 2.
 På grundlag af ydelser i optjeningsåret er medlemmet berettiget til 16  

 dage med feriedagpenge beregnet efter reglerne i §§ 2-4.
 Medlemmet holder 16 dages ferie fra arbejdsforhold 1 (10 timer ugentligt)  

 og senere 8 dages ferie fra arbejdsforhold 2 (20 timer ugentligt).
 Medlemmets samlede beskæftigelse udgør 30 timer ugentligt.
 Medlemmet er berettiget til at få udbetalt feriedagpenge for:
10/30 x 16 = 5 dage under ferie fra arbejdsforhold 1 og 20/30 x 8 = 5 dage under ferie fra arbejdsforhold 2 Medlemmet har herefter 6 dage med feriedagpenge til rest.
Feriedagpengesats Til § 10 Hovedreglen Feriedagpenge udbetales som udgangspunkt med den samme sats, som ville  

 have været anvendt ved udbetaling af dagpenge i tilfælde af fuld ledighed  

 under den pågældende ferieperiode.
 Har et medlem i perioden fra optjeningsårets begyndelse til feriens  

 afholdelse således fået udbetalt dagpenge eller  

 uddannelsesydelse/-godtgørelse med en individuel, beregnet sats svarende til  

 medlemmets forsikringsstatus under ferien, udbetales feriedagpenge med den  

 senest anvendte beregnede sats - med eventuelle senere reguleringer.
 I alle tilfælde, hvor der ikke foreligger en individuel beregnet sats, som  

 er anvendt ved udbetaling af dagpenge eller uddannelsesydelse/-godtgørelse,  

 anvendes dimittendsatsen for henholdsvis fuldtids- eller deltidsforsikrede,  

 jf. lovens § 51, stk. 2, idet en kasse aldrig skal foretage en individuel  

 satsberegning alene med henblik på udbetaling af feriedagpenge.
 Medlemmets forsikringsstatus på tidspunktet for feriens afholdelse er  

 afgørende for, om der skal udbetales feriedagpenge med en sats for fuldtids-  

 eller deltidsforsikrede.
 Som eksempler på satser, der ikke er beregnede, kan nævnes mindstesatsen  

 for selvstændige, satsen for nyuddannede, jf. lovens § 51, stk. 2, samt  

 satser anvendt ved udbetaling af orlovsydelse, jf. lov om orlov.
 Har et medlem i henhold til lovens dagældende § 55, stk. 2, der gjaldt  

 indtil 31. marts 1995, i perioden fra optjeningsårets begyndelse til feriens  

 afholdelse senest fået udbetalt dagpenge med et beløb svarende til den  

 maksimale dagpengesats, jf. lovens § 47 eller § 70, skal der udbetales  

 feriedagpenge med den maksimale dagpengesats.
Særligt om medlemmer, der har fået udbetalt ydelser fra en kasse med  

 en beregnet sats forud for dimittendoptagelse i en kasse For et medlem, der på grundlag af en erhvervsmæssig uddannelse har opnået  

 dimittendstatus - eventuelt i forbindelse med en overflytning fra en kasse  

 til en anden - og som er berettiget til et antal dage med feriedagpenge efter  

 særordningen for dimittender, jf. §§ 5 og 6, vil ydelser, som er udbetalt med  

 en beregnet sats inden tidspunktet for  

 dimittendoptagelsen/overflytningen, ikke kunne danne grundlag for udbetaling  

 af feriedagpenge med en beregnet sats.
I disse tilfælde udbetales  

 feriedagpenge med dimittendsatsen.
 Har et medlem, der er berettiget til et antal dage med feriedagpenge efter  

 særordningen for dimittender, derimod fået udbetalt dagpenge eller  

 uddannelsesydelse/-godtgørelse med en beregnet sats efter tidspunktet  

 for dimittendoptagelsen/overflytningen, udbetales feriedagpenge med den  

 senest anvendte beregnede sats - med eventuelle senere reguleringer.
 Udbetalingstidspunkt mv.
Til § 11 Den af Direktoratet for Arbejdsløshedsforsikringen udsendte eller  

 godkendte blanket til brug for ansøgning om feriedagpenge skal være modtaget  

 i kassen i udfyldt stand senest den 31. maj i det følgende ferieår, for at  

 udbetaling af feriedagpenge for et ferieår kan finde sted.
I modsat fald er  

 kravet på feriedagpenge forældet.
Hvis den 31. maj falder på en lørdag eller  

 søndag, vil modtagelse i kassen den følgende hverdag være rettidig.
Et ledigt medlem vil alene kunne få udbetalt feriedagpenge for hele  

 dage - bortset fra tilfælde, hvor medlemmet afvikler en effektiv karantæne  

 for en del af feriedagen.
Et medlem i beskæftigelse vil herudover  

 kunne få udbetalt feriedagpenge for halve dage i de tilfælde, hvor  

 arbejdsgiveren efter de herom gældende regler har placeret ferie på en halv  

 dag, fx 1. maj og 5. juni.
 Når kassen første gang i et ferieår har udbetalt feriedagpenge til et  

 medlem, sender kassen snarest muligt en ny ansøgningsblanket til medlemmet  

 med oplysning om det resterende antal dage med feriedagpenge, som medlemmet  

 måtte være berettiget til.
 I forbindelse med udbetaling af feriedagpenge skal kassen foretage  

 fornøden registrering heraf for at sikre, at der ikke udbetales feriedagpenge  

 i videre omfang, end medlemmet er berettiget til.
Til kapitel 3 Øvrige bestemmelser Meddelelse om ferie til Arbejdsformidlingen Til § 12 Et ledigt medlem kan som udgangspunkt selv bestemme, hvornår ferien skal  

 holdes.
 For at sikre, at medlemmets ønsker om placering af ferie med feriedagpenge  

 respekteres af Arbejdsformidlingen, skal medlemmet senest 14 dage forud for  

 ferien give meddelelse til Arbejdsformidlingen om tidspunktet.
 Når ferie er meddelt rettidigt , vil Arbejdsformidlingen således  

 ikke kunne formidle medlemmet arbejde, der griber ind i ferieperioden,  

 medmindre en af følgende situationer foreligger:
- medlemmets ferieønsker respekteres af arbejdsgiveren - medlemmet tilbagekalder feriemeddelelsen eller ændrer ferien efter  

 aftale med arbejdsgiveren.
 Er medlemmet blevet formidlet et arbejde uden at have givet meddelelse om  

 ferie forinden, skal Arbejdsformidlingen kun respektere en senere meddelelse  

 om ferie, hvis arbejdsgiveren har afvist at ansætte medlemmet, jf. § 12, stk.  

 5. Meddelelse om ferie vil således ikke blive accepteret af  

 Arbejdsformidlingen i tidsrummet mellem en formidling af arbejde og  

 arbejdsgiverens svar herpå.
 Meddeler medlemmet ikke ferien, kan Arbejdsformidlingen formidle  

 medlemmet arbejde, der griber ind i ferieperioden.
Overskrider medlemmet fristen, vil Arbejdsformidlingen såvel forud  

 for som ved meddelelsen kunne formidle medlemmet arbejde, der griber ind i  

 ferieperioden.
Arbejdsformidlingen skal dog i videst mulige omfang imødekomme  

 medlemmets ferieønsker.
 I ovennævnte tilfælde vil planlagt ferie ikke være gyldig grund til at  

 afslå at overtage et formidlet arbejde, jf. lovens § 63 og § 23 i  

 Direktoratet for Arbejdsløshedsforsikringens bekendtgørelse om rådighed og  

 selvforskyldt ledighed.
Afslår et medlem uden gyldig grund at overtage formidlet arbejde, pålægges  

 medlemmet 1 uges effektiv karantæne.
Det er herved forudsat, at der ikke er  

 tale om gentagelsesvirkning.
 Hvis en rettidigt meddelt ferie ændres mindre end 14 dage før det nu  

 ønskede ferietidspunkt, gælder der de samme regler som ved manglende  

 overholdelse af fristen.
Ønsker et ledigt medlem at få udbetalt feriedagpenge under afholdelse af  

 ferie i umiddelbar forlængelse af fx en - uddannelsesperiode - sygdomsperiode - barselsperiode - beskæftigelsesperiode - periode med orlovsydelse efter lov om orlov (bortset fra tilfælde, hvor  

 medlemmet ved orlovsperiodens ophør opholder sig i udlandet) - periode med iværksætterydelse/etableringsydelse eller - karenstiden for dimittender efter lovens § 54, er meddelelse/tilmelding  

 til Arbejdsformidlingen ikke nødvendig.
Retten til udbetaling af feriedagpenge er ikke betinget af, at et ledigt  

 medlem tilmelder sig Arbejdsformidlingen umiddelbart efter feriens  

 afholdelse.
Dette indebærer, at medlemmet under bortrejse i længere tid end  

 »sædvanlig ferie« vil kunne få udbetalt feriedagpenge under  

 afholdelse af ferie.
Dette gælder blandt andet for »gæstearbejdere«  

 og for medlemmer, der deltager i ulønnet ulandsarbejde.
Optjeningsmeddelelser Til § 13 Til § 13, stk. 1 Et medlem vil inden 1. april forud for et ferieår fra den eller de kasser,  

 der i optjeningsåret har udbetalt medlemmet ydelser, jf. § 1, stk. 1 ,  

 modtage oplysning om, hvor mange dage med feriedagpenge, der på grundlag af  

 ydelser fra den enkelte kasse er optjent ret til.
Til § 13, stk. 2 Et medlem vil inden den 1. april forud for et ferieår modtage oplysning  

 om, hvor mange dage med feriedagpenge medlemmet har optjent ret til på  

 grundlag af udbetalte dagpengeydelser fra en kommune i optjeningsåret, jf.  

§ 1, stk. 2 . Optjeningsmeddelelsen udsendes af den kasse, der forud  

 for ferieåret modtager oplysninger om udbetalte dagpengeydelser til medlemmet  

 .
 Kassen skal dog tage forbehold for, at optjeningen er betinget af,  

 at medlemmet ved ansøgningen om feriedagpenge skriftligt oplyser, hvor stor  

 en del af beløbet, der ikke vedrører perioder, hvor der enten er optjent ret  

 til ferie med feriegodtgørelse eller løn eller perioder, hvor medlemmet ikke  

 var forsikret i en arbejdsløshedskasse.
 Da kassen først i forbindelse med medlemmets ansøgning om feriedagpenge  

 modtager dokumentationsgrundlaget for dage med ret til feriedagpenge optjent  

 på grundlag af de i § 1, stk. 3, nævnte ydelser, vil kassen ikke kunne  

 udsende en optjeningsmeddelelse vedrørende disse dage.
Til § 13, stk. 3 Kassen skal enten i selve optjeningsmeddelelsen eller i forbindelse med  

 udsendelsen af denne redegøre for de væsentligste betingelser for udbetaling  

 af feriedagpenge, jf. § 7, stk. 1.
