 I henhold til § 50, stk. 3, § 68, stk. 1, § 83 og § 118, stk. 3, i  

 færdselslov nr. 287 af 10. juni 1976 fastsættes følgende:
 § 1.  En cykel må højst have fire hjul.
Stk. 2.  En cykel må ikke være indrettet til mere end  

 tre personer.
Dog kan der derudover være plads til et eller to børn under  

 seks år.
Stk. 3.  Påhængsvogn og sidevogn til cykel må benyttes  

 til transport af indtil to børn under seks år.
Føreren af cyklen skal være  

 fyldt 15 år.
Der må ikke samtidig transporteres børn i vognen og på cyklen.
§ 2.  En cykel skal være forsynet med bremse, der kan  

 bremse cyklen på en sikker, hurtig og virksom måde.
Cyklen skal være forsynet  

 med en fodbetjent navbremse, der virker på baghjulet, eller to af hinanden  

 uafhængige bremser, der virker på henholdsvis for- og baghjul.
 Stk. 2.  En cykel til mere end en person, herunder cykel  

 med særlig siddeplads for barn, skal være forsynet med to af hinanden  

 uafhængige bremser, der virker på henholdsvis for- og baghjul.
Stk. 3.  Trehjulet varecykel skal tillige være forsynet  

 med håndbetjent bremse på hjulene, som bærer vareladet.
Denne bremse skal  

 kunne fastholdes i tilspændt stand.
 § 3.  Dele i fodbetjent bremsesystem skal kunne modstå  

 en betjeningskraft på 100 daN (100 kg). Dele i håndbetjent bremsesystem skal  

 kunne modstå en betjeningskraft på 60 daN (60 kg).
 Stk. 2.  Ved bremsesystem, som betjenes af  

 fremdrivningspedalerne, skal fuld bremsevirkning kunne opnås ved nedtrædning  

 af pedalen fra vandret stilling.
§ 4.  På en tohjulet cykel må styrets bredde ikke  

 overstige 70 cm.
Betjeningsgreb og spejle medregnes ikke i styrets bredde.  

 Ingen del af styret må ligge mere end 30 cm over siddefladens højeste punkt  

 ved ubelastet sadel.
Styret skal være forsynet med håndtag med afrundede  

 kanter.
 Stk. 2.  På tohjulet cykel må ingen del af ryglæn, bøjle  

 eller lignende anbragt bag sadelen ligge mere end 20 cm over siddefladens  

 højeste punkt ved ubelastet sadel.
 Stk. 3.  Cykel med særlig siddeplads for barn skal være  

 forsynet med beskyttelsesanordning, som forhindrer, at barnets fødder kan  

 komme i klemme i hjulets eger.
 Stk. 4.  Hjulene skal være forsynet med luftgummiringe  

 eller med anden elastisk hjulbeklædning med tilsvarende egenskaber.
§ 5.  En cykel skal i lygtetændingstiden være forsynet  

 med en forlygte, der afgiver hvidt lys tydeligt synligt forfra i mindst 150  

 meters afstand og synligt fra siderne.
Forlygten må ikke virke blændende på  

 andre trafikanter.
På cykel med mere end to hjul skal forlygten være anbragt  

 i venstre side.
Stk. 2.  En cykel skal i lygtetændingstiden være  

 forsynet med en eller to baglygter, der afgiver rødt lys tydeligt synligt i  

 mindst 150 meters afstand uden at virke blændende.
En cykel med mere end to  

 hjul skal være forsynet med to sådanne baglygter anbragt højst 40 cm inden  

 for cyklens yderste punkter og med en indbyrdes afstand på mindst 60 cm.
Stk. 3.  Påhængsvogn til cykel skal i lygtetændingstiden  

 være forsynet med to baglygter, der opfylder kravene i stk. 2, 1. pkt., og  

 som er anbragt så tæt ved påhængsvognens yderste punkter som muligt.
Sidevogn  

 til cykel skal i lygtetændingstiden være forsynet med en baglygte, der  

 opfylder kravene i stk. 2, 1. pkt., og som er anbragt i højre side.
 Stk. 4.  Cykler og påhængs- eller sidevogne hertil må  

 ikke være forsynet med andre lygter end de foran anførte.
§ 6.  Tohjulet cykel skal være forsynet med rød  

 refleksanordning, som kan ses bagfra.
En cykel med mere end to hjul skal være  

 forsynet med to sådanne refleksanordninger anbragt højst 40 cm inden for  

 cyklens yderste punkter og med en indbyrdes afstand på mindst 60 cm.
Røde  

 refleksanordninger skal have et areal på mindst 7 cm2 og må ikke være  

 trekantede.
 Stk. 2.  En cykel skal være forsynet med gul  

 refleksanordning, som bevæger sig, når cyklen kører, og som er synlig bagfra.  

 Sådan refleksanordning kan bestå af refleksmateriale anbragt på baghjulets  

 eger eller af anden anordning med tilsvarende virkning.
Stk. 3.  Påhængsvogn til cykel skal være forsynet med to  

 fremadvendende hvide refleksanordninger samt to bagudvendende røde  

 refleksanordninger.
Refleksanordningerne skal være anbragt så tæt ved vognens  

 yderste punkter som muligt.
Sidevogn til cykel skal være forsynet med en  

 fremadvendende hvid refleksanordning samt en bagudvendende rød  

 refleksanordning.
Refleksanordningerne skal være anbragt i højre side.
 Stk. 4.  Påhængsvogn og sidevogn til cykel skal på hver  

 side være forsynet med to gule refleksanordninger.
 Stk. 5.  Påbudt refleksanordning skal være E- eller  

 e-mærket eller være godkendt af justitsministeriet (JRU-mærket).
 Stk. 6.  En cykel og påhængs- eller sidevogn hertil kan  

 forsynes med supplerende refleksanordninger efter følgende regler:  

 Fastmonterede, fremadvendende refleksanordninger skal være hvide,  

 bagudvendende røde, og refleksanordninger, der vender til siden, gule.  

 Bevægelige refleksanordninger, der kan ses bagfra og forfra, skal være gule.
 § 7.  En cykel kan være udstyret med en cyklistvimpel,  

 der er monteret på en bagagebærer eller lignende over cyklens baghjul.
Stk. 2.  Vimpelstangen skal være bøjelig og være anbragt  

 således, at ingen del af stangen når længere ud end 50 cm til venstre og 15  

 cm til højre for cyklens længdeakse.
Advarselsanordningen skal være anbragt  

 yderst til venstre på vimpelstangen, og anordningens sider må ikke overstige  

 25 cm.
Cyklistvimplen skal være forsynet med rød refleks, der skal være  

 anbragt således, at den kun er synlig for bagfra kommende færdsel.
 Stk. 3.  En cyklistvimpel skal i øvrigt være således  

 udformet og anbragt, at den ikke frembyder fare for cyklisten eller andre.
§ 8.  En cykel skal være forsynet med en klart lydende  

 klokke, som skal være anbragt på styret.
Cyklen må ikke være forsynet med  

 andet signalapparat.
§ 9.  På en cykel med mere end to hjul må sporvidden  

 mellem hjul på samme aksel ikke overstige 125 cm, og bredden af en sådan  

 cykel må ikke overstige 160 cm.
Betjeningsgreb og spejl medregnes ikke i  

 cyklens bredde.
Stk. 2.  På en tohjulet cykel med varelad eller -kasse  

 mellem for- og baghjul må ladets eller kassens udvendige bredde ikke  

 overstige 65 cm, og læsset må ikke rage ud over ladets sider.
Cyklens længde  

 må ikke overstige 300 cm.
Varekassens eller læssets højde må ikke overstige  

 120 cm over vejbanen, og lastens vægt må ikke overstige 100 kg.
Stk. 3.  På en trehjulet varecykel må vareladets eller  

 -kassens bredde ikke overstige sporvidden mellem de bærende hjul, og læsset  

 må ikke rage ud over ladets sider.
Ladets eller kassens længde må ikke  

 overstige 160 cm, og den samlede længde af cykel med last må ikke overstige  

 350 cm.
Varekassens eller læssets højde må ikke overstige 140 cm eller, når  

 kassen eller ladet er anbragt bag føreren, 200 cm over vejbanen.
Lastens vægt  

 må ikke overstige 150 kg, og den samlede vægt af cykel med last må ikke  

 overstige 230 kg.
 § 10.  Påhængsvogn og sidevogn skal kobles til cyklen  

 ved hjælp af en forsvarlig tilkoblingsanordning.
 Stk. 2.  Cyklens bremser skal opfylde kravene i § 2,  

 stk. 2.
Stk. 3.  På en ethjulet påhængsvogn må vareladets eller  

 -kassens bredde ikke overstige 65 cm, og læsset må ikke rage ud over ladets  

 sider.
Den samlede længde af cykel og påhængsvogn med last må ikke overstige  

 350 cm.
Varekassens eller læssets højde må ikke overstige 100 cm over  

 vejbanen, og lastens vægt må ikke overstige 100 kg.
Stk. 4.  På tohjulet påhængsvogn må sporvidden ikke  

 overstige 80 cm.
Vareladet eller -kassen skal være anbragt mellem hjulene, og  

 læsset må ikke rage ud over ladets sider.
Den samlede længde af cykel og  

 påhængsvogn med last må ikke overstige 350 cm.
Varekassens eller læssets  

 højde må ikke overstige 120 cm over vejbanen, og lastens vægt må ikke  

 overstige 100 kg.
Stk. 5.  En sidevogn skal være anbragt til højre for  

 cyklen, og sporvidden af det samlede køretøj må ikke overstige 80 cm.
Ingen  

 del af sidevognen eller dens last må ligge uden for sidevognens hjul.  

 Sidevognens eller læssets forreste og bageste punkt må ikke rage ud over  

 cyklens forreste henholdsvis bageste punkt.
Sidevognens eller læssets højde  

 må ikke overstige 120 cm over vejbanen, og lastens vægt må ikke overstige 100  

 kg.
§ 11.  Påhængsvogn og sidevogn til transport af børn  

 skal være forsynet med sikker beskyttelse mod hjulegerne samt med en  

 anordning til fastspænding af børnene.
Den skal i øvrigt være således  

 indrettet, at børnene kan transporteres, uden at der opstår fare for dem selv  

 eller andre.
 § 12.  Overtrædelse af §§ 1-5, § 6, stk. 1-5, § 7,  

 stk. 2 og 3, samt §§ 8-11 straffes med bøde.
 § 13.  Bekendtgørelsen træder i kraft den 1. april  

 1986. En cykel samt påhængs- eller sidevogn hertil, der er indrettet i  

 overensstemmelse med denne bekendtgørelse, kan dog straks benyttes til  

 transport af børn efter reglerne i bekendtgørelsen.
 Stk. 2.  Bekendtgørelse nr. 158 af 26. april 1977 om  

 cyklers indretning og udstyr ophæves.
