Kendelse fra Pressenævnet i sag nr. 33/2003 Adm. overlæge ved Odense Universitetshospital, [K],  

    

 har ved skrivelse af 18. februar 2003 anmodet  

 om genoptagelse af Pressenævnets sag nr. 128/2002, der vedrørte en klage over  

 to artikler bragt i Fyens Stiftstidende  

    

 den 14. og 24. november 2002 samt en klage  

 over et bragt genmæle den 15. november 2002.
 Ved Pressenævnets kendelse afsagt den 12. februar 2003 blev  

 klagen ikke taget til følge, og nævnet udtalte følgende:
 Pressenævnet modtog klagen den 16. december 2002. Nævnet er  

 derfor afskåret fra at tage stilling til den artikel og det genmæle, der blev  

 bragt den 14. og 15. november 2002, jf. medieansvarslovens § 34, stk. 2 og §  

 40, stk. 2.
Da der i forhold til artiklen den 24. november 2002 foreligger  

 modstridende oplysninger med hensyn til, om klager har godkendt citaterne i  

 artiklen den 14. november 2002, finder nævnet ikke grundlag for at udtale  

 kritik  

 af bladet. Klageren har anført,  

  

 at  

  

 den 16. december 2002 var en  

 mandag,  

  

 at  

  

 hans brev dateret den 12. december 2002 må have foreligget i  

 Pressenævnet senest lørdag den 14. december 2002,  

  

 og at  

  

 klagen derfor  

 var rettidig.
 Klageren har oplyst, at bladet i brev dateret den 2. december  

 2002 afviste klagen over de ukorrekte påstande fremført i artiklen og  

 genmælet  

 den 14. og 15. november 2002. Bladet angav tilmed, at bladets afvisning af  

 klagen kunne indbringes for Pressenævnet senest 4 uger fra modtagelsen af  

 brevet.
Klageren har i den forbindelse anført, at klagen rettede sig mod  

 medieansvarslovens § 34, men nævnet har ikke foretaget en vurdering i forhold  

 til denne bestemmelse.
Sådanne klager skal under alle omstændigheder  

 behandles,  

 hvis de indkommer senest 4 uger efter, at mediet har afvist klagen.
Klagen  

 går  

 på det helt principielle, at journalisten har anvendt en usand overskrift i  

 artiklen den 14. november 2002, og at bladet dagen efter har knyttet en  

   

 ligeledes usand  kommentar til klagers genmæle om, at alle de bragte  

 citater  

 var godkendt af ham.
 Klageren har endelig anført, at kendelsen herudover er  

 uacceptabel, idet det betyder, at klager som krænket part blot kan afvises  

 med  

 begrundelsen, at bladet siger det modsatte, når der foreligger bevismidler i  

 form af en båndoptagelse.
I sagens behandling har følgende nævnsmedlemmer deltaget: Niels  

 Grubbe, Finn Rowold, Kaare R.
Skou og Kirsten Dyregaard.
 Pressenævnet udtaler:
 Efter § 14, stk. 1, i bekendtgørelse nr. 86 af 9. februar 1998  

 om forretningsordenen for Pressenævnet træffer de medlemmer, der har afgjort  

 en  

 sag, også afgørelse vedrørende spørgsmålet om eventuel genoptagelse af sagen.
Pressenævnet kan genoptage behandlingen af en sag, hvis der  

 fremkommer nye oplysninger af betydning for sagens afgørelse.
Da klageren  

 ikke  

 er fremkommet med sådanne nye oplysninger, finder nævnet ikke grundlag for at  

 genoptage sagen.
 I øvrigt bemærker nævnet følgende:
 Nævnet har først modtaget klagen i sædvanlig kontortid den 16.  

 december 2002, og det fastholdes derfor, at klagen er indgivet efter fristens  

 udløb fredag den 13. december 2002.
 Klagers henvendelse til bladet den 28. november 2002 er en  

 anmodning om genmæle i anledning af artiklen den 24. november 2002 og ikke en  

 klage i forhold til artiklen eller det bragte genmæle den 14. og 15. november  

 2002. Af bladets svar den 2. december 2002 ses, at bladet har behandlet  

 henvendelsen i overensstemmelse hermed.
Nævnets afgørelse den 12. februar 2003 er truffet på baggrund af  

 de oplysninger, som parterne har fremlagt for nævnet.
Nævnet har ikke  

 kompetence til at pålægge et medie at udlevere båndoptagelser.
 Afsagt den 10. marts 2003.
