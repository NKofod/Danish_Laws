 I henhold til § 9 a i lov om erstatning fra staten til ofre for  

 forbrydelser, jf. lovbekendtgørelse nr. 470 af 1. november 1985, jf. § 15,  

 stk. 2, i lov om erstatningsansvar, jf. lovbekendtgørelse nr. 599 af 8.  

 september 1986, meddeles:
 § 1.  Efter § 9 a i lov om erstatning fra staten til  

 ofre for forbrydelser reguleres erstatningsbeløb for tingskade, jf. lovens §§  

 3-4, efter reglerne i § 15 i lov om erstatningsansvar.
Stk. 2.  Efter erstatningsansvarslovens § 15, stk. 1,  

 reguleres nogle nærmere i loven angivne beløb med samme procent, som  

 ugelønnen for april kvartal er steget i forhold til april kvartal 1983.  

 Reguleringen har virkning fra den følgende 1. april.
Ugelønnen beregnes som  

 den af Danmarks Statistik offentliggjorte gennemsnitlige timefortjeneste  

 (inkl. dyrtidstillæg, men bortset fra alle andre tillæg) for alle arbejdere  

 inden for håndværk og industri i hele landet i april kvartal, ganget med det  

 ugentlige antal arbejdstimer ved fuld sædvanlig arbejdstid.
De herefter  

 fremkomne beløb afrundes til nærmeste med 500 delelige kronebeløb.
 Stk. 3.  Den gennemsnitlige timeløn i april kvartal 1983  

 var 6.398 øre og i april kvartal 1987 8.076 øre, og det sædvanlige ugentlige  

 antal arbejdstimer var 40 i april kvartal 1983 og 39 i april kvartal 1987.
 § 2.  Med virkning for tingskader, som forvoldes i  

 perioden 1. april 1988-31. marts 1989, udgør det i lovens § 9 a nævnte beløb  

 61.500 kr.
