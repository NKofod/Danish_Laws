Vejledning til revisionsbekendtgørelsens  

1)  

  

  § 20, nr. 3, §  

 24, nr. 4, og § 30, nr. 4, om den eksterne revisions kontrol af  

 forretningsgange og god skik for værdipapirhandlere I  

 forbindelse med udstedelsen af bekendtgørelse nr. 1183 af 15. december 2003  

 om  

 revisionens gennemførelse i finansielle virksomheder og finansielle koncerner  

 har Finanstilsynet udstedt nærværende vejledning, som finder anvendelse ved  

 revision af årsregnskaber for regnskabsår, der påbegyndes 1. januar 2004.
 Med  

 den nye revisionsbekendtgørelse er revisionsbestemmelserne blevet tilpasset  

 den  

 nye lov om finansiel virksomhed, lov nr. 453 af 10. juni 2003. Den tidligere  

 bekendtgørelse nr. 1158 af 13. december 2002 om revisionens gennemførelse i  

 finansielle virksomheder og finansielle koncerner indeholdt i §§ 19, 23 og 29  

 krav om, at den eksterne revision skulle kontrollere overholdelsen af §§ 3 a  

 (god skik for værdipapirhandlere) og 3 b (forretningsgange for  

 værdipapirhandlere) i lov om finansiel virksomhed.
Med  

 indførelsen af den nye lov om finansiel virksomhed står bestemmelserne i den  

 tidligere § 3 b nu i § 72. Bestemmelserne om god skik for værdipapirhandlere  

 i  

 den tidligere § 3 a er nu omfattet af den generelle bestemmelse om god skik  

 for  

 finansielle virksomheder i § 43 (svarende til den tidligere § 3). § 43 favner  

 væsentligt bredere end § 3 a, hvilket skaber behov for en afklaring af,  

 hvilken  

 rolle den eksterne revision skal have i relation til kontrollen af  

 overholdelsen af § 43 i lov om finansiel virksomhed.
Finanstilsynet har  

 derfor  

 besluttet i en overgangsperiode at opretholde status quo med hensyn til den  

 eksterne revisions kontrol af god skik, indtil der foreligger en endelig  

 afklaring af den eksterne revisions rolle i relation til kontrollen af god  

 skik  

 i henhold til § 43 i lov om finansiel virksomhed.
Afklaringen forventes at  

 foreligge i løbet af 2004, således at afklaringen kan blive indarbejdet i en  

 revideret udgave af revisionsbekendtgørelsen med forventet ikrafttrædelse for  

 regnskabsår, der påbegyndes 1. januar 2005.
 Finanstilsynet  

 har på denne baggrund besluttet, at den eksterne revisions kontrol, jf.  

 revisionsbekendtgørelsens § 20, nr. 3, § 24, nr. 4, og § 30, nr. 4, fortsat  

 skal omfatte kontrol af følgende (svarende til den tidligere § 3 a):
"En  

 værdipapirhandler skal handle loyalt og korrekt  

 over for investorer og i disses bedste interesse og under hensyn til  

 markedets  

 integritet, udføre investorernes handler  

 med den nødvendige kompetence, omhu og hurtighed og under hensyn til  

 markedets  

 integritet og investorernes bedste interesse, have og effektivt anvende de  

 ressourcer og fremgangsmåder, der er nødvendige for den rette gennemførelse  

 af  

 værdipapirhandlerens virksomhed, bestræbe sig på, at der ikke  

 opstår interessekonflikter og, når sådanne ikke kan undgås, sørge for, at  

 investorerne behandles korrekt, udbede sig oplysninger hos  

 investorerne om deres finansielle stilling, investeringserfaring og  

 målsætninger, som er relevante for gennemførelsen af de ønskede  

 tjenesteydelser, og meddele de for investorerne  

 relevante oplysninger i sine kontrakter, herunder hvilken erstatningsordning  

 eller tilsvarende beskyttelse der vil gælde for den påtænkte transaktion,  

 hvilken dækning der ydes i henhold til de pågældende ordninger, eller at  

 sådanne  

 ordninger eller sådan beskyttelse ikke findes." Finanstilsynet, den 19. marts 2004 Lars Østergaard /Anne Charlotte Helskov 1)  

 Bekendtgørelse nr. 1183 af 15. december 2003 om revisionens gennemførelse i  

 finansielle virksomheder og finansielle koncerner.
