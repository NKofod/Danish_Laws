Bekendtgørelse om omregning til danske  

 kroner ved fastsættelsen af den afgiftspligtige værdi efter lov  

 om visse miljøafgifter og lov om afgift af bekæmpelsesmidler I medfør af § 10, stk. 4, og § 21, stk. 2, i lov om  

 visse miljøafgifter, jf. lovbekendtgørelse nr. 637 af 21.  

 august 1998, som ændret ved § 6 i lov nr. 1056 af 23. december 1998, og  

 § 8, stk. 2, § 26 og § 40, stk. 2, i lov om afgift af  

 bekæmpelsesmidler, jf. lovbekendtgørelse nr. 798 af 9. november  

 1998, som ændret ved § 7 i lov nr. 1056 af 23. december 1998,  

 fastsættes:
§ 1. Den afgiftspligtige værdi for varer  

 omfattet af lov om visse miljøafgifter og varer omfattet af § 7 i lov  

 om afgift af bekæmpelsesmidler skal opgøres og angives til de  

 statslige told- og skattemyndigheder i danske kroner.
Ved omregning mellem et  

 regnskab i fremmed valuta og fastsættelsen af den afgiftspligtige  

 værdi i dansk mønt finder reglerne i § 67, stk. 2, 3 og 5, i  

 bekendtgørelse om merværdiafgiftsloven tilsvarende anvendelse.  

 Ved forbrug eller benyttelse af egne varer betragtes tidspunktet for  

 forbruget eller benyttelsen som leveringstidspunktet.
 § 2. Forsætlige eller groft uagtsomme  

 overtrædelser af § 1 straffes med bøde, medmindre højere  

 straf er forskyldt efter § 21, stk. 3, i lov om visse miljøafgifter  

 eller § 40, stk. 3, i lov om afgift af bekæmpelsesmidler.
 § 3. Bekendtgørelsen træder i kraft  

 den 1. januar 1999.
