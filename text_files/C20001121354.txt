Meddelelse nr. 22/2000 om kursistvilkår under  

 arbejdsmarkedsuddannelserne (Person med videregående uddannelse havde  

 arbejdet  

 inden for sit fag i de sidste fem år og havde ikke en berettiget forventning  

 om  

 at få kursusgodtgørelse) Redegørelse for sagen:
En person fik i forbindelse med deltagelse i et AMU-kursus  

 afslag på kursusgodtgørelse fra sin A-kasse.
Personen havde en uddannelse som  

 markedsøkonom og HD og arbejdede som butikschef hos en stor supermarkedskæde.  

 Personen var efter A-kassens opfattelse beskæftiget inden for sin uddannelses  

 faglige område.
 Supermarkedskæden klagede på vegne af kursisten til  

 arbejdsmarkedets Ankenævn over denne afgørelse, idet de anfører, at kursisten  

 havde afsluttet sin HD i 1994 og således havde arbejdet uden for sit  

 fagområde  

 i mere end fem år.
 Afgørelse:
Arbejdsmarkedets Ankenævn tiltrådte på sit møde den 23. februar  

 2000, j. nr. 1999-3-0144, A-kassens afgørelse.
Ankenævnet lagde vægt på, at  

 personen er uddannet markedsøkonom og HD og efter ankenævnets opfattelse i de  

 sidste 5 år har været beskæftiget inden for sin uddannelses område og dermed  

 falder udenfor målgruppen for arbejdsmarkedsuddannelserne.
Ankenævnet har ved afgørelsen lagt til grund, at personen i  

 1992 blev uddannet markedsøkonom og i 1994 afsluttede HD-studiet.
Vedkommende  

 har efterfølgende været beskæftiget som butikschef hos en stor  

 supermarkedskæde.
Beskæftigelsen som butikschef falder efter Ankenævnets  

 opfattelse indenfor vedkommendes uddannelses område, når der henses til, at  

 vedkommende har en uddannelse baseret på handel og økonomi sammenholdt med,  

 at  

 personen som butikschef har ansvaret for regnskab, personale, indkøb m.v.
Ankenævnet har endvidere lagt vægt på, at personen på  

 ansøgningsskemaet om adgang til kurset har oplyst, at vedkommende ikke de  

 sidste  

 fem år har været beskæftiget inden for sin uddannelses område.
Ankenævnet  

 fastslår, at vedkommende som uddannet markedsøkonom og HD med beskæftigelse  

 som  

 butikschef burde have indset, at der ikke var ret til optagelse og deltagelse  

 i  

 en arbejdsmarkedsuddannelse.
 Vedkommende har således ikke ved at have fået adgang til og  

 have deltaget i AMU-kurset, fået en berettiget forventning om at kunne  

 medtage  

 kursusgodtgørelse.
