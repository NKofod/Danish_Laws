 I medfør af §§ 13 og 14 i lov nr. 117 om tilsyn med skibe af 28. marts  

 1951 med senere ændringer fastsættes herved følgende:
I.
Forskrifter for passagerskibe i international fart.
§ 1.  a.
Forinden et passagerskib afgår på en  

 international rejse, skal landgangs-, laste- og kulporte lukkes og sikres.  

 Det samme gælder alle vandtætte døre i skodder, herunder 1) vandtætte døre i  

 mellemdæksskodder, der adskiller lastrum, 2) vandtætte døre mellem  

 kulkasserne på mellemdæk under skoddækket, 3) åbninger i maskinrumsskodder,  

 der kan lukkes vandtæt med aftagelige plader.
b.
Under rejsen må de vandtætte døre i skodderne kun åbnes, og de  

 aftagelige plader kun fjernes, når hensynet til tjenesten gør det absolut  

 nødvendigt, eller når der i henhold til § 3 afholdes prøver med dem.
Når de  

 vandtætte døre er åbne, skal de altid være klar til at kunne lukkes  

 uopholdeligt.
c.
Hvis der i de vandtætte hovedtværskibsskodder findes andre vandtætte  

 døre end de til akselgangene førende i en sådan højde, at deres underkant  

 ligger under den dybeste inddelingslastelinie, og disse er indrettet til at  

 lukkes samtidigt og mekanisk fra et på broen beliggende sted, skal der i  

 betimelig tid, forinden lukningen finder sted, gives et forud bekendtgjort  

 lydsignal til advarsel.
§ 2.  a.
Hvis der i et passagerskib i et mellemdæksrum  

 findes noget koøje, hvis underkant ligger under en parallelt med skoddækket i  

 borde trukket linie, der har sit laveste punkt 1,37m + 2 1/2 pct. af skibets  

 bredde over den lastelinie, på hvilken skibet ligger ved afgang fra havn,  

 skal alle koøjerne i dette mellemdæksrum lukkes vandtæt og låses, forinden  

 skibet afgår på en international rejse, og de må ikke åbnes, før skibet  

 ankommer til havn.
Ved anvendelsen af denne regel kan der tages passende  

 hensyn til reduktion for ferskvand.
b.
Er skibet forsynet med særligt lasteliniemærke, der tillader skibet at  

 gå til søs uden at have disse koøjer lukket og låset, jfr. § 15, litra f, i  

 bekendtgørelse af 21. maj 1965 om forskrifter for skibes bygning og udstyr  

 m.v., kan skibet i tropiske zoner, således som defineret i den gældende  

 internationale konvention om lastelinier for skibe, nedlastes yderligere  

 305mm.
c.
Koøjer og deres stormklapper, der ikke er tilgængelige under rejsen,  

 skal lukkes og sikres før skibet afgår fra havn.
d.
Koøjer og deres stormklapper, anbragt under nedsænkningslinien i rum,  

 der skiftevis anvendes til transport af ladning og befordring af passagerer,  

 skal, når rummet anvendes til last, lukkes vandtæt og låses, før ladningen  

 indtages.
e.
Aftagelige stormklapper til koøjer skal, hvis de tages af under rejsen,  

 opbevares i umiddelbar nærhed af de koøjer, hvortil de hører.
f.
Vandtætte dæksler for de indenbords åbninger for aske- og affaldsudstødningsrør o.lign., der udmunder under nedsænkningslinien, skal under rejsen holdes lukket og sikret, når røret ikke benyttes.
§ 3.  a.
Der skal afholdes ugentlige øvelser i  

 betjening af vandtætte døre, koøjer, ventiler og lukkemekanismer på spygatter  

 og aske- og affaldsskakter, ligesom der skal foretages afprøvning af såvel  

 nødenergikilden som den eventuelle midlertidige energikilde og de automatiske  

 anordninger vedrørende nødbelysningen.
I skibe, hvis rejses varighed, regnet  

 fra havn til havn, overstiger en uge, skal der afholdes en fuldstændig  

 øvelse, forinden skibet forlader havn; de påfølgende øvelser skal afholdes  

 mindst een gang om ugen, så længe rejsen varer.
I alle skibe skal der  

 foretages en daglig prøve med alle i søen benyttede vandtætte, maskinelt  

 betjente døre og hængslede døre i hovedtværskibsskodder.
b.
De vandtætte døre, indbefattet de dertil hørende mekanismer og  

 indikatorer, samt de ventiler, der skal være lukket for at gøre et rum  

 vandtæt, og alle ventiler, hvis betjening er nødvendig af hensyn til  

 kontrollen med krydsforbindelser i tilfælde af havari, skal under rejsen  

 underkastes periodiske eftersyn mindst een gang om ugen.
§ 4.  a.
Enhver redningsbåd skal være under kommando  

 af en i forvejen udpeget person, der skal være en styrmand eller en person  

 med bevis som bådroer, ligesom der på forhånd skal være udpeget en  

 næstkommanderende.
Den, der har kommando i redningsbåden, skal have en liste  

 over dens besætning og skal drage omsorg for, at de folk, han har under sig,  

 er bekendt med deres særlige pligter.
b.
Til hver motorredningsbåd skal der være udpeget en mand af besætningen,  

 der forstår at betjene motoren.
c.
Til hver motorredningsbåd, der skal være udstyret med radioanlæg og  

 søgelys, skal der være udpeget en mand af besætningen, som forstår at betjene  

 dette udstyr.
d.
Til hver ombordværende redningsflåde skal der være udpeget en mand af  

 betjening af redningsflåder, undtagen i skibe beskæftiget på korte  

 internationale rejser, hvor direktoratet for statens skivstilsyn skønner, at  

 dette ikke er praktisk gennemførligt.
§ 5.  a.
Der skal under rejsen opretholdes en effektiv  

 patruljetjeneste for så hurtigt som muligt at opdage begyndende brand.  

 Patruljeplanen skal godkendes af direktoratet for statens skibstilsyn, b.
Forinden skibets afsejling skal det konstateres, at  

 brandslukningsmidlerne er rede til brug, derunder at brandslangerne på  

 automobildækket i skibe, der er særlig indrettet til overførsel af  

 automobiler, er påskruet.
II.
Forskrifter for passagerskibe i international fart og for sådanne  

 skibe på 500 registertons brutto og derover i indenrigs fart samt for  

 lastskibe på 500 registertons brutto og derover i international fart.
§ 6.  a.
Ethvert medlem af besætningen skal have  

 nærmere instruktioner med hensyn til de særlige hverv, han skal udføre under  

 en nødsituation.
b.
Disse hverv skal fremgå af en før skibets afsejling udfærdiget  

 mønstringsrulle, der udtrykkelig skal angive den post, som hver mand i  

 påkommende tilfælde skal indtage, og fastsætte, hvad hver mand har at udføre,  

 for så vidt angår:
c.
Mønstringsrullen skal endvidere angive, hvad hver enkelt til  

 restaurationspersonalet hørende person under en nødsituation skal foretage  

 med hensyn til passagererne, nemlig:
d.
Endelig skal mønstringsrullen angive de særlige alarmsignaler for  

 mønstring af hele besætningen på de anviste steder ved både, redningsflåder  

 og brandposter og skal desuden indeholde en nøje beskrivelse af disse  

 signaler.
Signalerne skal gives med fløjten eller sirenen og skal - undtagen i  

 passagerskibe på korte internationale rejser og i lastskibe under 45,7m i  

 længde - suppleres med elektrisk drevne signaler.
Alle de nævnte signaler  

 skal kunne betjenes fra broen.
e.
Alarmsignalet, der kalder passagererne til samlingspladserne, skal  

 bestå af en række på hinanden følgende korte toner - mindst 7 - efterfulgt af  

 1 lang tone, afgivet med fløjten eller sirenen.
I passagerskibe, bortset fra  

 sådanne, som er beskæftiget i indenrigs fart og på korte, internationale  

 rejser, skal disse signaler tillige gives med elektrisk drevne signaler over  

 hele skibet.
Disse signaler skal kunne betjenes fra broen.
f.
Mønstringsrullen skal være opslået flere steder om bord, navnlig i  

 besætningens aptering.
Et eksemplar af mønstringsrullen skal for  

 passagerskibe indsendes til direktoratet for statens skibstilsyn.
§ 7.  a.
I passagerskibe skal mønstring af besætningen  

 til båd- og brandøvelse finde sted en gang om ugen, når det er muligt, og en  

 tilsvarende mønstring skal holdes, når et passagerskib forlader sidste  

 afgangshavn på en international rejse, som ikke er en kort international  

 rejse.
b.
I lastskibe, skal der med højst en måneds mellemrum holdes mønstring af  

 besætningen til båd- og brandøvelse, dog at sådan mønstring skal afholdes  

 inden 24 timer efter afgang fra havn, dersom over 25 pct. af besætningen er  

 blevet udskiftet i den pågældende havn.
c.
Ved den månedlige mønstring i lastskibe skal redningsbådenes udrustning  

 efterses for at sikre, at alle udrustningsgenstande er til stede.
d.
I passagerskibe skal der afholdes mønstring af passagererne inden 24  

 timer efter, at skibet har forladt havn.
Dette gælder dog ikke for skibe på  

 korte internationale rejser samt for skibe i fart til og fra Færøerne.
e.
Ved de på hinanden følgende bådøvelser skal forskellige grupper af  

 redningsbåde anvendes skiftevis, og enhver redningsbåd skal svinges ud og,  

 såfremt det er praktisk muligt og rimeligt, affires mindst een gang hver  

 fjerde måned.
f.
Mønstringer og eftersyn skal foregå på en sådan måde, at mandskabet får  

 nøje kendskab til og øvelse i det arbejde, det skal udføre, herunder  

 instruktion i betjening af redningsflåder, såfremt sådanne føres om bord.
III.
Eftersyn m.v.
 § 8.  Det påhviler skibsføreren at benytte enhver  

 rimelig lejlighed til at lade alt redningsmateriel efterse og til at indøve  

 besætningen i hurtig og sikker anvendelse heraf samt lade efterse vandtætte  

 døre og lemme, slusehaner og sluseventiler m.v.
Såvel i skibe i indenrigs fart som i lastskibe af under 500 registertons  

 brutto i international fart skal sådant eftersyn finde sted og øvelser i  

 anvendelse af redningsmateriellet foretages mindst een gang hver måned.
Alle  

 mangler, som måtte vise sig ved disse eftersyn og øvelser, skal hurtigst  

 muligt afhjælpes.
IV.
Forskrifter for betjeningen af elektriske anlæg.
§ 9.  a.
Isolationstilstanden skal til stadighed  

 overvåges.
Ved anlæg, der er forsynet med jordlamper, bør dette ske ved at  

 holde disse under observation.
Ved andre anlæg i skibe af 500 registertons  

 brutto og derover bør isolationstilstanden regelmæssigt kontrolleres ved  

 måling af isolationsmodstanden og sammenligning med tidligere målt værdi; ved  

 enhver betydelig afvigelse skal der tages de fornødne forholdsregler til at  

 lokalisere og fjerne opståede fejl.
b.
Elektriske maskiner og apparater skal til enhver tid vedligeholdes  

 således, at de af disse fremkaldte forstyrrelser i radioanlæg ikke forøges.
c.
Transportable lamper og brugsgenstande såvel som de dertil hørende  

 bevægelige ledninger og kabler skal til enhver tid holdes i god stand, og  

 eventuelt opståede mekaniske eller elektriske fejl skal snarest muligt  

 repareres.
V.
Indførelser til tilsyndbogen.
 § 10.  I tilsynsbogen skal der ske tydelig indførelse  

 om:
VI.
Ikrafttræden m.v.
 § 11.  Udtrykkene:
dybeste inddelingslastelinie, kort internationale rejse, lastskib, passagerskib, og andre teknisk-faglige udtryk, der forekommer i nærværende  

 bekendtgørelse, skal forstås på samme måde som i den i § 2, litra b, nævnte  

 bekendtgørelse.
 § 12.  Denne bekendtgørelse træder i kraft den 26. maj  

 1965.
 Samtidig er bekendtgørelse nr. 391 af 15. november 1952 om  

 sikkerhedstjenesten i skibe bortfaldet.
 Handelsministeriet, den 21. maj 1965.
Lars P.
Jensen.
J.
Christiansen.
