Optagelse af partnere ved etablering af  

 produktionsdatterselskab Skatterådet blev anmodet om at bekræfte, at A  

 A/S kan optage konsulenter som partnere ved at selskabet og konsulenten i  

 fællesskab stifter et anpartsselskab, der tillægges ret til vederlag (på 40%  

 af  

 det dækningsbidrag, som A opnår på de kunder, som anpartsselskabet betjener i  

 A' navn) uden skattemæssige konsekvenser.
 A - der ejes af 2 personaktionærer - driver  

 reklamevirksomhed.
 Det er ifølge spørgeren ikke muligt at tiltrække de  

 rigtige profiler, såfremt ansættelsen sker på normale vilkår, idet de bedst  

 kvalificerede i branchen typisk er iværksættere, der foretrækker at starte  

 egen  

 virksomhed frem for at søge ansættelse.
 På denne baggrund påtænker spørgeren, som  

 supplement til en traditionel ansættelse, at tilbyde de rigtige profiler  

 medejerskab - via selskabsetablering - til den (egen)omsætning, hver enkelt  

 konsulent måtte realisere på nye egne kunder efter en på forhånd fastlagt  

 plan.  

 Der indgåes en samarbejdsaftale med konsulenten, som præciserer kriterierne  

 for  

 partneroptagelse via selskabsdannelse.
 Samarbejdsaftalen mellem spørgeren og  

 konsulenten vil bl.a. indeholde følgende:
 A.  Kriterium for partneroptagelse  

 :
Konsulenten vil opnå ret til partneroptagelse,  

 hvis den pågældende i et kalenderår opnår et dækningsbidrag på en  

 udfaktureret  

 omsætning, der andrager kr. 2.200.000. Dette kriterium skal typisk opfyldes  

 indenfor  

 en treårs periode.
Den udfakturerede omsætning, som medregnes til  

 dækningsbidraget,  

 omfatter kun omsætning på nye egne kunder, dvs. omsætning på kunder, som  

 spørgeren tildeler konsulenten, omfattes ikke.
B.
Selskabsetableringen  

 :
Når konsulenten opfylder ovennævnte kriterium,  

 optages konsulenten som partner ved, at denne opnår ret til, at der etableres  

 et anpartsselskab, som her benævnes produktionsselskabet.  

 Produktionsselskabet  

 stiftes således, at spørgeren tegner 2/3 af kapitalen, medens konsulenten  

 tegner den resterende 1/3. Hver part tilvejebringer selv indskudskapitalen, i  

 alt kr. 125.000. Stiftelsesomkostningerne afholdes af stifterne.
De løbende  

 drifts- og administrationsomkostninger, herunder løn til konsulenten,  

 afholdes  

 af produktionsselskabet.
C.
Vederlæggelse af produktionsselskabet  

 :
Spørgeren er forpligtet til at overføre et  

 vederlag på 40 % til produktionsselskabet af dækningsbidraget, som defineret  

 under A, af den omsætning, som spørgeren efter selskabsetableringen  

 realiserer  

 på de kunder eller projekter, som produktionsselskabet betjener som  

 underleverandør til spørgeren.
Produktionsselskabet kan løbende fakturere  

 spørgeren for de opgaver, der er afsluttede, og som spørgeren har faktureret  

 kunden.
Det er ifølge advokatfirmaet klart, at spørgeren vil have fradragsret  

 for det vederlag, som betales til produktionsselskabet, der omvendt vil være  

 skattepligtig af vederlaget.
D.
Fakturering af kunderne m.v.:
Faktureringen af kunder foretages alene af  

 spørgeren, og spørgeren optræder i enhver henseende som aftalepart i  

 forholdet  

 til kunderne.
Produktionsselskabet har derfor ingen rolle udadtil og  

 erhverver  

 ingen kontraktuelle rettigheder eller forpligtelser mod de kunder, der  

 betjenes  

 af spørgeren ved hjælp af produktionsselskabet.
E.
Ledelsen af produktionsselskabet  

 :
 Produktionsselskabet vil blive stiftet med en  

 direktion bestående af en direktør (konsulenten) og en bestyrelse på 3  

 medlemmer (konsulenten samt de to ejere af A). To bestyrelsesmedlemmer vil  

 kunne  

 tegne produktionsselskabet i forening.
F.
Kundeklausul  

 :
 Der vil mellem spørgeren og produktionsselskabet  

 blive indgået en kundeklausul, der bl.a. fastlægger, at produktionsselskabet  

 ikke vil være berettiget til at indgå aftaler med kunderne eller betjene  

 disse  

 i eget navn.
G.
Opsigelse  

 :
Såfremt en konsulent, der er blevet optaget som  

 partner, ønsker at opsige samarbejdet med A, skal konsulenten sælge sine  

 anparter i produktionsselskabet.
Der vil i denne forbindelse blive aftalt  

 forkøbs-retsbestemmelser  

 m.v. til anparterne.
 Det er den skatteansættende myndigheds  

 opfattelse, at det af produktionsselskabet modtagne vederlag vil kunne anses  

 for at udgøre løn/bonus til partneren og skal indtægtsføres hos denne (rette  

 indkomstmodtager).
Afgørelse SKAT er enig med spørgeren i, at der ikke i  

 forbindelse med effektuering af  samarbejdsaftalen, den påfølgende  

 selskabsdannelse og konsulentens overgang til ansættelse i  

 produktionsselskabet  

 sker skatterelevante overdragelser af aktiver til det nystiftede selskab.  

 Effektuering af denne del af konceptet vil ikke have skattemæssige  

 konsekvenser  

 for spørgeren.
 Vedrørende skattemæssig accept af dispositioner  

 - herunder af vederlag, priser og øvrige vilkår -  

  

 efter  

 selskabsetableringen:
 På det foreliggende grundlag kan der ikke give  

 bindende svar herpå, da denne del af spørgsmålet er af en sådan karakter, at  

 det ikke kan besvares med fornøden sikkerhed, jf i øvrigt  

 Skatteforvaltningslovens  

 § 24, stk. 1, 3. pkt. og § 24 stk. 2.
Det er ikke på baggrund af de foreliggende  

 oplysninger muligt at vurdere, om vederlaget, der udbetales til  

 produktionsselskabet,  

 skattemæssigt skal anses for erhvervet af konsulenten.
Det er SKATs  

 opfattelse,  

 at vederlaget til produktionsselskabet - og  øvrige vilkår i samarbejdet  

 mellem selskaberne - skal fastsættes på markedsvilkår jf Ligningslovens § 2  

 og  

 at indtægtsførsel af vederlaget skal ske hos den (juridiske) person, der  

 reelt  

 er indtægtsmodtager.
 Skatterådet  

  

 var enig i indstillingen.
