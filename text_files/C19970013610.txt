(Til Kriminalforsorgens lukkede  

 anstalter og arresthusene) Ifølge § 22 i cirkulære om de indsattes adgang til brevveksling og besøg  

 og § 20 i cirkulære om varetægtsarrestanters adgang til brevveksling og besøg  

 kan institutionens leder fastsætte begrænsninger med hensyn til, hvilke  

 effekter de besøgende må medtage eller være i besiddelse af under besøget.  

 Ifølge § 6a i effektcirkulæret kan der ikke meddeles de indsatte tilladelse  

 til udlevering af mobiltelefoner.
 I tilslutning hertil fastsætter direktoratet følgende:
 1. Mobiltelefoner må ikke tillades medbragt ved besøg.
 2. For besøgende, som fungerer eller har fungeret som  

 indsattes forsvarsadvokat i en verserende eller afsluttet straffesag, gælder  

 forbuddet mod at medbringe mobiltelefoner ved besøg dog kun i Københavns  

 Fængsler, Statsfængslet i Horsens, Statsfængslet i Nyborg og Statsfængslet i  

 Vridsløselille.
 3. Med hensyn til visitation og opbevaring af  

 mobiltelefoner under besøget, afvisning af besøg, såfremt visitation nægtes  

 mv., følges de almindelige regler.
4. Cirkulæreskrivelsen træder i kraft straks.
Samtidig  

 ophæves cirkulæreskrivelse af 27. februar 1996 om adgangen til at medbringe  

 mobiltelefoner ved besøg.
 E.B.
