Tilsynet imødekom ikke en anmodning om 3 måneders frist for  

 registrering af aktiver til dækning af de beløb, hvormed en pensionskasses  

 hensættelser skønnes at være vokset i den forløbne del af regnskabsåret.  

 Endvidere understregede Tilsynet at pensionskassens forretningsgang for  

 registrets indretning og anvendelse skal sikre, at registret til stadighed  

 indeholder registrerede aktiver til bogført værdi, der mindst svarer til de  

 lovpligtige hensættelser Efter at Finanstilsynet havde meddelt en firmapensionskasse, at der i  

 løbet af regnskabsåret skal foretages registrering af aktiver til dækning af  

 de beløb, hvormed pensionshensættelserne skønnes at være vokset i den  

 forløbne del af regnskabsåret, anmodede kassen om, at kassen kunne få 3  

 måneders frist for registrering af aktiver i løbet af året tilsvarende den  

 frist, som er angivet i pensionskasselovens § 49, stk. 2, 1. og 2. punktum.
 Tilsynet kunne ikke imødekomme kassens anmodning og meddelte på ny, at  

 kassen i overensstemmelse med pensionskasselovens § 49, stk. 2, 3. punktum,  

 og bekendtgørelse om registrering af aktiver løbende skal foretage  

 registrering af aktiver til dækning af det beløb, som pensionshensættelserne  

 skønnes at være vokset med i den forløbne del af regnskabsåret, og at den af  

 pensionskassen ledelse fastsatte forretningsgang for registerets indretning  

 og anvendelse skal sikre, at registeret til stadighed indeholder registrerede  

 aktiver til bogført værdi, der mindst svarer til de lovpligtige hensættelser.
