Bekendtgørelse om klage over  

 Finansstyrelsens inddrivelse af  

 restancer for det offentlige, forvaltning af lov om Det Fælles  

 Lønindeholdelsesregister, forvaltning af lov om tilskud  

 til afvikling af studiegæld og om eftergivelse af studiegæld  

 og forvaltning af lov om statsgaranterede studielån I medfør af kongelig resolution af 27. november 2001, jf.  

 bekendtgørelse nr. 1107 af 20. december 2001 om ændring af  

 ministeriernes forretninger, og § 38, stk. 1, i lov om  

 skattemyndighedernes organisation og opgaver m.v. (Skattestyrelsesloven), jf.  

 lovbekendtgørelse nr. 859 af 13. september 2000, bestemmes:
 § 1. Finansstyrelsen forvalter følgende  

 sagsområder i første instans efter aftale mellem  

 Skatteministeriet og Finansministeriet:
 1)	Inddrivelse af restancer for det offentlige, som nævnt i  

 skrivelse af 28. juni 1991 om samling af restanceinddrivelse og  

 finansforvaltning i Hypotekbanken og cirkulæreskrivelse nr. 198 af 15.  

 december 1999 om inddrivelse af statslige restancer i Finansstyrelsen.
 2)	Lov om Det Fælles Lønindeholdelsesregister.
 3)	Lov om tilskud til afvikling af studiegæld og om eftergivelse  

 af studiegæld.
 4)	Lov om statsgaranterede studielån.
 § 2. Spørgsmål om Finansstyrelsens  

 forvaltning af den i § 1 nævnte bemyndigelse, herunder  

 Finansstyrelsens afgørelser på de nævnte  

 sagsområder, kan indbringes for Told- og Skattestyrelsen, der  

 afgør spørgsmålet på Skatteministeriets vegne, jf.  

 dog stk. 2.
 Stk. 2. Stk. 1 gælder ikke afgørelser, der  

 efter § 10 i lov om tilskud til afvikling af studiegæld og om  

 eftergivelse af studiegæld kan indbringes for Ankenævnet for  

 Tilskud til Statsgaranterede Studielån.
 § 3. Tvister om tilbageholdelse som nævnt i  

 § 4 a, stk. 1, i lov om Det Fælles  

 Lønindeholdelsesregister kan indbringes for Told- og Skattestyrelsen,  

 der afgør tvisten på Skatteministeriets vegne, jf. § 4 a, stk.  

 2.
 § 4. Bekendtgørelsen træder i kraft  

 den 30. januar 2002.
 Stk. 2. Bekendtgørelsen har virkning fra den 27.  

 november 2001.
 Stk. 3. Påklagede afgørelser, der ikke er afgjort  

 inden den 27. november 2001, afgøres af Told- og Skattestyrelsen, jf.  

 § 2, stk. 1.
