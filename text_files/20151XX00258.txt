Skriftlig fremsættelse (10. december 2015) Transport- og bygningsministeren (Hans Christian Schmidt):
 Herved tillader jeg mig for Folketinget at fremsætte:
Forslag til lov om ændring af lov om DSB (Vilkår for udlån af tjenestemænd og ophævelse af bestemmelser om DSB S-tog A/S) (Lovforslag nr.
L 85) Med lovforslaget ophæves en række bestemmelser i lov om DSB.
Fremover vil loven være i overensstemmelse med reglerne i tjenestemandsloven og retspraksis, der følger af Højesterets dom fra 2012 (U2012. 3621H) om udlånte tjenestemænd, og nogle bestemmelser, som ikke længere har praktisk betydning efter opløsningen af DSB S-tog A/S, vil være ophævet.
 Forslaget indebærer desuden, at tidligere regler for udarbejdelse af segmentregnskab for DSB S-tog udgår, idet de erstattes af en ny fremgangsmåde for offentliggørelse af økonomioplysninger om DSB, herunder DSB S-tog (strækningsøkonomi).
 Ikrafttrædelsesdato er den 1. marts 2016.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til Folketingets velvillige behandling.
