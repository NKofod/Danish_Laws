Betænkning afgivet af den 16. maj 2013 Betænkning og indstilling vedrørende den af statsrevisorerne afgivne betænkning over statsregnskabet for finansåret 2011 1. Udvalgsarbejdet Statsrevisorerne afgav den 20. marts 2013 den endelige betænkning over statsregnskabet for finansåret 2011 og foretog i overensstemmelse med grundlovens § 47, stk. 3, indstilling til Folketingets beslutning med hensyn til statsregnskabet for finansåret 2011. Statsrevisorerne indstillede i lighed med tidligere år, at statsregnskabet godkendes.
Møder Finansudvalget påbegyndte behandling af den endelige betænkning over statsregnskabet den 4. april 2013 og har behandlet betænkningen og de af Statsrevisorerne afgivne beretninger i 3 møder.
Spørgsmål Udvalget har løbende behandlet statsrevisorernes beretninger og de rigsrevisorrapporter, der ligger til grund for disse, efterhånden som de har foreligget.
Udvalget har herudover i forbindelse med gennemgangen af de årlige bevillingsforslag stillet spørgsmål til eller anmodet om samråd med ministre, hvor der har været anledning hertil.
2. Politiske bemærkninger Vedrørende Statsrevisorernes beretning 14/2008 om Finanstilsynets aktiviteter i forhold til Roskilde Bank A/S, som blev udarbejdet efter anmodning fra Finansudvalget, bemærkes, at Finansudvalget har fulgt denne sag nøje.
Siden Finansudvalget ved aktstykke 199 af 4. september 2008 gav tilslutning til at yde en statslig garanti til dækning af Danmarks Nationalbanks eventuelle tab på likviditetstilførsel til Roskilde Bank A/S, har udvalget modtaget yderligere 6 aktstykker.
Finansudvalget har i forbindelse med behandling af aktstykkerne stillet en række spørgsmål til erhvervs- og vækstministeren om sagen.
Finansudvalget har endvidere haft erhvervs- og vækstministeren i flere samråd om sagen.
 Finansudvalget har noteret sig, at Statsrevisorerne har ønsket at gøre Folketinget opmærksom på følgende statsrevisorbemærkning:
»Statsrevisorerne konstaterede, at Finanstilsynets tilsyn er styrket på en række områder, herunder den løbende overvågning af pengeinstitutterne og deres efterlevelse af Finanstilsynets påbud.
Der er endvidere skabt større gennemsigtighed gennem offentliggørelse af påbud mv., så borgere og virksomheder kan få indsigt i pengeinstitutternes solvens og evt. påbud fra Finanstilsynet.« Finansudvalget er enig i de af Statsrevisorerne fremsatte betragtninger.
3. Indstillinger Udvalget indstiller herefter i overensstemmelse med Statsrevisorerne følgende:
Forslag til folketingsbeslutning i henhold til grundlovens § 47 med hensyn til statsregnskabet for finansåret 2011 Statsregnskabet for finansåret 2011 godkendes.
 En oversigt over Folketingets sammensætning er optrykt i betænkningen.
John Dyrby Paulsen (S) Ole Hækkerup (S) Rasmus Prehn (S) Sophie Hæstorp Andersen (S) Thomas Jensen (S) Sofie Carsten Nielsen (RV) fmd.
Lisbeth Bech Poulsen (SF) Frank Aaen (EL) Stine Brix (EL) Peter Christensen (V) Claus Hjort Frederiksen (V) Jacob Jensen (V) Kristian Jensen (V) Kristian Thulesen Dahl (DF) nfmd.
René Christensen (DF) Ole Brik Olesen (LA) Mike Legarth (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 132 Bilagsnr.
