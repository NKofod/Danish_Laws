 Nyt om arbejdsskader - Skade under  

 forsøg på redning af menneskeliv, forebyggelse af ulykker eller  

 afværgelse af større materielle og kulturelle tab.
Baggrund Personer, som kommer til skade under forsøg  

 på redning af menneskeliv, forebyggelse af ulykker eller  

 afværgelse af større materielle og kulturelle tab, kan  

 være omfattet af arbejdsskadesikringsloven.
Eksempel 1 En butiksekspedient i en tøjforretning var ved at  

 færdiggøre en vinduesudstilling med det nye  

 forårstøj, da han ser en mand med skihue komme løbende ud  

 af banken, der ligger lige overfor.
Manden er klædt helt i sort.
Han har en sort  

 affaldssæk over skulderen, og da han er 5 skridt ude af banken,  

 trækker han skihuen af og skynder sig væk fra banken.
 Butiksekspedienten er ikke i tvivl om at denne person  

 netop har begået et røveri imod banken, hvorfor han hurtigt  

 løber ud af butikken og sætter efter personen.
Ekspedienten når op ved siden af personen og griber  

 fat i ham.
Personen vender sig resolut om, og slår ekspedienten flere  

 gange i ansigtet og på kroppen.
 Ekspedienten falder om, og personen sætter i  

 løb ind mod et nærliggende villakvarter.
 Butiksekspedienten køres på skadestuen, hvor  

 det viser sig, at han har pådraget sig en stor flænge i panden og  

 to brækkede ribben.
 Den ansvarshavende læge sender en anmeldelse af  

 hændelsen til Arbejdsskadestyrelsen.
Af politiets rapport fremgår, at personen, der nu  

 må betegnes som bankrøver, har truet sig til udlevering af en  

 større sum penge, hvorefter han har låst bankens personale inde  

 på et kontor Det beskrevne tilfælde kan anerkendes som en  

 arbejdsskade efter lovens § 3, nr. 3, idet der er tale om  

 afværgelse/forsøg på afværgelse af større  

 materielle tab.
Forsøget på afværgelse blev foretaget,  

 imens butiksekspedienten udførte arbejde, hvorunder vedkommende var  

 forsikret efter arbejdsskadesikringsloven.
Det er uden betydning, at  

 handlingen ikke fandt sted på pågældendes arbejdsplads, og  

 at handlingen ikke var i arbejdsgivers interesse.
Eksempel 2 En borger, som kører på en landevej,  

 overværer en soloulykke, hvor en anden bilist mister herredømmet  

 over sin bil og ender i grøften.
Borgeren standser straks for at  

 hjælpe og erfarer, at bilens fører er bevidstløs, og at  

 der kommer røg fra den stærkt beskadigede bil.
Bilens  

 døre er beskadigede og kan ikke åbnes, hvorfor borgeren bliver  

 nødt til at sparke forruden ind for at kunne komme den  

 bevidstløse mand til undsætning.
Med stort besvær lykkes  

 det at få manden ud, lagt i aflåst sideleje og få tilkaldt  

 en ambulance.
 Borgeren opdager nu, at han har pådraget sig en lang  

 dyb flænge i højre ben samt smerter i højre skulder og  

 ryggen.
 Tilfældet kan anerkendes efter lovens § 3, nr.  

 4, hvorefter forsøg på redning af menneskeliv, uden at  

 forsøget indgår som en naturlig del af den  

 pågældendes arbejde, er omfattet af loven.
Lovgrundlag Den kreds af personer, som er sikret efter reglerne i  

 arbejdsskadesikringsloven § 3, nr. 3, omfatter personer under  

 forsøg på redning af menneskeliv, forebyggelse af ulykker eller  

 afværgelse af større materielle og kulturelle tab, når  

 forsøget uden at kunne anses for arbejde efter § 1 dog sker i  

 sammenhæng med sådant arbejde.
 Efter lovens § 3, nr. 4, omfattes endvidere personer  

 under forsøg på redning af menneskeliv her i landet, uden at  

 forsøget indgår som en naturlig del af den  

 pågældendes arbejde.
Hvem betaler I tilfælde, hvor der er tale om forsøg  

 på redning af menneskeliv, er det statskassen, der dækker  

 udgiften til erstatning.
Når det drejer sig om forebyggelse af ulykker  

 eller afværgelse af større materielle og kulturelle tab,  

 dækkes udgiften af forsikringsselskabet, hvor den  

 pågældende arbejdsgiver har tegnet arbejdsskadeforsikring.
Yderligere oplysninger kan fås hos kontorchef Conny  

 Lund Andersen, fuldmægtig Anders Dupont Dall eller fuldmægtig  

 Anja M.
Bech Hornecker.
 Arbejdsskadestyrelsen har udgivet en ny vejledning om  

 anerkendelse af vibrationsbetingede lidelser efter arbejdsskadesikringsloven.  

 Vejledningen koster 80 kr. inkl. moms, og den kan købes ved  

 henvendelse til Arbejdsskadestyrelsens Kundecenter, tlf. 39 17 77 00. Den kan  

 også læses og downloades på vores hjemmeside   www.ask.dk.
 Vi har netop udgivet »Arbejdsskadestyrelsens Praksis 2000«, som også kan læses på vores  

 hjemmeside.
