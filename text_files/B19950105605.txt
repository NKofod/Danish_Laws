 I medfør af § 1, stk. 3, § 13, stk. 6, § 14, stk. 2, og § 17 i lov nr. 449  

 af 14. juni 1995 om daghøjskoler og produktionsskoler m.v. fastsættes:
Heltidsundervisning § 1.  Daghøjskoletilbud tilrettelægges som  

 heltidsundervisning for kortuddannede.
Ved heltidsundervisning forstås mindst  

 30 timers undervisning pr. kalenderuge som gennemsnit for et kursus.  

 Undervisningen gennemføres normalt inden for almindelig arbejdstid.
Stk. 2.  Bestyrelsen for en daghøjskole kan beslutte, at  

 heltidsundervisning udgør et lavere timetal end 30 pr. uge, hvis et kursus er  

 tilrettelagt for handicappede eller for personer med særlige sociale  

 vanskeligheder, for hvem et lavere timetal end 30 af pædagogiske grunde  

 svarer til fuld tid.
Det ugentlige timetal kan ikke fastsættes lavere end 20.
 Stk. 3.  Begrundelsen for et lavere ugentligt timetal  

 end 30 skal fremgå af virksomhedsplanen.
 Stk. 4.  Hvis der på grund af kursusstart,  

 kursusafslutning, skæve helligdage eller lignende undervises i færre end 5  

 dage pr. kalenderuge, nedsættes det ugentlige timetal med 1/5 for hver dag,  

 der ikke undervises.
Grundtilskud og supplerende kommunalt tilskud § 2.  Nedsættelse af grundtilskud kan efter  

 undervisningsministerens bestemmelse finde sted for skoler, der i 1995 modtog  

 kommunalt tilskud på under 300.000 kr., og for skoler, der er beliggende i  

 tyndt befolkede områder.
Ved tyndt befolkede områder forstås kommuner, hvor  

 under 33 pct. af indbyggerne bor i bymæssig bebyggelse, jf. gruppe 33 og 34 i  

 bilag 1 til Indenrigsministeriets betænkning nr. 1242 Landdistrikterne -  

 ændrede vilkår .
 Stk. 2.  Det fulde grundtilskud for tilskudsåret skal  

 være modtaget af skolen senest i forbindelse med indsendelsen af skolens  

 første aktivitetsopgørelse for det pågældende år, jf. § 8, stk. 2.  

 Grundtilskuddets størrelse er ens, uanset om daghøjskolen kun har været aktiv  

 en del af året.
 Stk. 3.  Opsiger en kommunalbestyrelse eller et amtsråd  

 sit tilsagn til en daghøjskole om fuldt eller delvist grundtilskud, jf.  

 lovens § 11, stk. 4, skal der uden unødigt ophold gives meddelelse herom til  

 Undervisningsministeriet og til eventuelle andre kommunalbestyrelser og  

 amtsråd, der yder grundtilskud til den pågældende daghøjskole.
 § 3.  Kommunalbestyrelser og amtsråd, der yder tilskud  

 ud over grundtilskuddet, jf. lovens § 11, stk. 5, træffer afgørelse om  

 betalingen af dette tilskud.
Betingelser for statstilskud § 4.  Statstilskuddet omfatter tilskud til  

 undervisningsudgifter, fællesudgifter og bygningsudgifter.
Tilskuddet ydes  

 som et samlet tilskud til anvendelse inden for lovens rammer.
 § 5.  Statstilskud ydes som et fast beløb pr. årselev  

 med en sats, hvis størrelse fastsættes på de årlige finanslove.
 Stk. 2.  Daghøjskolerne indberetter til  

 Undervisningsministeriet, hvor mange personer og årselever, der deltager som  

 led i et aktiveringstilbud i henhold til lov om kommunal aktivering og lov om  

 en aktiv arbejdsmarkedspolitik.
Stk. 3.  En årselev beregnes som en deltager i 40 uger,  

 jf. § 1. Er det ugentlige timetal lavere end 30, jf. § 1, stk. 2 og stk. 4,  

 vægtes det lavere timetal i forhold til 30 timer.
Et højere timetal end 30  

 påvirker ikke beregningen af elevuger.
Stk. 4.  I beregningen af årselever indgår skemalagte  

 aktiviteter, jf. lovens § 2, stk. 1, 1. pkt.
Praktik i virksomhed kan højst  

 udgøre 1/4 af undervisningstiden, dog højst 4 uger.
 Stk. 5.  Indtil 1/3 af timerne på det enkelte  

 kursusforløb kan anvendes til undervisning, der hører under anden lovgivning.  

 Sådanne timer indgår i årselevberegningen, hvis daghøjskolen fuldt ud  

 afholder udgiften ved undervisningen.
§ 6.  Deltagere indgår i årselevberegningen, hvis de Stk. 2.  Deltagere, der overskrider et fravær på 20 pct.  

 af et kursus samlede timetal, indgår herefter kun i årselevberegningen med  

 deres faktiske tilstedeværelse.
 § 7.  For at indgå i årselevberegningen skal et kursus  

 være af mindst 4 og højst 24 ugers varighed og være gennemført med mindst 8  

 af de samme deltagere.
 Stk. 2.  Ved et kursus forstås, et sammenhængende forløb  

 med fælles start og slutdato, og hvor mindst 1/4 af undervisningen er fælles  

 for deltagerne.
Stk. 3.  Opgørelsen af deltagere i henhold til stk. 1  

 foretages for kurser af mindst 8 ugers varighed den 10. undervisningsdag og  

 den sidste undervisningsdag.
For øvrige kurser opgøres deltagerne den 5.  

 undervisningsdag og den sidste undervisningsdag.
Udbetaling af statstilskud § 8.  Statstilskud udbetales kvartalsvis bagud på  

 grundlag af en af skolen indsendt og skolens revisor attesteret  

 aktivitetsopgørelse for det pågældende kvartal.
Opgørelsen indsendes på et af  

 Undervisningsministeriet udarbejdet skema, så den er ministeriet i hænde  

 senest den 10. hverdag i den efterfølgende måned.
 Stk. 2.  Udbetaling af tilskud er betinget af, at  

 grundtilskuddet er modtaget af skolen, jf. § 2, stk. 2. Skolen afgiver  

 revisorattesteret meddelelse til ministeriet herom samtidig med indsendelsen  

 af skolens første aktivitetsopgørelse for det pågældende tilskudsår.
Acontoudbetaling, regulering og tilbageholdelse m.v.
 § 9.  Staten udbetaler acontoforskud til skolens konto  

 i pengeinstitut i lige store månedlige rater til skoler, der har indsendt  

 erklæring til Undervisningsministeriet om tilsagn om kommunalt grundtilskud.
Stk. 2.  Acontoudbetalingerne beregnes på grundlag af  

 den enkelte skoles aktivitet i det seneste tilskudsgrundlagsår.  

 Tilskudsgrundlagsåret løber fra den 1. oktober til den 30. september det  

 følgende år.
Acontoraten udgør normalt 1/12 af tilskudsgrundlagsårets  

 aktivitet multipliceret med den på finansloven fastsatte tilskudssats for det  

 pågældende tilskudsår.
 Stk. 3.  Acontoraten for skoler, der ikke har haft  

 aktivitet i tilskudsgrundlagsåret, beregnes på grundlag af den forventede  

 aktivitet i tilskudsåret.
 Stk. 4.  Hvis der efter Undervisningsministeriets  

 opfattelse kan være tvivl om, hvorvidt en skole kan gennemføre  

 undervisningen, kan ministeriet kræve, at der stilles bankgaranti for  

 acontoudbetalingerne.
§ 10.  I det kvartalsvise tilskud, jf. § 8, fradrages  

 de i kvartalet udbetalte acontobeløb.
Differencer mellem acontoudbetalingerne  

 og statstilskuddet reguleres i 2. acontorate i det følgende kvartal.  

 Fortsatte differencer i statens favør modregnes i efterfølgende  

 acontoudbetalinger.
 Stk. 2.  Acontoudbetalinger kan stilles i bero, hvis  

 aktivitetsopgørelserne ikke er fyldestgørende, eller hvis skolen i øvrigt  

 ikke har indsendt fyldestgørende og rettidige oplysninger til  

 Undervisningsministeriet efter dets anvisninger.
 Stk. 3.  Undervisningsministeriet kan kræve for meget  

 udbetalt tilskud tilbagebetalt.
 Stk. 4.  Udebliver indberetninger, kan  

 Undervisningsministeriet kræve acontoudbetalte beløb tilbagebetalt.
Deltagerbetaling § 11.  Daghøjskolerne skal af hver enkelt deltager  

 opkræve en deltagerbetaling på mindst 30 kr. pr. uge, dog mindst 200 kr. for  

 et kursus.
For personer, der deltager som led i et aktiverende tilbud i  

 henhold til lov om kommunal aktivering eller lov om en aktiv  

 arbejdsmarkedspolitik, opkræves deltagerbetalingen hos henholdsvis kommunen  

 eller Arbejdsformidlingen.
Overgangsordning § 13.  Beregningen af acontoudbetalingerne for  

 tilskudsåret 1996 foretages på grundlag af skolernes indberetninger om den  

 forventede aktivitet i 1996.
Ikrafttræden § 14.  Bekendtgørelsen træder i kraft den 1. januar  

 1996.
