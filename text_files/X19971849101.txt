Ligningsrådet meddelte afslag på en anmodning om tilladelse til at  

 foretage skattemæssige afskrivninger på en bygning, som anvendtes af en  

 virksomhed med udbredt anvendelse af edb.
Dog meddeltes tilladelse til  

 afskrivning på en del af bygningen som anvendtes til byggemarked og til lager  

 og forsendelse Afskrivninger) x  sidestilling x  edb-bygninger LR af 3/6 1997, 99/96-4260-00054 Et selskab anmodede om tilladelse efter afskrivningslovens § 18, stk.  

 2, jf. stk. 1, litra a og c, til at foretage skattemæssige afskrivninger på  

 en bygning, som primært anvendtes i en virksomhed med udbredt anvendelse af  

 edb.
Ligningsrådet kunne ikke imødekomme anmodningen for så vidt angår  

 bygningen som helhed, men kun for så vidt angår nogle lokaler, som var lejet  

 ud til et byggemarked, og for så vidt angår et lager-/forsendelsesrum.
Der  

 henvises til Told- og Skattestyrelsens kommentar i TfS 1997.øøø.) Reference AL § 18, stk. 2, jf. stk. 1, litra a LV 1996 E.C.4.1.5.
 Et selskab ansøgte om tilladelse efter afskrivningslovens § 18, stk. 2,  

 jf. stk. 1, litra a, til at foretage skattemæssige afskrivninger på en  

 bygning anvendt i en virksomhed med udbredt anvendelse af edb.
 Selskabet erhvervede den pågældende ejendom den 1. juli 1995. Ejendommen  

 blev overtaget fra et andet selskab, som i vidt omfang udførte samme  

 arbejdsopgaver.
 Ligningsrådet gav i 1987 den tidligere ejer tilladelse til at afskrive på  

 bygningen under henvisning til, at der fandt egentlig produktion sted, og at  

 denne skete ved inddatering til edb og i et mindre omfang sætning og  

 trykning.
Virksomheden bestod nu i katalogisering i en database, samt udgivelse af  

 kataloger, lister m.v., mens trykning og sætning ikke længere udførtes i  

 ejendommen, men sendtes ud.
Inddateringslokalerne anddog 1.339 m2, 329,55 m2  

 var udlejet til et byggemarked, og 201,65 m2 anvendtes af ejeren til  

 lager/forsendelse.
I dette rum var placeret en skæremaskine.
Resten - 3.622,8  

 m2 - anvendtes til kontorer.
Ligningsrådet imødekom alene anmodningen, for så vidt angår de 329,55 m2,  

 som var lejet ud til et byggemarked, og for så vidt angår de 201,65 m2, som  

 anvendtes af ejeren til lager/forsendelse.
I alt 531,20 m2.
 Det er en forudsætning for, at der kan meddeles tilladelse til  

 sidestilling efter afskrivningslovens § 18, stk. 2, at det i den konkrete sag  

 må vurderes, enten at den omhandlede bygning kan sammenlignes med en  

 bestemt afskrivningsberettiget bygningeskategori nævnt i afskrivningslovens §  

 18, stk. 1, litra a eller b eller at den ikke kan sammenlignes med en  

 bygningskategori, som er undtaget fra afskrivning efter afskrviningslovens §  

 18, stk. 3-5, og herudover må antages at være udsat for en fysisk slitage  

 og/eller teknisk-økonomisk forældelse svarende til de i § 18, stk. 1, litra a  

 eller b, nævnte bygningskategorier.
For så vidt angår edb-bygninger, er det en forudsætning for tilladelse til  

 skattemæssige afskrivninger, at der er foretaget sådanne særlige  

 indretninger, at bygningen afviger fra en normal kontorbygning, og at  

 mulighederne for anvendelse af bygningen til andre formål vil være  

 begrænsede.
Er dette tilfældet, vil der være en formodning for, at bygningen  

 er udsat for en teknisk-økonomisk forældelse, som berettiger til  

 skattemæssige afskrivninger.
 Den fysiske slitage på bygningen vil ligeledes kunne indgå i vurderingen,  

 men vil dog oftest være af underordnet betydning i forhold til den  

 teknisk-økonomiske forældelse.
 På baggrund af det i sagen oplyste kunne det konstateres, at bygningen i  

 det store hele fremstod og anvendtes som en almindelig kontorbygning.  

 Bygningen kunne dermed sammenlignes med de ikke-afskrivningsberettigede  

 kontorbygninger.
 Dermed kunne anmodningen ikke imødekommes for bygningen som helhed.  

 Anmodningen kunne dog imødekommes, for så vidt angår den del af bygningen,  

 som var lejet ud til et byggemarked, og for så vidt angår  

 lager-/forsenelsesrummet.
