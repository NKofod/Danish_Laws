(Kildeskat) Herved bekendtgøres lov om opkrævning af indkomst- og  

 formueskat for personer m.v. (Kildeskat), jf. lovbekendtgørelse nr. 765 af  

 16. september 1993 med de ændringer, der følger af lov nr. 1115 af 22.  

 december 1993, lov nr. 1117 af 22. december 1993, lov nr. 296 af 27. april  

 1994, lov nr. 374 af 18. maj 1994, lov nr. 377 af 18. maj 1994, lov nr. 422  

 af 1. juni 1994 og lov nr. 443 af 1. juni 1994.
Skattepligten § 1.  Pligt til at svare indkomst- og formueskat til  

 staten i overensstemmelse med reglerne i denne lov påhviler:
1. personer, der har bopæl her i landet, 2. personer, der inden for de sidste 4 år har haft  

 bopæl her i landet, medmindre de godtgør at være undergivet  

 indkomstbeskatning til fremmed stat, Færøerne eller Grønland.
Det er dog en  

 betingelse, at beskatningen ikke sker efter regler, der er åbenbart  

 lempeligere end reglerne i Danmark.
Afgørelsen af, hvorvidt  

 indkomstbeskatning til fremmed stat, Færøerne eller Grønland kan anses for  

 åbenbart lempeligere end efter reglerne i Danmark, foretages på grundlag af  

 en samlet vurdering.
Der henses tillige til, om en egentlig  

 indkomstbeskatning foretages, om indkomstbeskatningen i princippet omfatter  

 de samlede indtægter, uanset hvorfra de hidrører, og om indkomstbeskatningen  

 sker efter reglerne for derboende personer, 3. personer, der uden at have bopæl her i landet  

 opholder sig her i et tidsrum af mindst 6 måneder, heri medregnet kortvarige  

 ophold i udlandet på grund af ferie eller lignende, 4. danske statsborgere, der uden at være omfattet af  

 bestemmelserne under nr. 1-3 gør tjeneste eller varigt opholder sig om bord  

 på skibe med hjemsted her, medmindre de godtgør, at de har bopæl i udlandet,  

 eller at de aldrig har haft bopæl her i landet.
Udenlandsk statsborger, der  

 inden sin tjeneste eller sit ophold om bord senest har været skattepligtig  

 her i landet i medfør af bestemmelserne i nærværende paragraf, sidestilles i  

 denne forbindelse med dansk statsborger, 5. danske statsborgere, som af den danske stat er  

 udsendt til tjeneste uden for riget, og som ikke er omfattet af  

 bestemmelserne foran under nr. 1-3, samt de med disse personer samlevende  

 ægtefæller og de hos dem hjemmeværende børn, der ikke er fyldt 18 år ved  

 indkomstårets begyndelse, når de pågældende ægtefæller og børn er danske  

 statsborgere, og de ikke er undergivet indkomstbeskatning til fremmed stat  

 efter reglerne for derboende personer, 6. dødsboer, der skiftes her i landet.
 Stk. 2.  Skatteministeren kan bestemme, hvorvidt  

 indkomstbeskatning til en fremmed stat, Færøerne eller Grønland opfylder  

 betingelserne i stk. 1, nr. 2, 3. og 4. pkt.
§ 2.  Pligt til at svare indkomst- og formueskat til  

 staten påhviler endvidere personer, der ikke omfattes af bestemmelserne i §  

 1, og dødsboer, der behandles i udlandet, for så vidt de pågældende personer  

 eller dødsboer Stk. 2.  Indkomstskattepligten i medfør af stk. 1, litra  

 a), b), d) og e), omfatter alene de der nævnte indtægter, ligesom udgifter  

 kun kan fratrækkes i det omfang, de vedrører disse indtægter.
 Stk. 3.  Indkomstskattepligten i medfør af stk. 1, litra  

 c), er endeligt opfyldt ved den i henhold til § 48 B foretagne indeholdelse  

 af A-skat.
 Stk. 4.  Indkomstskattepligten i medfør af stk. 1, litra  

 f), er endeligt opfyldt ved den i henhold til § 65 foretagne indeholdelse af  

 udbytteskat eller den skat, som skal betales i henhold til § 65 A, stk. 1.
Stk. 5.  Indkomstskattepligten i medfør af stk. 1, litra  

 h), omfatter kun personer, som har været skattepligtige efter § 1 i een eller  

 flere perioder på i alt mindst 5 år inden for de seneste 10 år før ophør af  

 skattepligten efter § 1. Indkomstskatten beregnes som 30 pct. af  

 renteindtægten.
Indkomstskattepligten er endeligt opfyldt ved den erlagte  

 skat.
Reglerne i 1.-3. punktum gælder dog ikke for renter af fordringer, som  

 er knyttet til et fast driftssted omfattet af stk. 1, litra d). Renter  

 medregnes til den skattepligtige indkomst for det indkomstår, hvori de  

 forfalder til betaling.
Ved indtræden eller ophør af indkomstskattepligt i  

 medfør af stk. 1, litra h), finder ligningslovens § 5 B tilsvarende  

 anvendelse.
Skatteministeren kan fastsætte nærmere regler for påligningen og  

 opkrævningen af renteskatten.
 Stk. 6.  Indkomstskattepligten i medfør af stk. 1, litra  

 i), er endeligt opfyldt ved den i henhold til § 65 C foretagne indeholdelse  

 af royaltyskat.
Stk. 7.  Indkomstskattepligten i medfør af stk. 1, litra  

 j), omfatter alene de der nævnte indtægter.
Udgifter kan kun fratrækkes i det  

 omfang, de vedrører disse indtægter.
Foretages der indeholdelse af skat i  

 henhold til § 48 C, stk. 1, indrømmes der dog ikke fradrag ved  

 indkomstopgørelsen.
Ved indeholdelsen af skat i henhold til § 48 C, stk. 1,  

 er indkomstskattepligten i medfør af stk. 1, litra j), endelig opfyldt.
 Stk. 8.  Formueskattepligten omfatter alene formue,  

 hvorfra de under stk. 1, litra d) og e), nævnte indtægter hidrører, ligesom  

 gæld og andre byrder kun kan fratrækkes i det omfang, de hviler på denne  

 formue.
 § 3.  Undtaget fra skattepligten er:
 Stk. 2.  Fremmede staters herværende diplomatiske  

 repræsentanter, repræsentationernes personale, disse persongruppers  

 familiemedlemmer samt tjenestepersonale og privat tjenerskab beskattes i  

 overensstemmelse med reglerne i Wienerkonventionen om diplomatiske  

 forbindelser, jf. lov nr. 252 af 18. juni 1968 om diplomatiske forbindelser  

 samt Udenrigsministeriets bekendtgørelser nr. 355 af 18. oktober 1968 og nr.  

 107 af 11. november 1968 (Lovtidende C).
 Stk. 3.  Fremmede staters herværende konsulære  

 repræsentanter, repræsentationernes personale, disse persongruppers  

 familiemedlemmer samt repræsentationernes tjenestepersonale beskattes i  

 overensstemmelse med reglerne i Wienerkonventionen om konsulære forbindelser,  

 jf. lov nr. 67 af 8. marts 1972 om konsulære forbindelser.
 § 4.  Ægtefæller beskattes hver af deres indkomst og  

 formue.
 Stk. 2.  For samlevende ægtefæller, der begge er  

 skattepligtige her i landet efter § 1, foretages opgørelsen af deres  

 skattepligtige indkomst og formue og beregningen af deres indkomst- og  

 formueskat efter reglerne i denne lovs afsnit III og efter personskatteloven.
 Stk. 3.  Ved separation eller skilsmisse mellem  

 samlevende ægtefæller anses samlivet i skattemæssig henseende for ophævet på  

 tidspunktet for separationen eller skilsmissen.
 Stk. 4.  Ved samlivsophævelse uden separation eller  

 skilsmisse anses samlivet i skattemæssig henseende for ophævet med udgangen  

 af det indkomstår, i hvilket ophævelsen af samlivet har fundet sted.
 Stk. 5.  Genoptager ægtefæller samlivet efter separation  

 eller samlivsophævelse, anses samlivet også i skattemæssig henseende for  

 genoptaget på dette tidspunkt.
 Stk. 6.  Bortfalder skattepligten efter § 1 for en af  

 ægtefællerne eller for begge, anses samlivet i skattemæssig henseende for  

 ophævet på tidspunktet for skattepligtens bortfald.
 § 5.  Børn ansættes selvstændigt til skat.
Stk. 2.  Har barnet modtaget en indtægtsnydelse eller  

 formue som gave fra sine forældre, stedforældre eller plejeforældre,  

 beskattes indtægtsnydelsen eller formuen og dennes afkast hos giveren, hvis  

 denne er fuldt skattepligtig her til landet.
Dette gælder dog kun til udløbet  

 af det kalenderår, i hvilket barnet fylder 18 år, eller til barnet indgår  

 ægteskab.
Har barnet modtaget gaven før den 1. januar 1969, og var barnet ved  

 modtagelsen af gaven selvstændigt skattepligtig som følge af, at det forinden  

 havde modtaget en formue ved arv eller gave fra andre end forældrene, sker  

 beskatningen fortsat hos barnet.
 Stk. 3.  Hvis et barn, der ved begyndelsen af  

 indkomståret ikke er fyldt 15 år, har arbejde i en erhvervsvirksomhed, der  

 drives af dets forældre, stedforældre eller plejeforældre, kan disse ikke  

 fradrage lønnen til barnet ved opgørelsen af den skattepligtige indkomst, og  

 lønnen skal ikke medregnes ved opgørelsen af barnets skattepligtige indkomst.
 Stk. 4.  Til et barns indtægt medregnes ikke, hvad  

 forældre, stedforældre eller plejeforældre har ydet barnet i helt eller  

 delvis underhold, medmindre det udgør vederlag for arbejde i en af  

 forældrenes erhvervsvirksomhed og kan fradrages i yderens skattepligtige  

 indkomst eller ydes i form af underholdsbidrag, jf. dog ligningslovens §§ 10  

 og 11.
 Stk. 5.  Beløb, der senest den 31. december 1993 i  

 henhold til lov om uddannelsesopsparing er indsat på en uddannelseskonto  

 eller i henhold til lov om boligsparekontrakter er opsparet i henhold til en  

 boligsparekontrakt, samt renter heraf medregnes alene ved opgørelsen af  

 barnets skattepligtige formue og indkomst.
Skattepligtens omfang, dens indtræden og  

 ophør § 6.  Indkomst- og formueskattepligten består med de  

 af de nedenstående bestemmelser følgende modifikationer i den periode, i  

 hvilken de i § 1 eller § 2 angivne betingelser for skattepligt er opfyldt.
§ 7.  For en person, der erhverver bopæl her i landet  

 uden samtidig at tage ophold her, indtræder skattepligt i henhold til  

 bestemmelsen i § 1, nr. 1, først, når han tager ophold her i landet.
Som  

 sådant ophold anses ikke kortvarigt ophold her i landet på grund af ferie  

 eller lignende.
 Stk. 2.  Bestemmelsen i § 1, nr. 2, finder ved  

 fraflytning til fremmed stat, Færøerne eller Grønland alene anvendelse, når  

 den tidligere bopæl her i landet har strakt sig over et sammenhængende  

 tidsrum af mindst 4 år.
 § 8.  For de i § 1, nr. 3, nævnte personer indtræder  

 skattepligten fra begyndelsen af det ophold her i landet, der begrunder  

 skattepligten.
 Stk. 2.  For personer, der som turister eller i  

 studieøjemed tager ophold her i landet, som under deres ophold ikke driver  

 selvstændig erhvervsvirksomhed her, og som vedvarende er  

 indkomstskattepligtige til deres hjemland efter reglerne for derboende  

 personer, indtræder skattepligt i henhold til § 1, nr. 3, først, når opholdet  

 her med eller uden afbrydelse har strakt sig over mere end 365 dage inden for  

 et samlet tidsrum af 2 år.
§ 8 A.  (* 4) Overfører en skattepligtig formuegoder  

 som nævnt i ligningslovens § 16 E, stk. 1, nr. 1-3, til benyttelse i  

 udlandet, sidestilles sådan overførelse med salg.
Som salgssum betragtes  

 værdien i handel og vandel på overførselstidspunktet.
§§ 9-10. (Ophævet) § 11.  Afgår en her i landet skattepligtig person ved  

 døden, ophører skattepligten ved dødsfaldet.
§ 12.  (Ophævet) § 13.  Dør en gift person, og overtager den  

 længstlevende ægtefælle i umiddelbar forbindelse med dødsfaldet fællesboet  

 til hensidden i uskiftet bo, er længstlevende indkomstskattepligtig for hele  

 det indkomstår, hvori dødsfaldet har fundet sted, af al indkomst, som  

 ægtefællerne har erhvervet i dette indkomstår.
Der foretages dels en  

 ansættelse af afdødes indkomst og dels en ansættelse af den længstlevende  

 ægtefælles indkomst.
Der beregnes indkomstskat på grundlag af hver af de  

 nævnte ansættelser, og længstlevende svarer derefter skat med summen af de  

 beregnede skattebeløb.
Længstlevende er desuden formueskattepligtig for hele  

 det nævnte indkomstår af sit særeje og hele fællesboet.
De foreløbige  

 indkomst- og formueskattebeløb, der er betalt inden dødsfaldet, godskrives  

 længstlevende.
Stk. 2.  Udlægges et bo uden skiftebehandling til  

 længstlevende efter skiftelovens § 57, stk. 1, anvendes bestemmelserne i stk.  

 1, dog således at længstlevendes formueskattepligt tillige omfatter de  

 aktiver, der hidrører fra afdødes eventuelle særeje.
Overskydende skat for  

 det indkomstår, hvori dødsfaldet har fundet sted, og for det forudgående  

 indkomstår tilfalder længstlevende uden om boet.
§ 14.  Når boet efter en person, der var skattepligtig  

 her i landet, skiftes i umiddelbar forbindelse med dødsfaldet, er den  

 pågældendes indkomstskatter for det indkomstår, hvori dødsfaldet har fundet  

 sted, og eventuel restskat m.v., som er overført til dette år efter § 61,  

 stk. 3, endeligt afgjort med betalingen af de foreløbige indkomstskattebeløb,  

 som forfaldt før dødsfaldet, eller som skulle indeholdes af indtægter, der er  

 indtjent før dette tidspunkt.
Eventuelt overført beløb efter § 62 C, stk. 2,  

 2. pkt., anses for indregnet i de foreløbige indkomstskattebeløb.
Stk. 2.  Både skattemyndigheden og boet kan dog kræve,  

 at der for tiden fra indkomstårets begyndelse til dødsfaldet sker en  

 afsluttende ansættelse af indkomst erhvervet af afdøde og af en ægtefælle,  

 som afdøde levede sammen med.
Hvis summen af den beregnede slutskat for tiden  

 fra indkomstårets begyndelse til dødsfaldet med tillæg af eventuel overført  

 restskat m.v. efter § 61, stk. 3, og den eventuelle særlige indkomstskat for  

 samme periode og efter fradrag af eventuelt overført beløb efter § 62 C, stk.  

 2, 2. pkt., overstiger summen af de foreløbige indkomstskattebeløb, som  

 forfaldt før dødsfaldet eller skulle indeholdes af indtægter, indtjent før  

 dette tidspunkt, med mindst 10.000 kr., skal boet betale det manglende  

 skattebeløb.
Overstiger summen af de nævnte foreløbige skattebeløb summen af  

 slutskatten med tillæg af eventuel overført restskat m.v. efter § 61, stk. 3,  

 og den eventuelle særlige indkomstskat og efter fradrag af eventuelt overført  

 beløb efter § 62 C, stk. 2, 2. pkt., med mindst 1.000 kr., kan boet kræve det  

 beløb, der er betalt for meget, tilbagebetalt.
Stk. 3.  Boet skal inden 6 måneder efter dødsfaldet  

 indgive en opgørelse over aktiver og passiver ved dødsfaldet til brug ved  

 skattemyndighedens afgørelse af, hvorvidt den vil kræve afsluttende  

 ansættelse.
Afgøres boets behandlingsmåde senere end 4 måneder efter  

 dødsfaldet, skal opgørelsen dog først indgives inden 2 måneder efter, at  

 afgørelsen er truffet.
Stk. 4.  Aktiver, der kan afskrives eller nedskrives  

 skattemæssigt, medtages både til værdien i handel og vandel, og til den  

 skattemæssige værdi ved dødsfaldet.
Ved opgørelsen af den skattemæssige værdi  

 for tiden indtil dødsfaldet bruges forrige års afskrivningsprocent, der  

 omregnes forholdsmæssigt.
Nedskrivninger på varelagre og landbrugets  

 besætninger af husdyr foretages med samme procent, som blev anvendt i sidste  

 indkomstår, uden forholdsmæssig omregning.
Grundlaget for af- og  

 nedskrivninger opgøres i overensstemmelse med de almindelige regler herom.  

 Aktiver, der er anskaffet efter afslutningen af sidste indkomstår, og som  

 ikke skal afskrives under eet med aktiver, der forelå ved afslutningen af  

 dette, opføres med anskaffelsessummen uden af- eller nedskrivning.
Stk. 5.  Skatteministeren fastsætter nærmere regler om  

 opgørelserne.
Ved boer, der skiftes privat, kan indgivelsen af opgørelsen  

 fremtvinges ved pålæg af daglige bøder, der fastsættes af skifteretten.  

 Indgives opgørelsen ikke rettidigt, kan skifteretten endvidere bestemme, at  

 boet overgår til offentlig skiftebehandling, og skal gøre det, hvis  

 opgørelsen ikke er indgivet inden 3 måneder efter udløbet af fristen for dens  

 indgivelse.
Stk. 6.  Skattemyndighedens krav om afsluttende  

 ansættelse skal rejses inden 6 måneder efter dødsfaldet.
Modtages opgørelsen  

 senere end 4 måneder efter dødsfaldet, skal kravet dog først rejses inden 2  

 måneder efter modtagelsen.
Fremsætter skattemyndigheden krav om afsluttende  

 ansættelse, skal boet inden 2 måneder indgive sædvanlig selvangivelse af  

 indkomsten fra indkomstårets begyndelse til dødsfaldet.
 Stk. 7.  Ønsker boet afsluttende ansættelse foretaget,  

 skal boet meddele skattemyndigheden dette og indsende sædvanlig selvangivelse  

 inden udløbet af de frister, der er fastsat i stk. 3.
Stk. 8.  I de selvangivelser, der er nævnt i stk. 6 og  

 7, kan der foretages af- eller nedskrivninger efter de almindelige regler på  

 de aktiver, som før dødsfaldet kunne gøres til genstand for skattemæssig af-  

 eller nedskrivning hos afdøde.
Ved beregning af et aktivs skattemæssige  

 slutværdi omregnes den helårlige afskrivning forholdsmæssigt.
Dette gælder  

 dog ikke nedskrivninger på varelagre og landbrugets besætninger af husdyr.
Stk. 9.  Sluttes boet, fordi afdøde intet har efterladt  

 sig, eller ved udlæg til den, der bekoster begravelsen, eller ved udlæg efter  

 skiftelovens § 10, stk. 2, gælder reglerne i stk. 2-8 ikke.
Efterlader afdøde  

 sig en ægtefælle, der levede sammen med afdøde, kan ægtefællen dog ved at  

 indsende selvangivelse inden en måned efter skiftebehandlingens slutning  

 kræve afsluttende ansættelse og tilbagebetaling uden om boet af det beløb,  

 der er betalt for meget, hvis de foreløbige skatter m.v. overstiger de  

 beregnede skatter m.v. med mindst 1.000 kr.
Eventuel overskydende skat for  

 det indkomstår, der ligger forud for dødsfaldet, udbetales ligeledes til  

 længstlevende uden om det sluttede bo.
Stk. 10.  Reglerne i stk. 1-8 gælder ikke, hvis afdøde  

 efterlader sig en ægtefælle, der overtager fællesboet til hensidden i  

 uskiftet bo, medens afdødes særeje skiftes.
I så fald beskattes indkomsten  

 for tiden før dødsfaldet i det hele efter § 13, stk. 1. Boet skal dog inden  

 for samme tidsfrister som angivet i stk. 3 indgive en opgørelse over de  

 aktiver og passiver, der ved dødsfaldet er i særejet.
For denne opgørelse  

 gælder stk. 5.
 Stk. 11.  Stk. 1 og 2 samt 6-9 gælder ikke for  

 konkursindkomst.
§ 14 A.  (* 5) Skat vedrørende indkomst, som den  

 skattepligtige tidligere har valgt beskattet efter bestemmelsen i § 48 E,  

 bliver endelig ved den skattepligtiges død.
Ansættelsen efter §§ 13 og 14  

 omfatter ikke denne indkomst.
§§ 15-15 A. (Ophævet) § 15 B.  Hvis der i et bo findes aktiver, som før  

 dødsfaldet var genstand for skattemæssig afskrivning eller nedskrivning hos  

 længstlevende, eller hvis længstlevende ved at overtage fællesboet til  

 hensidden i uskiftet bo bliver skattepligtig af indtægten af afdødes særeje  

 indtil dødsfaldet, skal længstlevende i opgørelsen efter § 14, stk. 3, eller  

 § 14, stk. 10, tilkendegive, om han vil binde sig til i opgørelsen af sin  

 skattepligtige indkomst for tiden før dødsfaldet at foretage de af- og  

 nedskrivninger, der følger af § 14, stk. 4. Hvis længstlevende binder sig  

 hertil, angives de skattemæssige værdier og af- og nedskrivningerne som  

 anført i § 14, stk. 4. I modsat fald skal der i stedet angives de af- og  

 nedskrivninger, som den længstlevende vil foretage, samt aktivernes  

 skattemæssige slutværdi efter disse af- og nedskrivninger, og længstlevende  

 er herefter bundet af disse af- og nedskrivninger.
Også her skal der dog ved  

 længstlevendes indkomstopgørelse og ved beregningen af aktivets skattemæssige  

 slutværdi, bortset fra varelagre og landbrugets besætninger af husdyr, alene  

 kunne fradrages en forholdsmæssig afskrivning for tiden indtil dødsfaldet.  

 Længstlevendes tilkendegivelse efter 1. pkt. og oplysningerne efter 2. eller  

 3. pkt. kan fremtvinges ved pålæg af daglige bøder, som fastsættes af  

 skifteretten.
 § 15 C.  Hvis afdøde efterlader sig en ægtefælle og  

 beskattes efter § 14, stk. 1-8, i dødsfaldsåret, skal boet og den  

 længstlevende ægtefælle i opgørelsen efter § 14, stk. 3, tilkendegive,  

 hvorledes de fordeler formuegoder og gæld imellem afdøde og den længstlevende  

 ægtefælle.
Stk. 2.  Fordelingen foretages efter princippet i  

 kildeskattelovens § 24 A.
Hvis boet og længstlevende ægtefælle tilkendegiver,  

 at de ikke kan afgøre, hvem et formuegode eller en gæld vedrører, skal de  

 ligeledes tilkendegive, om halvdelen skal medregnes hos afdøde og halvdelen  

 hos længstlevende.
Stk. 3.  Hvis boet og længstlevende ægtefælle ikke  

 tilkendegiver, hvorledes fordelingen skal ske, fordeles formuegoder og gæld i  

 overensstemmelse med den seneste selvangivelse, som er indgivet, når § 14,  

 stk. 3-opgørelsen indgives.
Formuegoder og gæld, der ikke er medtaget i denne  

 selvangivelse, deles lige.
 Stk. 4.  Fordelingen er bindende for beskatningen af den  

 længstlevende ægtefælles indkomst i dødsåret fra indkomstperiodens begyndelse  

 indtil dødsfaldet, medmindre der foretages afsluttende ansættelse af afdødes  

 indkomst.
§ 16.  (* 6) Boer, der skiftes i umiddelbar  

 forbindelse med dødsfaldet, er fritaget for at betale indkomstskat, hvis  

 boets aktiver og nettoformue efter værdien i handel og vandel ved dødsfaldet  

 ikke overstiger beløb, der fastsættes ved lov.
Ved beregningen tages hele  

 boet i betragtning, jf. § 18, stk. 1, 1.-3. pkt.
Indeholdte eller betalte  

 foreløbige formueskattebeløb udbetales til boet, medmindre afdøde efterlader  

 sig en ægtefælle, der overtager fællesboet til hensidden i uskiftet bo,  

 medens afdødes særeje skiftes.
Indeholdt udbytteskat udbetales ikke.
 Stk. 2.  Skattefriheden bortfalder dog:
1. hvis skæringsdagen i den endelige boopgørelse  

 ligger mere end 15 måneder efter dødsfaldet, eller opgørelsen først indsendes  

 efter dette tidspunkt, 2. hvis der ved den afsluttende ansættelse af afdødes  

 indkomst eller ved ansættelsen af længstlevendes indkomst foretages større  

 af- eller nedskrivninger på boets aktiver end angivet i § 14, stk. 4, eller 3. hvis summen af de nettoværdier, hvortil aktiverne  

 efter den endelige boopgørelse udlægges til arvinger, ægtefælle og legatarer,  

 overstiger et beløb, der fastsættes ved lov.
Stk. 3.  Kan skattemyndigheden ikke godkende  

 værdiansættelsen af et aktiv eller passiv i en opgørelse efter § 14, stk. 3,  

 § 14, stk. 10, § 17, stk. 2, 2. pkt., § 20, stk. 2, § 20 B, stk. 2, eller §  

 20 C, stk. 4, eller i en endelig boopgørelse, kan den lade aktivet eller  

 passivet vurdere af personer, der udmeldes af skifteretten efter forudgående  

 meddelelse til alle vedkommende.
Også boet kan lade en sådan vurdering  

 foretage til brug ved værdiansættelsen i en opgørelse.
Udgifterne ved en  

 vurdering, der er foranlediget af skattemyndigheden, betales af boet, hvis  

 vurderingssummen er mindst 10 pct. større eller mindre end den værdi, boet  

 har angivet.
Stk. 4.  Værdiansættelsen i en endelig boopgørelse eller  

 en opgørelse efter § 17, stk. 2, 2. pkt., § 20, stk. 2, eller § 20 C, stk. 4,  

 er i skatte- og afgiftsmæssig henseende bindende for boet, for arvinger,  

 legatarer og afdødes ægtefælle samt for det offentlige.
Skattemyndigheden kan  

 dog ændre værdiansættelsen, hvis den finder, at ansættelsen ikke svarer til  

 værdien i handel og vandel på skæringsdagen i den endelige boopgørelse eller  

 på det tidspunkt, der lægges til grund for en opgørelse efter § 17, stk. 2,  

 2. pkt., § 20, stk. 2, eller § 20 C, stk. 4. Hvis skattemyndigheden vil ændre  

 ansættelsen uden vurdering efter stk. 3, skal den give boet meddelelse om  

 ændringen inden 3 måneder efter opgørelsens modtagelse. Ønsker  

 skattemyndigheden vurdering efter stk. 3, skal den inden samme frist rette  

 henvendelse til skifteretten herom.
Hvis skattemyndigheden vil ændre boets  

 værdiansættelse, efter at vurdering er foretaget, skal den give boet  

 meddelelse om ændringen inden 4 uger efter, at de udmeldte personer har  

 afgivet deres erklæring. Ændrer skattemyndigheden boets værdiansættelse,  

 bliver den ændrede ansættelse bindende på samme måde som angivet i 1. pkt.,  

 medmindre den påklages efter skattestyrelseslovens regler herom.
Stk. 5.  Skattemyndigheden kan ændre værdiansættelsen af  

 et aktiv eller passiv i en opgørelse efter § 14, stk. 3, § 14, stk. 10, eller  

 § 20 B, stk. 2, hvis den finder, at ansættelsen ikke svarer til værdien ved  

 dødsfaldet eller på tidspunktet for skiftebegæringens imødekommelse, jf. § 20  

 B, stk. 2, 3. pkt.
Ved ændring af sådanne værdiansættelser gælder reglerne i  

 stk. 4, 3.-5. pkt.
Stk. 6.  Ved beregningen efter stk. 1, 1. pkt., af boets  

 aktiver ved dødsfaldet bortses fra fast ejendom, der før dødsfaldet kunne  

 være solgt skattefrit efter § 8, stk. 1, nr. 1 eller 2, eller § 8, stk. 2,  

 jf. stk. 1, nr. 1 eller 2, eller § 9, stk. 4, jf. § 8, stk. 1, nr. 1 eller 2,  

 i lov om beskatning af fortjeneste ved afståelse af fast ejendom.
Ved  

 beregningen af aktiverne og nettoformuen ved dødsfaldet medregnes ikke  

 overskydende skat, restskat og særlig indkomstskat vedrørende afdødes  

 indkomst for det indkomstår, hvori dødsfaldet har fundet sted.
Det samme  

 gælder med hensyn til den formueskat, som afdøde har betalt i dette  

 indkomstår.
Overskydende skat, restskat og særlig indkomstskat vedrørende  

 afdøde eller længstlevende ægtefælle for det forudgående indkomstår medregnes  

 heller ikke, medmindre der inden dødsfaldet er givet meddelelse om  

 skattebeløbet.
§ 17.  Indkomstskattepligten for boer, der skiftes  

 offentligt i umiddelbar forbindelse med dødsfaldet eller overgår fra privat  

 til offentlig skiftebehandling inden 15 måneder efter dødsfaldet, og som ikke  

 efter § 16 er fritaget for at betale skat, omfatter indkomst fra dødsfaldet  

 til den dag, der anvendes som skæringsdag i den endelige boopgørelse, jf. dog  

 stk. 2, 2. pkt.
Skattepligten omfatter indtægterne af hele boets formue, jf.  

 § 18, stk. 1, 1.-3. pkt.
Stk. 2.  Indkomst for tiden efter skæringsdagen  

 beskattes hos den arving, ægtefælle eller legatar, der har fået eller skal  

 have aktivet udlagt.
Foretages der udlæg inden skæringsdagen, overgår  

 skattepligten allerede på udlægstidspunktet, og boet skal inden 4 uger give  

 skattemyndigheden meddelelse om udlægget.
For skattemyndighedens  

 efterprøvelse af den udlægsværdi, der er angivet i meddelelsen, gælder § 16,  

 stk. 3 og 4, dog således at fristerne for anfægtelse af værdien regnes fra  

 meddelelsens modtagelse.
Aktivet ansættes til værdien i handel og vandel på  

 udlægstidspunktet.
Skatteministeren kan fastsætte regler, hvorefter der ikke  

 skal gives meddelelse om visse udlæg.
§ 18.  Formueskattepligten for de i § 17 nævnte boer  

 omfatter den formue, der er inddraget under skiftet.
Var afdøde gift, og  

 skiftes fællesboet, omfatter boets skattepligt foruden afdødes eventuelle  

 særeje hele fællesboet.
Endvidere omfatter boets skattepligt den del af  

 længstlevendes særeje, som efter skiftelovens § 57, stk. 2, 2. pkt., måtte  

 være inddraget under skiftet.
Ved opgørelsen af længstlevendes skattepligtige  

 formue medregnes ikke de aktiver, der er omfattet af boets formueskattepligt,  

 så længe der ikke er sket udlæg til ægtefællen, jf. dog stk. 5.
Stk. 2.  Boets formueskattepligt indtræder fra  

 begyndelsen af det indkomstår, hvor dødsfaldet er sket.
Indeholdte eller  

 betalte foreløbige formueskattebeløb godskrives boet.
Stk. 3.  Reglerne i stk. 2 gælder ikke, hvis afdøde  

 efterlader sig en ægtefælle, der overtager fællesboet til hensidden i  

 uskiftet bo, medens afdødes særeje skiftes.
I så fald indtræder boets  

 formueskattepligt fra dødsfaldet.
 Stk. 4.  Boet svarer kun formueskat for de indkomstår,  

 hvis afslutning ligger forud for skæringsdagen i den endelige boopgørelse.
Stk. 5.  Hvis tidspunktet for arvingers eller legatarers  

 formueopgørelse ligger efter skæringsdagen i den endelige boopgørelse, skal  

 de medregne deres nettotilgodehavende i deres skattepligtige formue, selv om  

 det ikke er udlagt til dem på tidspunktet for formueopgørelsen.
Det samme  

 gælder længstlevende ægtefælle med hensyn til boslodden.
For aktiver, der  

 udlægges inden skæringsdagen, overgår formueskattepligten ved begyndelsen af  

 det indkomstår, hvor aktivet udlægges.
§ 19.  Reglerne i § 16, stk. 3 og 4, § 17 og § 18  

 gælder også de dødsboer, der er nævnt i § 2, i det omfang reglerne efter  

 deres indhold kan anvendes på sådanne boer.
Reglerne i § 16, stk. 1, 2 og 6,  

 kan ikke anvendes på disse boer.
 § 20.  For boer, der skiftes privat i umiddelbar  

 forbindelse med dødsfaldet eller overgår fra offentlig skiftebehandling til  

 privat skifte, og som ikke efter § 16 er fritaget for at betale skat, gælder  

 reglerne i §§ 17 og 18 i indtil 15 måneder efter dødsfaldet.
Stk. 2.  Fortsætter det private skifte efter dette  

 tidspunkt, skal der inden en måned indsendes en opgørelse over boets stilling  

 ved fristens udløb.
I denne opgørelse anføres, hvilke aktiver der er udlagt  

 til arvinger, ægtefælle eller legatarer, eventuelt til flere i sameje, og  

 hvilke aktiver der endnu befinder sig i boet.
For denne opgørelse gælder §  

 14, stk. 5, 1. og 2. pkt.
De aktiver og passiver, der endnu befinder sig i  

 boet, skal opføres til deres værdi i handel og vandel.
 Stk. 3.  Samtidig med opgørelsen indgives sædvanlig  

 selvangivelse af boets indkomst i tiden fra afslutningen af boets sidste  

 indkomstår til fristens udløb.
Stk. 4.  Boets indkomstskattepligt ophører ved fristens  

 udløb og dets formueskattepligt ved begyndelsen af det indkomstår, hvori  

 fristen udløber.
Fra disse tidspunkter bliver arvinger og ægtefælle  

 skattepligtige i forhold til deres andele i boet.
Fortjeneste og tab på  

 aktiver, der endnu ikke er udlagt ved fristens udløb, medregnes ved boets  

 indkomstopgørelse i samme omfang, som hvis de var solgt ved fristens udløb  

 til de beløb, hvortil de er opført i den opgørelse, der er nævnt i stk. 2,  

 jf. dog § 16, stk. 4. Arvinger og ægtefælle skal derefter anvende disse beløb  

 som skattemæssig anskaffelsessum.
§ 20 A.  Ved genoptagelse af et offentligt skiftet bo  

 gælder § 16, stk. 3 og 4, § 17 og § 18, stk. 1, 4 og 5. Boets skattepligt  

 indtræder dog først ved skifterettens beslutning om genoptagelse.
Reglerne i  

 § 16, stk. 1, 2 og 6, kan ikke anvendes på sådanne boer.
 Stk. 2.  Ved genoptagelse af et privat skiftet bo  

 påhviler skattepligten de berettigede i boet.
 § 20 B.  Skiftes et uskiftet bo i længstlevende  

 ægtefælles levende live, overgår skattepligten for fællesboets indtægter til  

 boet fra det tidspunkt, hvor skifteretten har imødekommet begæringen om  

 skifte, og formueskattepligten fra begyndelsen af det indkomstår, hvori  

 begæringen er imødekommet.
Stk. 2.  Inden 2 måneder efter, at begæringen er  

 imødekommet, skal boet indsende en opgørelse over de aktiver og passiver, der  

 er inddraget under skiftet.
For denne opgørelse gælder § 14, stk. 5.  

 Aktiverne skal opføres til deres værdi i handel og vandel på tidspunktet for  

 begæringens imødekommelse.
For aktiver, der kan gøres til genstand for  

 skattemæssig afskrivning, skal i opgørelsen endvidere angives den  

 skattemæssige værdi, hvortil aktivet var ansat ved afslutningen af sidste  

 indkomstår.
Er boet fortsat under behandling ved afslutningen af det  

 indkomstår, hvori begæringen om skifte blev imødekommet, tilkommer retten til  

 at foretage afskrivninger for dette indkomstår boet.
I modsat fald tilkommer  

 retten den, der har fået aktivet udlagt.
På varelagre og landbrugets  

 besætninger af husdyr kan der med virkning for længstlevendes skattepligtige  

 indkomst for det indkomstår, hvori begæringen er imødekommet, foretages  

 skattemæssige nedskrivninger efter almindelige regler.
 Stk. 3.  Boet er fritaget for at betale indkomstskat,  

 hvis det ifølge opgørelsen sammen med afdødes eventuelle særeje, bortset fra  

 den del, der er indgået i fællesboet som længstlevendes arv efter afdøde,  

 ikke overstiger de beløbsgrænser, der er nævnt i § 16, stk. 1. Afdødes særeje  

 medregnes til de værdier, som aktiver og nettoformue havde ved dødsfaldet.  

 Skattefriheden bortfalder dog i de tilfælde, der er nævnt i § 16, stk. 2, nr.  

 1 og 3, idet tidspunktet for skiftebegæringens imødekommelse træder i stedet  

 for tidspunktet for dødsfaldet.
 Stk. 4.  Er boet ikke skattefrit efter stk. 3, gælder  

 reglerne i § 17, § 18, stk. 1, stk. 2, 1. pkt., stk. 4 og 5, og § 20, stk. 1,  

 sammenholdt med de foran nævnte bestemmelser, samt § 20, stk. 2-4, og § 20 C,  

 stk. 4 og 5. Tidspunktet for skiftebegæringens imødekommelse træder dog altid  

 i stedet for tidspunktet for dødsfaldet.
 Stk. 5.  Hvis skiftebehandlingen sluttes med fornyet  

 udlevering af hele boet til hensidden i uskiftet bo eller ved udlæg til  

 længstlevende efter skiftelovens § 57, stk. 1, ophæves den eventuelle  

 beskatning af boet, og længstlevende beskattes på sædvanlig måde for det  

 tidsrum, hvori boet har været under behandling.
Stk. 6.  Hvis der alene skiftes med enkelte af  

 arvingerne, medens resten af boet udleveres til fortsat hensidden i uskiftet  

 bo, gælder stk. 1-5 ikke.
Længstlevende er i disse tilfælde  

 indkomstskattepligtig af alle boets indtægter til skæringsdagen i den  

 endelige boopgørelse og formueskattepligtig af hele boets formue til  

 begyndelsen af det indkomstår, hvori skæringsdagen ligger, dog bortset fra  

 aktiver, der er udlagt til en arving inden skæringsdagen, jf. § 17, stk. 2,  

 2. pkt., og § 18, stk. 5, 3. pkt.
Har boet været beskattet efter stk. 4,  

 ophæves denne beskatning.
§ 20 C.  Hvis et bo, der i umiddelbar forbindelse med  

 dødsfaldet har været under offentlig skiftebehandling, udleveres til  

 hensidden i uskiftet bo, eller hvis en længstlevende ægtefælle i henhold til  

 bestemmelserne i § 14 A i lov om afgift af arv og gave får udsættelse med  

 pligten til at svare arveafgift af hele arvebeholdningen, bortset fra  

 legater, beskattes indkomsten fra dødsfaldet hos længstlevende.
For hele det  

 indkomstår, hvori dødsfaldet har fundet sted, sker beskatningen efter  

 reglerne i § 13, stk. 1, idet eventuel beskatning efter reglerne i § 14  

 ophæves.
Længstlevende er fra og med det indkomstår, hvori dødsfaldet har  

 fundet sted, formueskattepligtig af fællesboet ved indkomstårets slutning.
Er  

 der forinden skiftet med enkelte arvinger, gælder 1.-3. pkt. ikke, men §§  

 16-18 anvendes, idet udlevering af resten af fællesboet sidestilles med  

 udlæg.
Stk. 2.  Reglerne i stk. 1, 1.-3. pkt., gælder også,  

 hvis et bo, der i umiddelbar forbindelse med dødsfaldet har været genstand  

 for privat skifte, udleveres til hensidden i uskiftet bo.
Er der forinden  

 udleveringen skiftet med enkelte arvinger, gælder stk. 1, 4. pkt., medmindre  

 udleveringen finder sted efter, at der er forløbet 15 måneder efter  

 dødsfaldet.
I så fald bliver ægtefællen indkomstskattepligtig fra udløbet af  

 den nævnte frist og formueskattepligtig fra begyndelsen af det indkomstår,  

 hvori fristen er udløbet.
Den beskatning af boets indkomst og formue, der har  

 fundet sted hos arvingerne efter fristens udløb, ophæves.
 Stk. 3.  Stk. 1, 1.-3. pkt., og stk. 2, 1. pkt., gælder  

 også, hvis et bo, der i umiddelbar forbindelse med dødsfaldet har været  

 genstand for skiftebehandling, udlægges til længstlevende efter skiftelovens  

 § 57, stk. 1.
 Stk. 4.  Udleveres et bo, der har været undergivet  

 offentlig skiftebehandling, til privat skifte efter, at der er forløbet 15  

 måneder efter dødsfaldet, gælder reglerne i § 20, stk. 2-4, idet udleveringen  

 træder i stedet for udløbet af den der fastsatte frist på 15 måneder.
 Stk. 5.  Overgår et bo, der har været genstand for  

 privat skifte, til offentlig skiftebehandling efter, at der er forløbet 15  

 måneder efter dødsfaldet, genindtræder boets skattepligt ikke, og arvinger og  

 ægtefælle er fortsat skattepligtige af deres andele i boet.
 § 20 D.  Skatteministeren fastsætter regler om boers  

 selvangivelser og endelige boopgørelser og om indberetninger fra  

 skifteretterne til skattemyndigheden.
 Stk. 2.  Forinden et bo udleveres til privat skifte,  

 skal arvingerne og den boslodsberettigede ægtefælle udpege en person, til  

 hvem krav efter § 14, stk. 2, om afsluttende ansættelse og regulering af  

 afdødes foreløbige skattebetaling samt andre meddelelser om afdødes og boets  

 skattemæssige forhold og om arveafgiften kan rettes på samtliges vegne.
 § 20 E.  Hvis længstlevende eller en arving eller  

 legatar udfører arbejde for boet, skal han indkomstbeskattes af et  

 arbejdsvederlag, der svarer til den betaling, som det ville være muligt at  

 opnå ved arbejde af samme art og omfang, udført for andre.
Den skattepligtige indkomst og formue § 21.  Den skattepligtige indkomst og formue ansættes  

 efter skattelovgivningens almindelige regler med de ændringer, der følger af  

 nærværende lov.
 § 22.  Den skattepligtige indkomst opgøres på grundlag  

 af indkomsten i indkomståret.
Stk. 2.  Indkomståret er det kalenderår, der går forud  

 for den endelige ligning.
Består skattepligten kun i en del af et år, er  

 indkomståret det nævnte tidsrum.
Skatteministeren kan tillade, at en  

 skattepligtig, der fremsætter begæring herom, anvender et andet indkomstår  

 end kalenderåret.
Det således valgte indkomstår kan ikke senere fraviges uden  

 tilladelse fra skatteministeren.
Det er en betingelse for godkendelse af et  

 indkomstår, der afviger fra kalenderåret, at det begynder den første i en  

 måned.
Stk. 3.  Dødsboer skal anvende samme indkomstår som  

 afdøde.
Skatteministeren kan træffe bestemmelse om, at der i tilfælde, hvor  

 særlige omstændigheder taler derfor, skal anvendes herfra afvigende  

 indkomstår.
 Stk. 4.  Den skattepligtige formue opgøres på grundlag  

 af formuens værdi ved indkomstårets udløb.
§ 23.  Personlige skatter til staten, kommunen og  

 amtskommunen, kirkelige afgifter og folkepensionsbidrag kan ikke fradrages  

 ved opgørelsen af den skattepligtige indkomst.
Det samme gælder personlige  

 skatter, der pålignes i udlandet af indkomst eller formue, samt det i § 61,  

 stk. 2, nævnte tillæg til restskat og de i § 63 nævnte renter.
 Stk. 2.  Overskydende skat, jf. § 62, medregnes ikke ved  

 opgørelsen af den skattepligtige indkomst.
 Stk. 3.  Den i § 62, stk. 2, omhandlede godtgørelse samt  

 de i § 62, stk. 3, 2. pkt., og § 62 A, stk. 3, 2. og 3. pkt., nævnte renter  

 medregnes ikke ved opgørelsen af den skattepligtige indkomst.
§ 24.  (Ophævet) § 24 A.  Ved opgørelsen af en ægtefælles  

 skattepligtige indkomst og kapitalindkomst medregnes kapitalindkomst, jf.  

 personskattelovens § 4, hos den af ægtefællerne, der efter  

 ægteskabslovgivningen har rådighed over kapitalgodet eller, for så vidt angår  

 kapitaludgifter, hæfter for betalingen.
Formueskattepligten påhviler denne  

 ægtefælle.
Kan det ikke afgøres, hvem af ægtefællerne et kapitalindkomst-  

 eller formueskattepligtigt beløb vedrører, medregner hver ægtefælle  

 halvdelen.
Kapitalindkomst vedrørende erhvervsvirksomhed, der drives af en af  

 ægtefællerne eller af begge i forening, behandles efter § 25 A.
 § 24 B.  (* 7) Hvis en af ægtefællerne eller begge i  

 vedkommende indkomstår har kapitalindtægter eller indkomst i form af udbytte,  

 som berettiger til nedsættelse af dansk skat enten i henhold til bestemmelsen  

 i ligningslovens § 33 eller i henhold til bestemmelserne i en med fremmed  

 stat, Grønland eller Færøerne indgået overenskomst til undgåelse af  

 dobbeltbeskatning, eller kapitaludgifter, der anses for at vedrøre de nævnte  

 kapitalindtægter eller indkomst i form af udbytte, foretages den i  

 ligningslovens § 33 F omhandlede opgørelse på grundlag af ægtefællernes  

 samlede indtægter eller udgifter.
§ 25.  (Ophævet) § 25 A.  Indkomst, der vedrører en erhvervsvirksomhed,  

 medregnes ved opgørelsen af skattepligtig indkomst, personlig indkomst og  

 kapitalindkomst, jf. personskattelovens §§ 2-4, hos den ægtefælle, der driver  

 virksomheden.
Endvidere påhviler formueskattepligten denne ægtefælle.  

 Deltager begge ægtefæller i driften, medregnes indkomst og formue som nævnt i  

 1. og 2. pkt. hos den ægtefælle, der i overvejende grad driver virksomheden.
 Stk. 2.  (* 8) Kapitalafkast efter  

 virksomhedsskattelovens § 7, der overføres til den skattepligtige, medregnes  

 dog ved opgørelsen af skattepligtig indkomst og kapitalindkomst hos den af  

 ægtefællerne, der har rådighed over virksomheden som nævnt i § 24 A.
Stk. 3.  Hvis ægtefæller, der er samlevende ved  

 indkomstårets udgang, begge har deltaget i væsentligt omfang i driften af den  

 ene ægtefælles eller begges erhvervsvirksomhed, kan ægtefællerne anmode om,  

 at indtil 50 pct., dog højst et grundbeløb på 117.300 kr., af virksomhedens  

 overskud opgjort efter stk. 4 overføres til den ægtefælle, der ikke i  

 overvejende grad driver virksomheden, som skattepligtig indkomst og personlig  

 indkomst hos denne, jf. dog stk. 7. Det overførte beløb må dog ikke stå i  

 åben-bart misforhold til den medarbejdende ægtefælles arbejdsindsats i  

 erhvervsvirksomheden.
Grundbeløbet på 117.300 kr. reguleres efter  

 personskattelovens § 20.
 Stk. 4.  Ved beregningen af den del af overskuddet, der  

 efter stk. 3 overføres til den anden ægtefælle, opgøres virksomhedens  

 overskud efter reglerne for opgørelsen af skattepligtig almindelig indkomst  

 med tillæg af renteudgifter og kurstab på fordringer og gæld og med fradrag  

 af rente- og udbytteindtægter, samt kursgevinster på fordringer og gæld, som  

 indgår i opgørelsen af dette overskud.
 Stk. 5.  Den skattepligtige indkomst og den personlige  

 indkomst efter stk. 1 nedsættes med det beløb, der overføres til den  

 medarbejdende ægtefælle efter stk. 3.
Stk. 6.  Er samlivet mellem ægtefællerne ophørt i løbet  

 af indkomståret, medregnes den i stk. 1 nævnte indkomst fra virksomheden  

 indtil samlivets ophør ved indkomstopgørelsen for den af ægtefællerne, der i  

 overvejende grad har drevet virksomheden.
Hvor der efter § 13 eller § 20 C,  

 stk. 1, 2. pkt., foretages indkomstansættelse af den længstlevende ægtefælle,  

 skal den i stk. 1 nævnte indkomst fra virksomheden indtil dødsfaldet  

 medregnes ved indkomstopgørelsen for den ægtefælle, der i overvejende grad  

 har drevet virksomheden.
I de i 1. og 2. pkt. nævnte tilfælde finder stk. 3-5  

 ikke anvendelse.
Stk. 7.  En lønaftale mellem ægtefæller, der begge  

 deltager i driften af den ene ægtefælles eller begges erhvervsvirksomhed, kan  

 tillægges skattemæssig virkning, hvis pligterne efter denne lov til at  

 indeholde og indbetale A-skat overholdes.
I de indkomstår, hvor en lønaftale  

 finder anvendelse i hele året eller en del af året, kan stk. 3 ikke anvendes.  

 Lønaftalen kan først tillægges skattemæssig virkning fra det tidspunkt, hvor  

 aftalen træder i kraft.
Lønnen til den ægtefælle, der ikke i overvejende grad  

 driver virksomheden, må ikke stå i åbenbart misforhold til ægtefællens  

 arbejdsindsats i erhvervsvirksomheden.
Den ægtefælle, der efter stk. 1 skal  

 medregne indkomst vedrørende erhvervsvirksomheden, betragtes som arbejdsgiver  

 med de pligter, der følger af skattelovgivningens almindelige regler.
Den  

 anden ægtefælle betragtes som lønmodtager.
§ 26.  (Ophævet) § 26 A.  Skattemæssige afskrivninger på aktiver, der  

 anvendes i en af en gift person drevet erhvervsvirksomhed, foretages af den  

 pågældende, uanset om aktivet tilhører denne eller den med ham samlevende  

 ægtefælle.
Stk. 2.  Overdrager eller overfører en ægtefælle aktiver  

 til den med ham samlevende ægtefælle til anvendelse i dennes  

 erhvervsvirksomhed, skal fortjenester eller tab, som derved fremkommer, ikke  

 medregnes ved opgørelsen af den førstnævnte ægtefælles skattepligtige  

 indkomst.
Efter overdragelsen eller overførelsen behandles aktiverne med  

 hensyn til skattemæssige afskrivninger samt til beskatning af fortjenester og  

 fradrag af tab ved afståelse, som om de var anskaffet af den sidstnævnte  

 ægtefælle til de tidspunkter og de beløb, hvortil de i sin tid er anskaffet,  

 og eventuelle afskrivninger, som tidligere er foretaget, anses for foretaget  

 af den pågældende.
Foranstående regler gælder ikke ved overdragelse af varer  

 hørende til en af den overdragende ægtefælle drevet erhvervsvirksomhed.
 Stk. 3.  Uanset reglerne i stk. 2 finder reglerne i  

 afskrivningslovens § 32 tilsvarende anvendelse, når der ved overdragelsen  

 eller overførelsen af aktiver til ægtefællen sker overgang fra een  

 benyttelsesform til en anden.
§ 26 B.  Overdrager en ægtefælle andre aktiver end de  

 i § 26 A nævnte til sin samlevende ægtefælle, skal fortjeneste eller tab, som  

 derved fremkommer, ikke medregnes ved opgørelsen af overdragerens  

 skattepligtige indkomst.
Aktiverne anses for anskaffet af erhververen på  

 samme tidspunkter, for samme beløb og med samme formål som de oprindelige  

 anskaffelser.
§ 27.  (Ophævet) § 28.  Beløb, som et dødsbo udbetaler som renter eller  

 udbytte af boslod, arvelod eller legat, kan ikke fratrækkes ved opgørelsen af  

 boets skattepligtige indkomst og skal ikke henregnes til modtagerens  

 skattepligtige indkomst.
Boet kan ved sin indkomstopgørelse fratrække  

 arbejdsvederlag efter § 20 E.
§ 29.  (* 9) Ved beskatning af en længstlevende  

 ægtefælle, der har fået hele fællesboet udleveret til hensidden i uskiftet  

 bo, skal boets aktiver med hensyn til skattemæssige af- og nedskrivninger  

 samt til beskatning af fortjenester og fradrag for tab ved salg behandles,  

 som om de var anskaffet af længstlevende til de tidspunkter og de beløb,  

 hvortil de i sin tid er anskaffet, og eventuelle skattemæssige af- og  

 nedskrivninger, som tidligere er foretaget, skal anses for foretaget af  

 længstlevende.
Er aktiver anskaffet af afdøde som led i hans næringsvej eller  

 i spekulationsøjemed, skal fortjenester eller tab, som fremkommer ved salg af  

 aktiverne foretaget af den længstlevende, medregnes ved opgørelsen af dennes  

 skattepligtige indkomst i det omfang, fortjenesten eller tabet skulle have  

 været medregnet ved opgørelsen af afdødes skattepligtige indkomst, hvis  

 salget var foretaget af ham.
Underskud i afdødes indkomst kan overføres til  

 fradrag i længstlevendes indkomst efter personskattelovens og  

 virksomhedsskattelovens regler.
Resterende virksomhedsskat kan overføres til  

 den længstlevende ægtefælle efter § 10, stk. 3, i virksomhedsskatteloven.  

 Resterende konjunkturudligningsskat kan overføres til den længstlevende  

 ægtefælle efter § 22 b, stk. 5, i virksomhedsskatteloven.
Tilsvarende gælder  

 afdødes negative skat efter personskattelovens § 8 a, stk. 5.
 Stk. 2.  Reglerne i stk. 1 gælder også, hvis et  

 fællesbo, der i umiddelbar forbindelse med dødsfaldet har været under  

 skiftebehandling, udleveres til hensidden i uskiftet bo, eller hvis  

 længstlevende ægtefælle i henhold til bestemmelserne i § 14 A i lov om afgift  

 af arv og gave får udsættelse med pligten til at svare arveafgift af hele  

 arvebeholdningen, bortset fra legater.
 Stk. 3.  Reglerne i stk. 1 og 2 gælder også ved  

 beskatning af en længstlevende ægtefælle, der har fået dødsboet udlagt efter  

 skiftelovens § 57, stk. 1.
 Stk. 4.  Udleveres fællesboet til hensidden i uskiftet  

 bo, efter at der i umiddelbar forbindelse med dødsfaldet er skiftet med  

 enkelte arvinger, gælder § 31, ligesom § 30, stk. 4, § 33 og § 33 A anvendes  

 på det uskiftede bos aktiver på samme måde, som hvis aktiverne var udlagt til  

 ægtefællen efter et fuldstændigt skifte.
§ 30.  Ved den første ansættelse af de boer, der er  

 nævnt i §§ 17, 19 og 20, skal der ved indkomstopgørelsen som begyndelsesværdi  

 for boets aktiver anvendes den skattemæssige slutværdi, der er lagt til grund  

 ved den afsluttende ansættelse af afdødes indkomst.
Er der som følge af § 14  

 ikke foretaget en afsluttende ansættelse, anvendes i stedet de skattemæssige  

 værdier, som er angivet i opgørelsen efter § 14, stk. 3, med de reguleringer  

 og af- og nedskrivninger, der skal ske efter § 14, stk. 4. I det omfang der i  

 boet findes aktiver, som før dødsfaldet var genstand for skattemæssig af-  

 eller nedskrivning hos længstlevende, eller hvis længstlevende ved at  

 overtage fællesboet til hensidden i uskiftet bo er blevet skattepligtig af  

 indtægten af afdødes særeje indtil dødsfaldet, anvendes de skattemæssige  

 slutværdier, som fremkommer efter § 15 B.
Stk. 2.  Med hensyn til skattemæssige af- og  

 nedskrivninger samt til beskatning af fortjenester og fradrag af tab ved salg  

 skal boets aktiver behandles, som om de var anskaffet af boet til de  

 tidspunkter og de beløb, hvortil de i sin tid er anskaffet, og eventuelle  

 skattemæssige af- og nedskrivninger, som tidligere er foretaget, skal anses  

 for foretaget af boet.
Ved udlæg af aktier til arvinger, ægtefælle eller  

 legatarer gælder § 10 i lov om beskatning af fortjeneste ved afståelse af  

 aktier m.v.
Ved udlæg af fast ejendom til arvinger, ægtefælle eller legatarer  

 gælder § 14 i lov om beskatning af fortjeneste ved afståelse af fast ejendom.
 Stk. 3.  Er aktiver anskaffet af afdøde eller dennes  

 ægtefælle som led i deres næringsvej eller i spekulationsøjemed, skal  

 fortjenester eller tab, som fremkommer ved boets salg af aktiverne, medregnes  

 ved opgørelsen af boets skattepligtige indkomst i det omfang, fortjenesten  

 eller tabet skulle have været medregnet ved opgørelsen af afdødes eller  

 ægtefællens skattepligtige indkomst, hvis salget var foretaget af dem selv.
Stk. 4.  Tab, som konstateres ved udlæg af boets aktiver  

 til arvinger, ægtefælle eller legatarer, fradrages, hvad enten udlægget  

 finder sted under boets behandling eller i forbindelse med dets slutning, i  

 boets skattepligtige indkomst i samme omfang, som hvis de pågældende aktiver  

 var blevet solgt af boet.
Som salgssummer betragtes de beløb, hvortil  

 aktiverne skal opføres i den endelige boopgørelse, jf. dog § 16, stk. 4.  

 Arvingen, ægtefællen eller legataren skal derefter anvende disse beløb som  

 skattemæssig anskaffelsessum og indtræder ikke i boets skattemæssige stilling  

 med hensyn til disse aktiver.
§ 31.  (* 9) Hvis der efter § 14, stk. 2, foretages en  

 afsluttende indkomstansættelse for afdøde, kan underskud i afdødes indkomst  

 for de fem foregående indkomstår fradrages ved den afsluttende ansættelse i  

 overensstemmelse med reglerne i personskatteloven og virksomhedsskatteloven.  

 Et herefter resterende underskud i skattepligtig indkomst kan fradrages i  

 boets indkomst efter ligningslovens § 15. Resterende virksomhedsskat kan  

 fradrages i boets skatter efter § 10, stk. 3, i virksomhedsskatteloven.  

 Resterende konjunkturudligningsskat kan fradrages i boets skatter efter § 22  

 b, stk. 5, i virksomhedsskatteloven.
Tilsvarende gælder afdødes negative skat  

 efter personskattelovens § 8 a, stk. 5. Tidsrummet fra afslutningen af  

 afdødes sidste normale indkomstår til afslutningen af boets første indkomstår  

 anses for et indkomstår.
 Stk. 2.  Hvis den skattepligtige indkomst ved den  

 afsluttende ansættelse udviser underskud, kan dette fradrages i  

 overensstemmelse med ligningslovens regler i boets indkomst for det første  

 indkomstår og om nødvendigt i boets indkomst for de følgende fire indkomstår.  

 Stk. 1, 3. pkt., finder tilsvarende anvendelse.
Stk. 3.  Hvis boets skattepligtige indkomst for et  

 indkomstår udviser underskud, og dette ikke kan udnyttes fuldt ud ved  

 overførsel til boets senere indkomstår efter ligningslovens regler, kan boet  

 kræve et beløb svarende til 30 pct. af det resterende underskud udbetalt af  

 skattemyndigheden.
Beløbet må dog ikke overstige summen af de skattebeløb,  

 som afdøde, den med ham samlevende ægtefælle og boet har betalt af anden  

 indkomst end aktieindkomst omfattet af personskattelovens § 15, stk. 2, og af  

 formue i boets foregående indkomstår, i det indkomstår, hvori dødsfaldet har  

 fundet sted, og i de to foregående indkomstår.
Udgifterne ved udbetalingerne  

 fordeles mellem stat og kommune efter regler, som skatteministeren  

 fastsætter.
§ 32.  Skiftes et uskiftet bo i længstlevende  

 ægtefælles levende live, og er boet ikke efter § 20 B, stk. 3, fritaget for  

 at betale skat, gælder § 30, stk. 2-4. Ved den første ansættelse af boet skal  

 der ved indkomstopgørelsen som begyndelsesværdi for boets aktiver anvendes  

 den skattemæssige værdi, hvortil aktivet var ansat ved afslutningen af sidste  

 indkomstår.
For maskiner, inventar og lignende driftsmidler reguleres  

 saldoværdien med anskaffelses- og salgssum for aktiver, der er anskaffet  

 eller solgt efter udgangen af sidste indkomstår.
For varelagre og landbrugets  

 besætninger af husdyr anvendes de nedskrevne værdier ifølge opgørelsen efter  

 § 20 B, stk. 2.
Stk. 2.  (* 8) Underskud i længstlevendes skattepligtige  

 indkomst for de fem sidste indkomstår, inden skiftebegæringen imødekommes,  

 kan, i det omfang det ikke kan udnyttes fuldt ud ved overførsel til  

 længstlevendes senere indkomstår efter personskattelovens og  

 virksomhedsskattelovens regler, fradrages i boets skattepligtige indkomst for  

 de samme indkomstår.
For hvert af disse senere indkomstår skal underskuddet  

 dog først søges fradraget i længstlevendes indkomst.
I det omfang  

 underskuddet derefter kan udnyttes ved fradrag i boets indkomst, kan det ikke  

 overføres til længstlevendes indkomst for det efterfølgende indkomstår.  

 Underskuddet kan ikke overføres til boet i dettes sidste indkomstår, hvis  

 skæringsdagen i den endelige boopgørelse eller en opgørelse efter § 20, stk.  

 2, eller § 20 C, stk. 4, ligger forud for afslutningen af længstlevendes  

 tilsvarende indkomstår.
Reglerne i § 31, stk. 1, 3.-5. pkt., finder  

 tilsvarende anvendelse.
Stk. 3.  (* 8) Underskud i længstlevendes skattepligtige  

 indkomst for indkomstår under skiftet kan fradrages i boets skattepligtige  

 indkomst for samme indkomstår.
Underskuddet kan dog ikke overføres til boet i  

 dettes sidste indkomstår, hvis skæringsdagen i den endelige boopgørelse eller  

 en opgørelse efter § 20, stk. 2, eller § 20 C, stk. 4, ligger forud for  

 afslutningen af længstlevendes tilsvarende indkomstår.
I det omfang  

 længstlevendes underskud ikke kan dækkes ved overførsel til boet, kan  

 længstlevende overføre det resterende underskud til senere indkomstår.  

 Reglerne i § 31, stk. 1, 3.-5. pkt., finder tilsvarende anvendelse.
Underskud  

 i boets skattepligtige indkomst kan fradrages i længstlevendes skattepligtige  

 indkomst for samme indkomstår.
I de tilfælde, der er nævnt i 2. pkt., kan  

 underskud i boets sidste indkomstår dog ikke overføres til længstlevende.
I  

 det omfang boets underskud ikke kan dækkes ved overførsel til længstlevende,  

 kan boet overføre det resterende underskud til senere indkomstår efter  

 ligningslovens regler.
Stk. 4.  Hvis boets skattepligtige indkomst for et  

 indkomstår udviser et underskud, og dette ikke kan udnyttes fuldt ud efter  

 stk. 3, kan boet kræve et beløb svarende til 30 pct. af det resterende  

 underskud udbetalt af skattemyndigheden.
Beløbet må dog ikke overstige summen  

 af de skattebeløb, som længstlevende, afdøde og boet har betalt af anden  

 indkomst end aktieindkomst omfattet af personskattelovens § 15, stk. 2, og af  

 formue i de to foregående indkomstår.
Om fordeling af udgifterne mellem stat  

 og kommune gælder § 31, stk. 3, 3. pkt.
Stk. 5.  Reglerne i stk. 1-4 gælder ikke ved skifte med  

 enkelte af arvingerne i det uskiftede bo.
Fortjeneste eller tab, der  

 konstateres ved udlæg til arvingerne, medregnes i disse tilfælde i den  

 skattepligtige indkomst for længstlevende, jf. § 20 B, stk. 6. Arvingen skal  

 derefter anvende den værdi, hvortil aktivet er udlagt, som skattemæssig  

 anskaffelsessum, jf. dog § 16, stk. 4, og indtræder ikke i længstlevendes  

 skattemæssige stilling med hensyn til aktivet.
 § 33.  Med hensyn til aktiver, der udlægges til  

 arvinger, ægtefælle eller legatarer, og hvor fortjenester på aktiverne efter  

 de foranstående regler ikke skal medregnes i boets eller ægtefællens  

 skattepligtige indkomst, indtræder arvingen, ægtefællen eller legataren i  

 boets skattemæssige stilling på samme måde som den ægtefælle, der hensidder i  

 uskiftet bo, efter § 29, stk. 1, indtræder i afdødes skattemæssige stilling.  

 Dette gælder, selv om aktivernes værdi overstiger modtagerens andel i boet.
 Stk. 2.  I boer, der efter § 16 eller § 20 B er fritaget  

 for at betale skat, skal arvinger, ægtefælle og legatarer dog benytte de  

 værdier, der er angivet i den endelige boopgørelse, som skattemæssig  

 anskaffelsessum, jf. dog § 16, stk. 4.
 Stk. 3.  (* 10) Ved fast ejendom, der udlægges fra  

 skattepligtige boer enten skattefrit efter ejendomsavancebeskatningslovens §  

 14, stk. 1, eller med beskatning efter ejendomsavancebeskatningslovens § 14,  

 stk. 2, skal arvinger, ægtefælle og legatarer benytte de værdier, der er  

 angivet i § 14 i ejendomsavancebeskatningsloven.
 Stk. 4.  Arvingen, ægtefællen eller legataren indtræder  

 i de i stk. 2 og 3 nævnte tilfælde ikke i afdødes eller længstlevende  

 ægtefælles skattemæssige stilling med hensyn til de udlagte aktiver.
Stk. 5.  I de tilfælde, der er nævnt i stk. 1, kan boet  

 kræve, at arvingen, ægtefællen eller legataren ikke indtræder i boets  

 skattemæssige stilling med hensyn til aktiverne.
Fortjeneste eller tab ved  

 overtagelsen skal i så fald medregnes ved opgørelsen af boets skattepligtige  

 indkomst i overensstemmelse med § 30, stk. 2 og 3. Arvingen, ægtefællen eller  

 legataren skal derefter anvende det beløb, der er lagt til grund for  

 overtagelsen, som skattemæssig anskaffelsessum, jf. dog § 16, stk. 4.
§ 33 A.  (* 10) Hvis arvinger, ægtefælle eller  

 legatarer efter § 33, stk. 1, indtræder i boets skattemæssige stilling med  

 hensyn til aktiver, der er udlagt til dem, skal der tages hensyn hertil ved  

 bodelingen og arveafgiftsberegningen.
I disse tilfælde skal der i tilknytning  

 til aktiverne i den endelige boopgørelse optages passivposter til udligning  

 af arvingens, ægtefællens eller legatarens eventuelle fremtidige  

 skattetilsvar vedrørende disse aktiver.
Stk. 2.  (* 10) (* 11) Størrelsen af disse passivposter  

 beregnes af skattemyndigheden efter anmodning fra boet som 30 pct. af den  

 skattepligtige fortjeneste, som ville være fremkommet, hvis boet havde solgt  

 aktivet på skæringsdagen i den endelige boopgørelse eller på  

 udlægstidspunktet, hvis dette ligger forud for skæringsdagen, og til den  

 værdi, hvortil aktivet er opført i den endelige boopgørelse, jf. dog § 16,  

 stk. 4. Hvis fortjenesten skulle medregnes ved opgørelsen af den særlige  

 indkomst, udgør passivposten dog kun 25 pct. af fortjenesten.
Hvis  

 fortjenesten indgår i aktieindkomst fra unoterede aktier, udgør passivposten  

 20 pct. af fortjenesten.
Hvis fortjenesten indgår i aktieindkomst fra  

 børsnoterede aktier, udgør passivposten 12,5 pct. af fortjenesten.
Ved  

 opgørelsen af fortjenesten ses der bort fra en eventuel nedsættelse af  

 aktieindkomsten efter personskattelovens § 15, stk. 3 og 5. Arvingerne og  

 ægtefællen kan fastsætte en passivpost til en lavere procent, hvis de er  

 enige herom.
Er passivposten knyttet til et aktiv, der skal udlægges til en  

 legatar, skal også denne tiltræde nedsættelsen.
Skatteministeren fastsætter  

 regler om boers tilvejebringelse af oplysninger til brug ved beregningen af  

 passivposterne.
 Stk. 3.  De omstændigheder med hensyn til  

 anskaffelsestid, anskaffelsessum og regulering af denne samt med hensyn til  

 spørgsmålet, om aktivet er anskaffet i spekulationshensigt eller som led i  

 afdødes eller den længstlevende ægtefælles næringsvej, der lægges til grund  

 for skattemyndighedens beregning efter stk. 2, anses for bindende fastslået  

 også med henblik på arvingens, ægtefællens eller legatarens senere  

 afskrivning på aktivet og med henblik på beskatning ved hans senere salg af  

 aktivet.
 Stk. 4.  Et dødsbo kan under skiftebehandlingen indhente  

 forhåndsbesked fra skattemyndigheden om de i stk. 3 nævnte omstændigheder.  

 Boet kan endvidere indhente forhåndsbesked om, hvorvidt faste ejendomme, der  

 tilhører boet, før dødsfaldet kunne være solgt skattefrit efter lov om  

 beskatning af fortjeneste ved afståelse af fast ejendom.
Stk. 5.  Skønner skattemyndigheden, at der ikke er  

 tilvejebragt oplysninger, der gør det muligt at give en forsvarlig  

 forhåndsbesked, anmoder den boet om at indsende de manglende oplysninger  

 inden en frist på mindst 14 dage.
Indsendes oplysningerne ikke rettidigt, kan  

 skattemyndigheden afslå anmodningen om forhåndsbesked eller begrænse  

 forhåndsbeskeden til forhold, der skønnes tilstrækkeligt oplyst.
 Stk. 6.  En forhåndsbesked skal lægges til grund ved  

 boets skatteansættelser, ved beregningen af passivposter efter stk. 2, ved  

 skatteansættelsen af den, der har fået aktivet udlagt og er indtrådt i boets  

 skattemæssige stilling efter § 33, stk. 1, samt ved skatteansættelsen af en  

 ægtefælle, der har fået boet udleveret til hensidden i uskiftet bo.
Stk. 7.  For behandlingen af en anmodning om  

 forhåndsbesked betaler boet en afgift på 200 kr., der tilfalder statskassen.  

 Afgiften forfalder til betaling, når anmodningen indgives til  

 skattemyndigheden.
Skatteministeren giver regler om fremgangsmåden ved  

 afgiftens indbetaling.
 Stk. 8.  En af skattemyndigheden meddelt forhåndsbesked  

 kan kun ændres, hvis den påklages efter reglerne i skattestyrelsesloven.
Stk. 9.  Skattemyndighedens beregning af passivposter  

 efter stk. 2 er bindende for boet og lodtagerne i dette, medmindre den  

 påklages efter reglerne i skattestyrelsesloven.
Skattemyndigheden kan ændre  

 beregningen, indtil værdiansættelsen af det pågældende aktiv er blevet  

 endelig efter § 16, stk. 4.
§ 33 B.  Hvis et aktiv er erhvervet ved arv fra et  

 dødsbo, der ikke er omfattet af denne lov, benyttes den værdi, der er lagt  

 til grund ved beregningen af arveafgift af erhvervelsen, som anskaffelsessum  

 ved foretagelsen af skattemæssige afskrivninger eller nedskrivninger og ved  

 beregningen af fortjeneste eller tab ved senere salg.
Har erhvervelsen ikke  

 været afgiftspligtig, anvendes aktivets værdi i handel og vandel på  

 erhvervelsestidspunktet som anskaffelsessum.
§ 33 C.  (* 12) Ved overdragelse i levende live af en  

 virksomhed eller en andel heraf til børn, børnebørn, søskende, søskendes børn  

 eller søskendes børnebørn kan parterne i overdragelsen anvende reglerne i  

 stk. 2-10. Adoptivforhold eller stedbarnsforhold sidestilles med naturligt  

 slægtskabsforhold.
Stk. 2-10 gælder ikke for beskatning af fast ejendom efter  

 ejendomsavancebeskatningsloven, medmindre der er tale om en fast ejendom, der  

 helt eller delvis anvendes i overdragerens erhvervsvirksomhed.
Udlejning af  

 fast ejendom er ikke erhvervsvirksomhed i 3. pkt.'s forstand.
Bortforpagtning  

 af fast ejendom som nævnt i vurderingslovens § 33, stk. 4 og 7, anses ikke i  

 denne forbindelse for virksomhed ved udlejning af fast ejendom.
Stk. 2-10  

 gælder heller ikke for fortjeneste, der skal beskattes efter reglerne i  

 kursgevinstbeskatningsloven, medmindre det sker efter reglerne i samme lovs §  

 3, stk. 1, § 4 eller § 6, stk. 1. For aktier, anparter og andelsbeviser og  

 lignende gælder aktieavancebeskatningslovens § 11, uanset om de indgår i  

 virksomheden.
Stk. 2.  Fortjeneste ved overdragelsen beskattes ikke  

 hos overdrageren.
Ved beskatning af erhververen skal virksomhedens aktiver  

 med hensyn til skattemæssige af- og nedskrivninger samt til beskatning af  

 fortjenester og fradrag af tab ved salg behandles, som om de var anskaffet af  

 erhververen på de tidspunkter og til de beløb, hvortil de i sin tid var  

 anskaffet af overdrageren.
Eventuelle skattemæssige af- og nedskrivninger,  

 som er foretaget af overdrageren, skal anses for foretaget af erhververen.  

 Hvis aktiverne er anskaffet af overdrageren som led i dennes næringsvej eller  

 i spekulationsøjemed, skal fortjeneste eller tab, som fremkommer ved salg af  

 aktiverne foretaget af erhververen, medregnes ved opgørelsen af dennes  

 skattepligtige indkomst i det omfang, fortjenesten eller tabet skulle have  

 været medregnet ved opgørelsen af overdragerens skattepligtige indkomst, hvis  

 salget var foretaget af denne.
Stk. 3.  Tab, som konstateres ved overdragelse af  

 aktiver, fradrages i overdragerens skattepligtige indkomst i samme omfang som  

 ved salg til andre personer.
Som salgssum betragtes den værdi, der er lagt  

 til grund ved beregning af gaveafgift eller indkomstskat af erhvervelsen.
Har  

 erhvervelsen ikke været afgifts- eller indkomstskattepligtig, anvendes det  

 pågældende aktivs værdi i handel og vandel på overdragelsestidspunktet.  

 Erhververen skal herefter anvende disse værdier som skattemæssig  

 anskaffelssum og indtræder ikke i overdragerens skattemæssige stilling med  

 hensyn til disse aktiver.
 Stk. 4.  Erhververen kan ikke fratrække underskud fra  

 indkomstår før erhvervelsen i fortjeneste ved overdragelse af virksomheden.
 Stk. 5.  Beslutning om, at erhververen indtræder i  

 overdragerens skattemæssige stilling, skal senest meddeles i forbindelse med  

 indgivelse af overdragerens selvangivelse.
Stk. 6.  Hvis de værdiansættelser, parterne har lagt til  

 grund ved overdragelsen, ændres i forbindelse med beregning af afgift eller  

 skat af en eventuel gave, kan parterne træffe en ny beslutning om, hvorvidt  

 erhververen indtræder i overdragerens stilling.
Den skal meddeles  

 skattemyndigheden inden for 3 måneder efter, at den afgifts- eller  

 skattepligtige har modtaget meddelelse om ændringen.
 Stk. 7.  Hvis en af de i stk. 1 omtalte erhververe ikke  

 er skattepligtig her til landet efter § 1, gælder stk. 2 kun i det omfang,  

 aktiverne efter overdragelsen indgår i en virksomhed, som er skattepligtig  

 for erhververen efter § 2, stk. 1, litra d eller e.
 Stk. 8.  Hvis en af de i stk. 1 omtalte erhververe er  

 skattepligtig her til landet efter § 1, men i henhold til bestemmelsen i en  

 dobbeltbeskatningsaftale med en fremmed stat, Færøerne eller Grønland må  

 anses for hjemmehørende der, gælder stk. 2 kun i det omfang, aktiverne efter  

 overdragelsen indgår i en virksomhed, som Danmark i henhold til  

 dobbeltbeskatningsaftalen har beskatningsretten til.
 Stk. 9.  Ved overdragelse til en af de i stk. 7 eller 8  

 omtalte erhververe gælder stk. 2 ikke skibe eller luftfartøjer.
 Stk. 10.  Skatteministeren kan fastsætte nærmere regler  

 om gennemførelse og administration af foranstående bestemmelser.
§ 34.  Besiddere af familiefideikommisser, jf. lov nr.  

 139 af 1. maj 1954 § 2, stk. 1, anses i formueskattemæssig henseende som  

 ejere.
Det samme gælder de i lov nr. 563 af 4. oktober 1919 § 4 og lov nr.  

 139 af 1. maj 1954 § 6 nævnte indtægtsnydere med hensyn til kapitaler, der  

 forbliver båndlagt til indtægtsnydelse efter disse bestemmelser.
§§ 35-39. (Ophævet) Opkrævning af indkomst- og formueskat m.v.
§ 40.  (* 8) Opkrævning af indkomst- og formueskat til  

 staten, virksomhedsskat, konjunkturudligningsskat, kommunal og amtskommunal  

 indkomstskat samt kirkelige afgifter sker for personer i overensstemmelse med  

 reglerne i dette afsnit.
Udbytteskat af aktieudbytte m.v. opkræves efter  

 reglerne i afsnit VI.
Royaltyskat af royalty for personer m.v., som er  

 skattepligtige efter § 2, stk. 1, litra i), opkræves efter reglerne i § 65 C.
§ 41.  (* 8) Indkomstskat til staten, formueskat,  

 virksomhedsskat, konjunkturudligningsskat, kommunal og amtskommunal  

 indkomstskat samt kirkelige afgifter tilsvares i løbet af indkomståret med  

 foreløbige beløb.
Dette sker enten ved indeholdelse i skattepligtig indkomst  

 efter reglerne i §§ 43-49, ved indeholdelse i aktieudbytte m.v. efter  

 reglerne i afsnit VI eller ved betaling i henhold til skattebillet.
For  

 personer, der anvender et andet indkomstår end kalenderåret, tilsvares de  

 foreløbige beløb for et givet indkomstår i løbet af det kalenderår, som  

 indkomståret træder i stedet for.
Stk. 2.  Foreløbige beløb, der tilsvares ved  

 indeholdelse efter reglerne i §§ 43-49, benævnes »A-skat«, og  

 foreløbige beløb, der tilsvares i henhold til skattebillet, benævnes  

 »B-skat«.
Skattepligtig indkomst, hvori A-skat skal indeholdes,  

 benævnes »A-indkomst«.
Skattepligtig indkomst, hvori der hverken  

 skal indeholdes A-skat eller den i afsnit VI omhandlede udbytteskat eller  

 royaltyskat, benævnes »B-indkomst«.
 Stk. 3.  Falder sidste rettidige indbetalingsdag for  

 skattebeløb efter denne lov på en helligdag eller en lørdag, forlænges  

 fristen til den følgende hverdag.
§ 42.  De foreløbige skattebeløb skal for den enkelte  

 skattepligtige så vidt muligt svare til de beløb af skatter og afgifter, der  

 udskrives efter kalenderårets udløb.
De således udskrevne beløb benævnes  

 »slutskat«.
 § 43.  Til A-indkomst henregnes enhver form for  

 vederlag i penge samt i forbindelse hermed ydet fri kost og logi for  

 personligt arbejde i tjenesteforhold, herunder løn, feriegodtgørelse,  

 honorar, tantieme, provision, drikkepenge og lignende ydelser.
 Stk. 2.  Til A-indkomst kan endvidere efter  

 skatteministerens nærmere bestemmelse henregnes nedennævnte indkomstarter:
 § 44.  En indkomst anses ikke for A-indkomst, når  

 udbetalingen foretages af:
 § 45.  Skatteministeren kan, når særlige grunde taler  

 herfor, bestemme, at en vis indkomst eller en vis art af indkomst, der er  

 omfattet af bestemmelserne i § 43, ikke skal anses for A-indkomst.
 Stk. 2.  Skatteministeren kan fastsætte mindstegrænser  

 for indeholdelse af A-skat.
 Stk. 3.  I tvivlstilfælde afgør vedkommende  

 skattemyndighed, om en indkomst skal anses for A-indkomst eller B-indkomst.  

 Skattemyndighedens afgørelse kan indbringes for skatteministeren.
§ 46.  I forbindelse med enhver udbetaling af  

 A-indkomst skal den, for hvis regning udbetalingen foretages, indeholde  

 foreløbig skat i det udbetalte beløb.
Indeholdelsespligten ved udbetaling af  

 A-indkomst efter § 43, stk. 2, litra h), påhviler den, for hvem arbejdet  

 udføres.
Indeholdelsen foretages ved, at den indeholdelsespligtige beregner  

 det beløb, der skal indeholdes, og tilbageholder dette beløb i A-indkomsten.
Stk. 2.  Indeholdelse skal foretages ved udbetalingen af  

 A-indkomsten.
Har udbetaling ikke fundet sted på et tidspunkt, der ligger 6  

 måneder efter, at indkomstmodtageren har erhvervet endelig ret til den  

 pågældende indkomst, skal indeholdelse dog foretages på dette tidspunkt.
For  

 ydelser, der kommer til udbetaling efter indtjeningsperiodens udløb, såsom  

 feriepenge og søgnehelligdagsbetaling, kan skatteministeren fastsætte særlige  

 bestemmelser om tidspunktet for indeholdelsen og om, i hvilket indkomstår  

 ydelserne skal beskattes.
Skatteministeren kan endvidere, når praktiske  

 hensyn i særlig grad taler derfor, bestemme, at indeholdelse af skat i en vis  

 art af A-indkomst skal foretages på et andet tidspunkt end fastsat foran.
 Stk. 3.  Indeholdelsen går forud for andre krav mod den  

 pågældende A-indkomst, herunder modkrav fra den indeholdelsespligtige.
Stk. 4.  Såfremt A-indkomst udbetales af en person, et  

 dødsbo, et selskab, en forening eller en institution m.v., som ikke har  

 hjemting her i landet, men som er skattepligtig efter § 2, stk. 1, litra d,  

 eller selskabsskattelovens § 2, stk. 1, litra a, skal indkomsten udbetales  

 gennem en befuldmægtiget, der har hjemting her i landet.
I så fald påhviler  

 det den befuldmægtigede at foretage indeholdelse.
Når særlige forhold taler  

 derfor, kan skatteministeren fritage en udenlandsk arbejdsgiver for pligten  

 til at have en befuldmægtiget med hjemting her i landet.
§ 47.  (Ophævet) § 48.  Til brug ved indeholdelse af foreløbig skat i  

 A-indkomst udsteder skattemyndighederne skattekort og bikort til  

 skattepligtige, som forventes at få A-indkomst i det pågældende år.
Modtagere  

 af A-indkomst skal aflevere skattekort til eller forevise bikort for den  

 indeholdelsespligtige.
Stk. 2.  Skattemyndighederne drager omsorg for, at det  

 på skattekortet anføres, hvilket beløb der skal fradrages i A-indkomst for  

 henholdsvis en måned, 14 dage, en uge og en dag, forinden indeholdelse  

 foretages.
Fradragsbeløbene udgør forholdsmæssige andele af summen af de  

 fradrag, der må forventes at ville tilkomme den skattepligtige ved den  

 endelige indkomstopgørelse og skatteberegning for det pågældende år.
På  

 bikort anføres intet fradragsbeløb.
 Stk. 3.  Skatteministeren kan fastsætte regler,  

 hvorefter der under særlige omstændigheder ikke skal anføres fradragsbeløb på  

 skattekortet eller skal ske fordeling af det samlede fradrag på anden måde  

 end efter stk. 2.
Stk. 4.  Skattemyndighederne drager omsorg for, at det  

 på skattekort og bikort anføres, med hvilken procent indeholdelse skal  

 foretages.
Indeholdelsesprocenten fastsættes under hensyn til den  

 skattepligtiges forventede indkomstforhold.
Skatteministeren kan fastsætte  

 regler om op- eller nedrunding af de beregnede indeholdelsesprocenter, som  

 dog i intet tilfælde må forhøjes eller nedsættes med mere end 1,5.  

 Skatteministeren fastsætter endvidere regler om, hvorledes der ved  

 beregningen af skattekortets fradragsbeløb og indeholdelsesprocenten skal  

 tages hensyn til den skattepligtiges personfradrag efter personskattelovens  

 §§ 9-12.
 Stk. 5.  Skatteministeren kan bestemme, at der ved den  

 indeholdelsespligtiges beregning af A-skat skal ske nedrunding af det beløb,  

 hvoraf skatten beregnes, til det nærmeste med 10 delelige kronebeløb.
Stk. 6.  Når omstændighederne i det enkelte tilfælde  

 taler derfor, således når det er åbenbart, at den skattepligtiges indkomst  

 ikke vil blive så stor, at han skal svare de i § 40 nævnte skatter, kan  

 vedkommende skattemyndighed med fremtidig virkning bestemme, at der ikke skal  

 indeholdes skat i A-indkomst, som den skattepligtige oppebærer.
Bestemmelsen  

 kan begrænses til at angå en vis A-indkomst eller A-indkomst, som udbetales  

 eller godskrives i en vis periode eller indtil et vist maksimalbeløb.
Når  

 sådan bestemmelse er truffet, skal vedkommende modtager af A-indkomst  

 forevise et af skattemyndigheden udstedt frikort for den, der udbetaler eller  

 godskriver A-indkomsten.
Skatteministeren kan, når særlige forhold taler  

 derfor, bestemme, at indeholdelse af skat i en vis art af A-indkomst skal  

 undlades uden anvendelse af frikort.
I så fald ses der ved beregningen af  

 fradragsbeløb efter stk. 2 bort fra udgiftsfradrag, der er knyttet til den  

 omhandlede art af A-indkomst.
 Stk. 7.  Har den skattepligtige hverken afleveret  

 skattekort eller forevist bikort eller frikort, skal der indeholdes 60 pct.  

 af den udbetalte eller godskrevne A-indkomst uden fradrag efter stk. 2-3.
Stk. 8.  Skattemyndighederne kan meddele den  

 indeholdelsespligtige de oplysninger, der ellers fremgår af skattekortet,  

 bikortet eller frikortet.
Indeholdelse af A-skat skal da uanset stk. 7 ske på  

 grundlag af disse oplysninger.
Oplysning om skattekortfradrag må dog kun  

 anvendes ved skatteberegningen, såfremt skattekort er afleveret til den  

 indeholdelsespligtige.
Stk. 9.  Den skattepligtige kan over for den  

 indeholdelsespligtige begære, at denne indeholder A-skatten med en højere  

 procent end angivet på skattekortet eller bikortet.
Skatteministeren  

 fastsætter de nærmere regler herom.
§ 48 A.  Skatteministeren kan, når særlige grunde  

 taler herfor, bestemme, at indeholdelse af foreløbig skat i visse arter af  

 A-indkomst skal ske uden anvendelse af skattekort eller bikort.
Ministeren  

 fastsætter nærmere regler om indeholdelsen i disse tilfælde.
 § 48 B.  For personer, der efter § 2, stk. 1, litra  

 c), er skattepligtige af vederlag som nævnt i § 43, stk. 2, litra h),  

 beregnes A-skatten som 30 pct. af bruttoindtægten, herunder eventuel  

 godtgørelse til dækning af udgifter til rejse og ophold m.v.
§ 48 C.  For personer, der efter § 2, stk. 1, litra  

 j), er skattepligtige af vederlag som nævnt i § 43, stk. 1, for arbejde  

 udført om bord på et dansk skib i udenrigsfart eller nærfart, beregnes  

 A-skatten som 30 pct. af bruttoindtægten.
Om et skib er et dansk skib, og om  

 skibet sejler i udenrigsfart eller nærfart, afgøres efter reglerne i lov om  

 særlige fradrag til sømænd m.v.
 Stk. 2.  Den i henhold til stk. 1 beregnede skat af  

 vederlag, der oppebæres af personer, der er hjemmehørende på Færøerne eller i  

 Grønland, tilfalder henholdsvis Færøernes og Grønlands landskasse.
 Stk. 3.  Skatteministeren kan bestemme, at skat efter  

 stk. 1 ikke svares af personer, der under arbejde i oversøiske farvande  

 ansættes på særlige forhyringsvilkår.
 § 48 D.  Skatteministeren kan bestemme, at skat efter  

 § 48 C, stk. 1, ikke svares af vederlag, der erhverves ved arbejde udført om  

 bord på et dansk skib, der er registreret i Dansk Internationalt  

 Skibsregister.
§ 48 E.  (* 5) (* 14) (* 15) (* 16) Personer, der  

 omfattes af § 1, kan vælge beskatning efter stk. 4 af vederlag i penge, jf. §  

 43, stk. 1, der tjenes i henhold til ansættelseskontrakt af mindst 6 og højst  

 36 måneders samlet varighed med en arbejdsgiver, som er omfattet af § 1 eller  

 § 2, stk. 1, litra d, selskabsskattelovens § 1, § 2, stk. 1, litra a, eller §  

 3 eller fondsbeskatningslovens § 1. Beløb og vederlag omfattet af  

 ligningslovens § 16, stk. 1, behandles som vederlag i penge, i det omfang  

 beløbene og vederlagene i henhold til § 43, stk. 2, er gjort til A-indkomst.  

 Vederlaget medregnes i så fald ikke ved opgørelsen af den skattepligtige  

 indkomst.
Det er en betingelse, at skattepligten her til landet indtræder,  

 eller at den skattepligtige erhverver bopæl her i landet, i forbindelse med  

 ansættelsesforholdets påbegyndelse, og, hvis den pågældende tidligere har  

 været fuldt skattepligtig til Danmark, at denne skattepligt ikke er bragt til  

 ophør med henblik på beskatning efter stk. 4. Det er endvidere en betingelse,  

 at vederlaget i penge udgør et grundbeløb på mindst 34.900 kr. hver måned.  

 Grundbeløbet reguleres efter personskattelovens § 20. Det er en yderligere  

 betingelse, at den skattepligtige ikke har eller på noget tidspunkt inden for  

 de ar haft direkte eller indirekte del i ledelsen af, kontrollen med eller  

 kapitalen i den virksomhed, med hvilken ansættelseskontrakten er indgået. §  

 43, stk. 2, litra i, 3.-6. pkt., finder tilsvarende anvendelse.
 Stk. 2.  Uanset størrelsen af vederlaget, jf. stk. 1,  

 kan dette beskattes efter stk. 4, hvis den skattepligtige ifølge  

 ansættelseskontrakten skal drive forskning her i landet, og hvis det  

 forskningsprojekt, hvortil den skattepligtige knyttes, er godkendt af et  

 forskningsråd, jf. lov om Forskningspolitisk Råd og forskningsråd.
Stk. 3.  Hvis en skattepligtig tidligere har oppebåret  

 indkomst, der har været beskattet efter stk. 4, og den fulde skattepligt her  

 til landet herefter er ophørt, kan den skattepligtige i forbindelse med  

 indgåelsen af en ny ansættelseskontrakt som nævnt i stk. 1 eller 2 på ny  

 vælge beskatning efter stk. 4, hvis betingelserne herfor er opfyldt.
Den  

 periode på sammenlagt 36 måneder, hvori beskatning efter stk. 4 kan finde  

 sted, reduceres i så fald med perioder, hvori beskatning efter nævnte  

 bestemmelse tidligere har fundet sted.
Retten til på ny at vælge beskatning  

 efter stk. 4 bortfalder dog, når der er forløbet 10 år fra påbegyndelsen af  

 det ansættelsesforhold, hvor sådan beskatning første gang har fundet sted.
Stk. 4.  (* 16) For personer, der har valgt beskatning  

 efter reglerne i stk. 1 eller 2, beregnes A-skatten som 25 pct. af vederlaget  

 i penge i henhold til ansættelseskontrakten.
Indkomstskattepligten af  

 vederlaget i penge er endeligt opfyldt ved den erlagte A-skat.
Der kan ikke  

 foretages fradrag i vederlaget.
Udgifter til erhvervelse, sikring og  

 vedligeholdelse af vederlaget kan heller ikke fradrages i anden indkomst hos  

 den skattepligtige.
Beskatning efter nærværende bestemmelse kan højst finde  

 sted i 36 måneder.
Stk. 5.  (* 17) Beskatningen efter stk. 4 bortfalder,  

 hvis den skattepligtige ikke senest 1 måned efter ophøret af et  

 ansættelsesforhold, hvor vederlaget er beskattet efter stk. 4, enten har  

 påbegyndt et nyt ansættelsesforhold, hvor vederlaget er beskattet på  

 tilsvarende måde, eller har bragt skattepligten efter § 1 til ophør, jf. dog  

 stk. 6 og 7. Opretholdelse af skattepligt efter § 1, stk. 1, nr. 2, bevirker  

 dog ikke bortfald af 30 pct.-beskatningen.
De vederlag og eventuelle fradrag,  

 som skattemæssigt er behandlet efter reglerne i stk. 1-4, medregnes i så fald  

 i den skattepligtige indkomst for de indkomstår, de vedrører, og den erlagte  

 skat efter stk. 4 behandles som indeholdt foreløbige skat i de pågældende år.
Stk. 6.  Hvis et nyt ansættelsesforhold, der opfylder de  

 øvrige betingelser for beskatning efter stk. 4, tiltrædes senest 1 måned  

 efter ophøret af et tidligere ansættelsesforhold, der er beskattet efter  

 nævnte bestemmelse, er det ingen betingelse for beskatning efter stk. 4, at  

 skattepligten her til landet indtræder i forbindelse med  

 ansættelsesforholdets påbegyndelse.
Den periode på sammenlagt 36 måneder,  

 hvori beskatning efter stk. 4 kan finde sted, reduceres i så fald med de  

 perioder, hvori beskatning efter nævnte bestemmelse tidligere har fundet  

 sted.
 Stk. 7.  (* 18) Den ansættelseskontrakt, der udløber  

 samtidig med den samlede periode på 36 måneder for beskatning efter stk. 4,  

 kan forlænges i op til 24 måneder, uden at der skal ske efterbeskatning efter  

 stk. 5. Reglerne i stk. 5 finder dog tilsvarende anvendelse, hvis den  

 skattepligtige ikke senest 1 måned efter udløbet af det forlængede  

 ansættelsesforhold har bragt skattepligten efter § 1 til ophør.
Stk. 8.  Indtil udløbet af en ansættelseskontrakt, hvor  

 vederlaget er valgt beskattet efter stk. 4, kan den skattepligtige vælge, at  

 vederlaget i stedet skal beskattes efter de almindelige regler for fuldt  

 skattepligtige personer.
Den skattepligtige kan ikke herefter på ny vælge  

 vederlaget i henhold til ansættelseskontrakten beskattet efter stk. 4. Vælger  

 den skattepligtige i denne forbindelse beskatning efter de almindelige regler  

 for fuldt skattepligtige personer med virkning for hele ansættelsesperioden,  

 finder stk. 5, sidste pkt., tilsvarende anvendelse.
Vælger den skattepligtige  

 kun beskatning efter de almindelige regler for fuldt skattepligtige personer  

 med virkning for den resterende del af ansættelsesperioden, finder reglerne i  

 stk. 5 og 7 fortsat anvendelse.
 Stk. 9.  (* 19) Hvis den skattepligtige er gift, finder  

 reglerne i personskattelovens § 6 a, stk. 3, og § 8, stk. 3, om overførsel af  

 uudnyttede bundfradrag ikke anvendelse for bundfradrag, der tilkommer den  

 skattepligtige i indkomstår, hvor der er valgt beskatning efter stk. 4.
§ 49.  Erhverves A-indkomst i tjenesteforhold derved,  

 at den skattepligtige beholder beløb, som han i medfør af tjenesten modtager  

 fra trediemand, skal A-indkomsten opgøres, hver gang der mellem den  

 skattepligtige og hans arbejdsgiver foretages opgørelse af modtagne beløb,  

 dog mindst en gang månedlig.
Samtidig skal den skattepligtige til  

 arbejdsgiveren afgive den til A-indkomsten svarende A-skat.
Undlader den  

 skattepligtige at afgive A-skatten, kan han uanset det mellem parterne  

 gældende opsigelsesvarsel afskediges til øjeblikkelig fratræden af tjenesten.
§ 50.  Må det forventes, at den skattepligtige skal  

 svare foreløbig skat af B-indkomst eller formue, men ikke af A-indkomst,  

 opkræves den foreløbige skat ved skattebillet.
Den foreløbige skat af  

 B-indkomst beregnes af den forventede B-indkomst nedsat med de fradrag, der  

 må forventes at ville tilkomme den skattepligtige ved den endelige  

 indkomstopgørelse og skatteberegning for det pågældende indkomstår.
Den  

 foreløbige skat af formue beregnes af den forventede skattepligtige formue  

 ved udgangen af vedkommende indkomstår.
 Stk. 2.  Skatteministeren fastsætter regler om,  

 hvorledes der ved beregningen af den foreløbige skat af B-indkomst tages  

 hensyn til den skattepligtiges personfradrag efter personskattelovens §§  

 9-12.
§ 51.  Må det forventes, at den skattepligtige skal  

 svare foreløbig skat såvel af A-indkomst som af B-indkomst eller formue,  

 bestemmer vedkommende skattemyndighed, i hvilket omfang den foreløbige skat  

 skal opkræves ved indeholdelse og ved skattebillet.
Nærmere retningslinjer  

 herom udfærdiges af skatteministeren.
§ 51 A.  Må det forventes, at den skattepligtige vil  

 erhverve aktieudbytte m.v., hvori der indeholdes udbytteskat efter afsnit VI,  

 tages der ved fastsættelsen af grundlaget for opkrævning af A-skat eller  

 B-skat hensyn hertil, således at den samlede foreløbige skat så vidt muligt  

 kommer til at svare til den forventede slutskat.
Selv om den skattepligtige  

 ikke i øvrigt skal svare B-skat, kan et eventuelt yderligere beløb af  

 foreløbig skat opkræves ved skattebillet.
 Stk. 2.  Stk. 1, 1. pkt., finder tilsvarende anvendelse,  

 når det må forventes, at den skattepligtige vil foretage indskud eller hæve  

 på en virksomheds konto for opsparet overskud, jf. virksomhedsskattelovens §  

 10, stk. 2-3, og § 13, stk. 1.
 § 52.  Hvor der ifølge foranstående bestemmelser skal  

 tages hensyn til den skattepligtiges forventede indkomst- og formueforhold,  

 fastsættes disse, for så vidt andet ikke følger af bestemmelserne i §§ 53 og  

 54, i overensstemmelse med de oplysninger om den skattepligtiges indkomst- og  

 formueforhold, som senest er lagt til grund ved skatteligning eller  

 fastsættelse af grundlag for foreløbig skattesvarelse.
Stk. 2.  Er der ikke tidligere foretaget ligning eller  

 fastsat grundlag for foreløbig skattesvarelse for den skattepligtige, skal  

 denne over for skattemyndighederne redegøre for sine forventede indkomst- og  

 formueforhold.
Det beror på et skøn fra vedkommende skattemyndighed, i  

 hvilket omfang oplysningerne i redegørelsen skal lægges til grund for den  

 foreløbige skattesvarelse.
Skatteministeren kan give nærmere regler om  

 redegørelsens form og fastsætte en frist for dens indgivelse.
Indgives  

 redegørelsen ikke rettidigt, kan den søges fremtvunget ved pålæg af daglige  

 bøder, der fastsættes af skatteministeren eller den, han bemyndiger dertil.
§ 53.  Antager den skattepligtige, at hans  

 indkomstforhold i indkomståret eller hans formueforhold ved indkomstårets  

 udgang vil afvige væsentligt fra, hvad der senest er lagt til grund ved  

 skatteligning eller fastsættelse af grundlag for foreløbig skattesvarelse,  

 kan han begære, at grundlaget for den foreløbige skattesvarelse fastsættes  

 under hensyn til hans oplysninger om de forventede indkomst- og  

 formueforhold.
I det omfang skattemyndighederne finder den skattepligtiges  

 oplysninger i begæringen tilstrækkelig sandsynliggjort, lægges begæringen til  

 grund ved fastsættelsen af grundlaget for den foreløbige skattesvarelse.  

 Skatteministeren kan give nærmere regler om begæringens form og fastsætte en  

 frist for dens indgivelse.
 Stk. 2.  (* 20) I øvrigt kan skattemyndighederne  

 fastsætte grundlaget for den foreløbige skattesvarelse efter anslåede  

 forventede indkomst- og formueforhold, når myndighederne efter foreliggende  

 oplysninger finder nærliggende grund til at antage, at den skattepligtiges  

 indkomstforhold i indkomståret eller hans formueforhold ved indkomstårets  

 udgang vil afvige væsentligt fra, hvad der senest er lagt til grund ved  

 skatteligning eller fastsættelse af grundlag for foreløbig skattesvarelse.  

 For modtagere af A-indkomst kan skattemyndighederne fastsætte grundlaget for  

 den foreløbige skattesvarelse under hensyn til de oplysninger, der fremgår af  

 angivelserne fra de indeholdelsespligtige, jf. § 57.
Stk. 3.  I løbet af den periode, hvori skattekortene,  

 bikortene og skattebilletterne skal benyttes, kan den skattepligtige under de  

 i stk. 1 anførte betingelser forlange grundlaget for den foreløbige  

 skattesvarelse ændret med virkning for den fremtidige skattebetaling.
I løbet  

 af den nævnte periode kan skattemyndighederne under de i stk. 2 anførte  

 betingelser på tilsvarende måde ændre grundlaget for den foreløbige  

 skattesvarelse.
 Stk. 4.  Til brug ved afgørelser efter stk. 2 og stk. 3  

 kan skattemyndighederne afkræve den skattepligtige en redegørelse efter  

 tilsvarende regler som anført i § 52, stk. 2.
 § 54.  (* 21) Med henblik på at opnå den bedst mulige  

 overensstemmelse mellem slutskatterne og de foreløbige skattebeløb, jf. § 42,  

 kan skatteministeren bestemme, at der skal foretages en procentvis forhøjelse  

 eller nedsættelse af indkomstgrundlaget efter § 52, stk. 1, for alle  

 skattepligtige eller for grupper af skattepligtige.
§ 55.  Må det antages, at den allerede betalte  

 foreløbige skat væsentligt vil overstige slutskatten med tillæg af eventuel  

 overført restskat m.v. efter § 61, stk. 3, og efter fradrag af eventuelt  

 overført beløb efter § 62 C, stk. 2, 2. pkt., og vil det virke åbenbart  

 urimeligt at afvente det i § 62, stk. 3, fastsatte tidspunkt for  

 tilbagebetalingen, tilbagebetales det beløb, som efter skattemyndighedens  

 skøn er betalt for meget, straks.
Begæring om tilbagebetaling skal være  

 fremsat inden udgangen af det kalenderår, hvori den foreløbige skat opkræves.
 Stk. 2.  Der ydes ikke renter ved tilbagebetaling af  

 skat efter stk. 1.
 § 55 A.  Skatteministeren kan, når praktiske hensyn i  

 særlig grad taler derfor, bestemme, at der skal gælde afvigelser fra reglerne  

 i § 41, stk. 1, 2. pkt., og §§ 48-55.
§ 56.  (* 22) De beløb, som den indeholdelsespligtige  

 har indeholdt i en kalendermåned, skal han indbetale til det offentlige i den  

 påfølgende måned inden for nærmere af skatteministeren fastsatte frister, der  

 kan være forskellige for forskellige grupper af indeholdelsespligtige.
Udgør  

 det indeholdte beløb med tillæg af bidrag, som skal indbetales efter § 11,  

 stk. 1, 6 og 9, i lov om arbejdsmarkedsfonde, under 25 kr., kan indbetaling  

 undlades.
Stk. 2.  Skatteministeren kan give særlige regler om  

 indbetalingen i tilfælde, hvor Stk. 3.  (* 20) Tilbagebetaling til den  

 indeholdelsespligtige skal kun finde sted, hvis beløbet sammen med en  

 eventuel tilbagebetaling efter lov om arbejdsmarkedsfonde udgør 25 kr. eller  

 derover.
Medmindre særlige forhold taler imod, kan tilbagebetalingen afvente,  

 at den indeholdelsespligtige modregner beløbet i den førstkommende  

 indbetaling af indeholdte beløb.
 § 57.  (* 20) Efter nærmere af skatteministeren  

 fastsatte regler skal de indeholdelsespligtige over for skattemyndighederne  

 indgive angivelse for indeholdelserne.
Stk. 2.  (* 20) Såfremt den i stk. 1 nævnte angivelse  

 ikke er indgivet rettidigt og A-skattetilsvaret er positivt, skal den  

 indeholdelsespligtige betale en staten tilfaldende afgift på 1 pct. af det  

 beløb, som skal indbetales for den pågældende periode.
Afgiften skal dog  

 sammen med afgift efter § 13 A, stk. 2, 2. pkt., i lov om arbejdsmarkedsfonde  

 mindst udgøre 500 kr. og kan højst udgøre 1.100 kr.
I tilfælde, hvor  

 A-skattetilsvaret er nul, skal der i gentagelsestilfælde betales en afgift på  

 500 kr.
Der betales dog ikke afgift i tilfælde, hvor A-skattetilsvaret er nul  

 og der er forløbet mere end 2 år, siden en nul-A-skatteangivelse er indkommet  

 for sent.
 Stk. 3.  Skatteministeren kan meddele fritagelse for  

 afgift efter stk. 2, når særlige omstændigheder taler derfor.
Stk. 4.  Skatteministeren kan give regler om de  

 indeholdelsespligtiges pligt til at sikre oplysninger til brug ved afgivelsen  

 af de i stk. 1 nævnte redegørelser, herunder pligt til at modtage og opbevare  

 skattekort, notere oplysninger fra bikort og notere navn og adresse m.v. på  

 modtagere af A-indkomst, der hverken afleverer skattekort eller foreviser  

 bikort.
Skatteministeren kan endvidere give regler om de  

 indeholdelsespligtiges regnskabsførelse vedrørende udbetaling og godskrivning  

 af A-indkomst samt indeholdelse af A-skat.
 § 58.  B-skat forfalder til betaling i 10 rater den 1.  

 i hver af månederne januar, februar, marts, april, maj, juli, august,  

 september, oktober og november med sidste rettidige betalingsdag for den  

 skattepligtige den 20. i forfaldsmåneden.
§ 59.  Den skattepligtige kan indbetale foreløbig skat  

 ud over, hvad der er indeholdt i A-indkomst eller opkrævet ved skattebillet.  

 Sådan indbetaling kan også foretages efter udløbet af indkomståret, men ikke  

 senere end den 1. juli i det år, ligningen foretages.
Indbetaling efter den  

 15. februar i det år, hvori ligningen foretages, kan ikke overstige 25.000  

 kr.
 § 60.  I den slutskat, der for et år udskrives for den  

 skattepligtige, med tillæg af eventuel overført restskat m.v. efter § 61,  

 stk. 3, og efter fradrag af eventuelt overført beløb efter § 62 C, stk. 2, 2.  

 pkt., modregnes nedennævnte beløb vedrørende samme år:
Stk. 2.  For personer, der anvender et andet indkomstår  

 end kalenderåret, modregnes de i stk. 1, litra c)-h) nævnte beløb samt Stk. 3.  Ved opgørelsen af det beløb, der skal modregnes  

 efter stk. 1 eller stk. 2, fradrages skatter, der måtte være tilbagebetalt i  

 henhold til § 55.
Stk. 4.  Skatteministeren kan fastsætte regler,  

 hvorefter der åbnes adgang til, at ægtefæller, der er samlevende ved udgangen  

 af det år, for hvilket slutskatten skal beregnes, kan erklære sig indforstået  

 med, at eventuel overskydende skat, der efter reglerne i § 62 tilkommer den  

 ene af ægtefællerne, anvendes til udligning af eventuel restskat, som efter  

 reglerne i § 61 påhviler den anden ægtefælle.
I det omfang der efter  

 udligning efter 1. pkt. bliver tale om restskat eller overskydende skat for  

 en af ægtefællerne, opkræves denne efter reglerne i § 61, henholdsvis  

 udbetales efter reglerne i § 62.
 § 61.  Den skattepligtige skal tilsvare det beløb,  

 hvormed slutskatten med tillæg af eventuel overført restskat m.v. efter stk.  

 3 og efter fradrag af eventuelt overført beløb efter § 62 C, stk. 2, 2. pkt.,  

 måtte overstige de foreløbige skatter, der modregnes efter § 60. Beløbet  

 benævnes »restskat«.
Stk. 2.  Ved betaling af restskat skal der tillige  

 betales et statskassen tilfaldende tillæg på 7 pct. af restskatten.
I det  

 omfang restskatten opkræves efter stk. 3 eller stk. 5, skal der dog betales  

 et tillæg på 8 pct. af denne del af restskatten.
Stk. 3.  Er udskrivningsdatoen for den skattepligtiges  

 årsopgørelse senest den 1. oktober i det år, hvori ligningen foretages,  

 overføres den del af restskatten med eventuelle skyldige renter efter § 63,  

 stk. 1, der ikke overstiger et grundbeløb på 10.000 kr. med tillæg af et til  

 den overførte restskat svarende tillæg efter stk. 2, 2. pkt., som et  

 yderligere tilsvar for det efterfølgende år, til hvis dækning der opkræves  

 yderligere A- eller B-skat for dette år.
Skatteministeren fastsætter regler  

 om opkrævningen.
De skattebeløb, der er opkrævet for et år, hvortil der er  

 overført restskat m.v., anses for medgået først til dækning af den overførte  

 restskat m.v.
Stk. 4.  Et eventuelt resterende beløb efter stk. 3  

 forfalder med tillæg efter stk. 2, 1. pkt., til betaling i 3 rater den 1. i  

 hver af månederne september, oktober og november i det år, hvori ligningen  

 foretages.
Udskrives årsopgørelsen først den 1. september eller senere,  

 forfalder raterne dog først til betaling den 1. i hver af de nærmest følgende  

 3 måneder, dog bortset fra december måned.
Reglerne i § 58 om  

 betalingsfristen finder tilsvarende anvendelse.
Stk. 5.  Er udskrivningsdatoen for den skattepligtiges  

 årsopgørelse senere end den 1. oktober i det år, hvori ligningen foretages,  

 forfalder den del af restskatten med eventuelle skyldige renter efter § 63,  

 stk. 1, der ikke overstiger et grundbeløb på 10.000 kr. med tillæg af et til  

 denne del af restskatten svarende tillæg efter stk. 2, 2. pkt., til betaling  

 i det følgende år på samme tidspunkter og med samme betalingsfrister som  

 B-skat, jf. § 58. Er udskrivningsdatoen for årsopgørelsen først den 1. januar  

 eller senere, forfalder restskatten til betaling over de resterende  

 B-skatterater.
Betalingen skal dog ske i mindst 3 rater, jf. dog § 62 C, stk.  

 1, hvorved bortses fra månederne juni og december.
Stk. 6.  Et eventuelt resterende beløb efter stk. 5  

 forfalder med tillæg efter stk. 2, 1. pkt., til betaling den 1. i hver af de  

 nærmest følgende 3 måneder, dog bortset fra juni og december måned.
Reglerne  

 i § 58 om betalingsfristen finder tilsvarende anvendelse.
Stk. 7.  Er den pågældende ikke skattepligtig ved  

 begyndelsen af det efterfølgende år, sker opkrævningen efter reglerne i stk.  

 4, jf. dog § 62 B.
Overtager den længstlevende ægtefælle i umiddelbar  

 forbindelse med dødsfaldet fællesboet til hensidden i uskiftet bo, eller  

 udlægges boet uden skiftebehandling til længstlevende efter skiftelovens §  

 57, stk. 1, sker opkrævningen hos den længstlevende af afdødes restskat m.v.  

 for året før dødsfaldet efter reglerne i stk. 5 og 6.
 Stk. 8.  Det i stk. 3 og 5 nævnte grundbeløb reguleres  

 efter personskattelovens § 20.
 § 62.  Det beløb, hvormed slutskatten med tillæg af  

 eventuel overført restskat m.v. efter § 61, stk. 3, og efter fradrag af  

 eventuelt overført beløb efter § 62 C, stk. 2, 2. pkt., måtte være mindre end  

 de foreløbige skatter, der modregnes efter § 60, benævnes »overskydende  

 skat«.
Stk. 2.  Ved tilbagebetaling af overskydende skat ydes  

 der den skattepligtige en godtgørelse på 4 pct. af beløbet.
I det omfang  

 dette modsvares af beløb, der er indbetalt efter § 59, ydes ingen  

 godtgørelse.
Stk. 3.  Tilbagebetaling af overskydende skat med  

 godtgørelse efter stk. 2 sker i tiden fra den 1. marts til den 1. oktober i  

 det år, hvori ligningen foretages.
Der tilkommer den skattepligtige en rente  

 på 1 pct. pr. påbegyndt måned fra den 1. oktober at regne, hvis  

 tilbagebetaling sker efter denne dato, jf. dog § 62 A, stk. 5. Inden  

 tilbagebetaling finder sted, modregnes eventuelle restancer af personlig skat  

 med påløbne morarenter.
 Stk. 4.  Af det beløb, der efter foranstående skal  

 udbetales den skattepligtige, udbetales kun det hele kronebeløb.
 § 62 A.  Medfører en ændret årsopgørelse, at der skal  

 betales restskat eller yderligere restskat, gælder reglerne i § 61, stk. 3-6,  

 for betaling af beløbet med tillæg efter § 61, stk. 2. Udskrives den ændrede  

 årsopgørelse efter den 1. oktober i det år, hvori ligningen foretages,  

 berører ændringen ikke den opkrævning, der sker efter § 61, stk. 5, eller den  

 overførsel, der er sket efter § 61, stk. 3, af den eventuelt tidligere  

 beregnede restskat m.v.
Stk. 2.  Medfører en ændret årsopgørelse, at der sker  

 nedsættelse eller bortfald af overskydende skat, der allerede er udbetalt til  

 den skattepligtige, jf. § 62, skal beløbet tilbagebetales tillige med  

 godtgørelse efter § 62, stk. 2, og eventuelle renter efter § 62, stk. 3, 2.  

 pkt.
Tilbagebetaling sker efter § 61, stk. 4.
Stk. 3.  Medfører en ændret årsopgørelse, at den  

 tidligere beregnede restskat nedsættes eller bortfalder, udbetales det beløb,  

 som restskatten er nedsat med, med tillæg efter § 61, stk. 2, til den  

 skattepligtige inden udgangen af den måned, der følger nærmest efter  

 udskrivningsdatoen.
Der tilkommer den skattepligtige en rente på 1 pct. pr.  

 påbegyndt måned fra forfaldsdagen for de hidtil opkrævede beløb, jf. dog stk.  

 5. For beløb, der opkræves efter § 61, stk. 3, beregnes renten fra den 1.  

 januar.
Inden udbetaling finder sted, modregnes eventuel uforfalden restskat  

 efter § 61, stk. 3-6, og eventuelle restancer af personlig skat med påløbne  

 morarenter.
Opkrævning af den resterende, ikke forfaldne del af restskatten  

 sker efter reglerne i § 61, stk. 3-5. Udskrives den ændrede årsopgørelse  

 efter den 1. oktober i det år, hvori ligningen foretages, berører ændringen  

 ikke den overførsel af restskat m.v. til det følgende år, der er sket efter §  

 61, stk. 3.
Stk. 4.  Medfører en ændret årsopgørelse, at der  

 fremkommer overskydende skat eller yderligere overskydende skat,  

 tilbagebetales beløbet med godtgørelse efter § 62, stk. 2, og eventuelle  

 renter efter § 62, stk. 3, 2. pkt., inden udgangen af den måned, der følger  

 nærmest efter udskrivningsdatoen.
Inden tilbagebetaling finder sted,  

 modregnes eventuelle restancer af personlig skat og påløbne morarenter.
Stk. 5.  Anmodning, der indgives efter 1. juli i året  

 efter indkomståret, om ændret fordeling mellem ægtefæller i forhold til det  

 selvangivne af indkomster, fradrag, formue eller gæld kan uanset  

 bestemmelserne i §§ 24 A, 25 A og 26 A kun imødekommes, hvis der foreligger  

 særlige omstændigheder, der efter skattemyndighedernes opfattelse gør  

 ændringen påkrævet.
Imødekommes en sådan anmodning, tilkommer der ikke den  

 skattepligtige rente som nævnt i stk. 3, 2. pkt., eller i § 62, stk. 3, 2.  

 pkt., af skattebeløb, som hidrører fra ændringen.
§ 62 B.  Indkomst- og formueskatten af dødsboer samt  

 restskatten og den særlige indkomstskat som følge af afsluttende ansættelse  

 efter § 14, stk. 2, forfalder til betaling den 1. oktober efter indkomstårets  

 udløb med betalingsfrist til den 20. i forfaldsmåneden.
De nævnte skatter  

 samt restskat og særlig indkomstskat for tiden forud for det indkomstår,  

 hvori dødsfaldet har fundet sted, forfalder dog til betaling senest den 1. i  

 den tredje måned efter ophør af boets indkomstskattepligt med betalingsfrist  

 til den 20. i forfaldsmåneden.
 Stk. 2.  Udgør afdødes restskat for året før dødsfaldet  

 med tillæg efter § 61, stk. 2, og eventuelle skyldige renter efter § 63, stk.  

 1, i alt højst 300 kr., opkræves beløbet ikke.
§ 62 C.  Rater, der opkræves efter denne lov, skal  

 være på mindst 100 kr., indtil hele beløbet er betalt.
Beløb under 100 kr.  

 opkræves i een rate.
Stk. 2.  Hvis skattebeløb efter denne lov, der ikke  

 bliver indregnet efter § 61, stk. 3, reguleret med tillæg, godtgørelse og  

 renter efter §§ 61-63 i alt udgør et mindre beløb end 100 kr., opkræves eller  

 udbetales det ikke.
Overskydende skat, der efter 1. pkt. ikke udbetales,  

 overføres til året efter det år, hvori ligningen foretages.
Tilsvarende  

 gælder skattebeløb, der opstår som følge af ændring af ansættelsen efter § 62  

 A.
Ved beregningen tillægges eller fradrages beløb efter 1. og 3. pkt., der  

 ikke tidligere er opkrævet eller udbetalt.
Stk. 3.  Ved opkrævning af beløb efter denne lov  

 opkræves kun hele kronebeløb.
Tilsvarende gælder ved opkrævning af rater  

 efter stk. 1.
§ 63.  Er et beløb, som en skattepligtig efter denne  

 lov skal indbetale til det offentlige, ikke betalt rettidigt, skal den  

 pågældende betale en statskassen tilfaldende rente, der udgør 1 pct. pr.  

 påbegyndt måned fra forfaldsdagen at regne.
Renter af skat, der påhviler den  

 skattepligtige, opgøres een gang om året og opkræves sammen med restskatten  

 for de pågældende år.
Stk. 2.  (* 22) Er et skattebeløb, som en  

 indeholdelsespligtig efter denne lov skal indbetale til det offentlige, ikke  

 betalt rettidigt, skal den indeholdelsespligtige betale en statskassen  

 tilfaldende rente, der udgør 1,3 pct. pr. påbegyndt måned fra forfaldsdagen  

 at regne.
Renten udgør dog sammen med rente beregnet efter § 13, stk. 6, i  

 lov om arbejdsmarkedsfonde mindst 25 kr.
Der skal betales et gebyr på 65 kr.  

 for erindringsskrivelser vedrørende indeholdelsespligtiges indbetaling af  

 sådanne beløb.
 § 64.  Staten afregner over for den enkelte kommune  

 den del af slutskatterne, der udgør kommunal indkomstskat og kirkelige  

 afgifter.
Stk. 2.  Den enkelte kommune kan forlange, at der ved  

 begyndelsen af hver måned af statskassen udbetales den et beløb til foreløbig  

 dækning af kommunal indkomstskat og kirkelige afgifter.
Den månedlige  

 udbetaling skal svare til en tolvtedel af det årlige beløb, der efter det for  

 kommunen til enhver tid gældende overslag udgør dens indtægt ved indkomstskat  

 og kirkelige afgifter af personer.
Stk. 3.  (* 23) Udgør de kommunale indkomstskatter og  

 kirkelige afgifter, der opgøres ved beregningen af slutskat for et  

 kalenderår, et større beløb end summen af de månedlige beløb, der efter stk.  

 2 er udbetalt til kommunen i det pågældende kalenderår, udbetaler statskassen  

 forskelsbeløbet til kommunen i året 2 år efter dette kalenderår.  

 Forskelsbeløbet opgøres på grundlag af de oplysninger, der foreligger pr. 1.  

 maj i året 2 år efter kalenderåret.
Overstiger forskelsbeløbet 3 pct. af  

 summen af de månedlige beløb, der efter stk. 2 er udbetalt til kommunen for  

 det pågældende kalenderår, forhøjes det med et rentetillæg, der beregnes af  

 den overskydende del af forskelsbeløbet med en procent, der svarer til 2  

 gange Nationalbankens diskonto den 1. juli året forud for kalenderåret.  

 Forskelsbeløbet inklusive eventuelt rentetillæg udbetales med en tredjedel  

 hver den 1. i månederne oktober, november og december.
Stk. 4.  (* 23) Udgør de kommunale indkomstskatter og  

 kirkelige afgifter et mindre beløb end summen af de udbetalte månedlige  

 beløb, modregnes forskelsbeløbet over for kommunen i året 2 år efter det  

 pågældende kalenderår.
Forskelsbeløbet opgøres på grundlag af de oplysninger,  

 der foreligger pr. 1. maj i året 2 år efter kalenderåret.
Overstiger  

 forskelsbeløbet 3 pct. af de udbetalte månedlige beløb, forhøjes det med et  

 tillæg, der beregnes af den overskydende del af forskelsbeløbet med en  

 procent, der svarer til 2 gange Nationalbankens diskonto den 1. juli i året  

 forud for det pågældende kalenderår tillagt 8 pct.
Forskelsbeløbet inklusive  

 eventuelt tillæg modregnes med en tredjedel i hvert af de beløb, der  

 tilkommer kommunen for månederne oktober, november og december.
En kommune  

 kan nedsætte det udbetalte forskudsbeløb vedrørende kommunal indkomstskat og  

 kirkelige afgifter ved senest den 1. december i det pågældende kalenderår til  

 statskassen at indbetale et beløb, der fragår ved beregning af  

 forskelsbeløbet efter 1. pkt.
Stk. 5.  På grundlag af en opgørelse foretaget hvert år  

 pr. 1. maj sker der endvidere afregning af de kommunale indkomstskatter og  

 kirkelige afgifter, der som følge af ændringer i skatteansættelserne,  

 bevillingsmæssig eftergivelse, uerholdelighed eller af andre grunde er ført i  

 tilgang eller til afgang siden 1. maj året før.
De nævnte skattebeløb  

 afregnes med et tillæg af 6 pct. hvert år, der er forløbet efter den 1. maj i  

 det år, hvori slutskatten beregnes.
Skattebeløbene inklusive tillæg afregnes  

 med en tredjedel hver den 1. i månederne oktober, november og december.  

 Medfører afgangsførelsen ved bevillingsmæssig eftergivelse eller  

 uerholdelighed af skattebeløb for år, hvortil der er overført restskat m.v.  

 efter § 61, stk. 3, at der foreligger udækkede beløb af en sådan restskat  

 m.v., bærer den eller de kommuner, der er berettiget til kommunal  

 indkomstskat for det år, hvortil restskatten m.v. er overført, en  

 forholdsmæssig anpart af tabet.
Stk. 6.  (* 24) Kommunale indkomstskatter og kirkelige  

 afgifter, der endnu ikke er inddrevet den 1. maj i det tredje år efter det  

 indkomstår, skatterne vedrører, afregnes i dette år.
Beløbene modregnes med  

 en tredjedel i hvert af de beløb, der tilkommer kommunen for månederne  

 oktober, november og december i dette år.
Reglerne i 1. pkt. finder ikke  

 anvendelse, når der inden den 1. maj efter reglerne i §§ 73 B og C er  

 bevilget henstand på grund af skyldnerens økonomiske forhold eller der efter  

 § 73 E er bevilget henstand i forbindelse med klage over skatteansættelser,  

 eller når de kommunale inddrivelsesmyndigheder har bevilget henstand af  

 længere varighed.
Endvidere finder 1. pkt. ikke anvendelse, hvis skyldnerens  

 bo inden den 1. maj er taget under konkursbehandling, eller hvis boet efter  

 skyldneren er taget under offentligt skifte.
Reglerne i 3. og 4. pkt. finder  

 kun anvendelse, i det omfang skyldnerens restance for indkomståret overstiger  

 et grundbeløb på 22.000 kr.
Grundbeløbet reguleres efter personskattelovens §  

 20. Kommunale indkomstskatter og kirkelige afgifter omfattet af 3. og 4. pkt.  

 opgøres pr. førstkommende 1. maj efter at den bevilgede henstand er  

 udløbet/bobehandlingen er afsluttet, og afregnes med en tredjedel hver den 1.  

 i månederne oktober, november og december.
Told- og Skattestyrelsen kan for  

 enkeltstående restancer aftale med en kommune, at der ikke skal ske afregning  

 efter reglerne i 1. pkt.
Sådanne aftaler kan indgås, hvor det beløb, der  

 skyldes, er meget betydeligt, en afregning af beløbet efter 1. pkt. vil have  

 væsentlig betydning for den berørte kommunes likviditet og økonomi i øvrigt,  

 beløbet på grund af særlige omstændigheder ikke kan inddrives for nærværende,  

 samt at der er udsigt til, at beløbet på længere sigt kan inddrives.
Det skal  

 i aftalen fastsættes, hvor længe den løber, og det omhandlede beløb skal  

 indgå i opgørelsen pr. førstkommende 1. maj efter det således aftalte  

 udløbstidspunkt og afregnes med en tredjedel hver den 1. i månederne oktober,  

 november og december.
 Stk. 7.  Kommunens andel af indkomstskatten for dødsboer  

 afregnes af staten den 1. december i året efter det pågældende indkomstår.  

 Den 1. december hvert år sker der endvidere afregning af kommunernes andele  

 af de beløb af indkomstskatten af dødsboer, der som følge af ændringer i  

 skatteansættelser er ført i tilgang eller til afgang siden forringe  

 afregning.
Stk. 8.  (* 9) Staten afregner over for kommunen en  

 andel af virksomhedsskatten efter virksomhedsskattelovens § 10, stk. 2, der  

 beregnes med udskrivningsprocenten for kommunal indkomstskat og kirkelige  

 afgifter af den del af virksomhedernes overskud, hvoraf der skal betales  

 virksomhedsskat.
Ved afregningen af slutskatten skal kommunen betale staten  

 et beløb, der beregnes med udskrivningsprocenten for kommunal indkomstskat og  

 kirkelige afgifter af beregningsgrundlaget for den virksomhedsskat, der efter  

 virksomhedsskattelovens § 10, stk. 3, og § 13, stk. 1, fradrages i de  

 skattepligtiges slutskatter. 1. og 2. pkt. finder tilsvarende anvendelse på  

 konjunkturudligningsskat efter virksomhedsskattelovens § 22 b.
Stk. 9.  Staten afregner over for kommunerne en andel af  

 skat af aktieindkomst.
Andelen beregnes med udskrivningsprocenten for  

 kommunal indkomstskat og kirkelige afgifter af den del af aktieindkomsten,  

 der overstiger beløbsgrænsen i personskattelovens § 8 a, stk. 2.
 Stk. 10.  Bestemmelserne i stk. 1-6 og stk. 8 og 9  

 finder tilsvarende anvendelse, for så vidt angår amtskommuner og amtskommunal  

 indkomstskat.
 Stk. 11.  (* 5) Staten afregner 1/3 af A-skattebeløbene  

 efter § 48 E, stk. 4, over for kommunen.
 § 64 A.  For amtskommuner og Københavns og  

 Frederiksberg Kommuner udsættes eventuel afregning af de forskelsbeløb, der  

 er nævnt i § 64, stk. 4, jf. stk. 10, og som vedrører kalenderåret 1989.
 Stk. 2.  Indenrigsministeren kan bestemme, at der helt  

 eller delvis kan ske en udsættelse af eventuel afregning af de forskelsbeløb  

 for amtskommuner og Københavns og Frederiksberg Kommuner, der er nævnt i §  

 64, stk. 4, jf. stk. 10, og som vedrører kalenderåret 1990.
Stk. 3.  Tidspunkterne for afregningen af de beløb, der  

 er nævnt i stk. 1, bestemmes af indenrigsministeren.
Det samme gælder de  

 beløb, der er nævnt i stk. 2, hvis indenrigsministeren bestemmer, at der skal  

 ske udsættelse af tidspunktet for afregningen af disse beløb.
 § 64 B.  (* 25) I 1996 sker der afregning af beløb,  

 der er beregnet på grundlag af forskellen mellem henholdsvis Københavns  

 Kommunes, Frederiksberg Kommunes og amtskommunernes forventede og faktiske  

 samlede udskrivningsgrundlag i 1994.
Stk. 2.  Beløbene beregnes som indkomstskatteprovenuet  

 af forskellen mellem henholdsvis Københavns Kommunes, Frederiksberg Kommunes  

 og amtskommunernes samlede udskrivningsgrundlag for 1994 opgjort pr. maj 1996  

 og de forudsatte udskrivningsgrundlag for 1994 på 389,2 mia. kr. for  

 amtskommunerne, 44.062 mio. kr. for Københavns Kommune og 10.339 mio. kr. for  

 Frederiksberg Kommune reguleret for kompensationsbeløb vedrørende eventuelle  

 senere ændringer, hvis skattevirkning reguleres over statstilskuddene i  

 henhold til lov om kommunal udligning og generelle tilskud til kommuner og  

 amtskommuner.
Ved beregningen af skatteprovenuet anvendes Københavns og  

 Frederiksberg Kommuners og den gennemsnitlige amtskommunale  

 udskrivningsprocent for 1993. Hvis de faktiske udskrivningsgrundlag for 1994  

 er mindre end de forudsatte, udbetales de fremkomne beløb af statskassen til  

 Københavns og Frederiksberg Kommuner og amtskommunerne med en tredjedel i  

 månederne oktober, november og december 1996. Hvis de faktiske  

 udskrivningsgrundlag er højere end de forudsatte, modregnes de fremkomne  

 beløb med en tredjedel i hvert af de beløb, der efter § 64, stk. 2, jf. stk.  

 10, udbetales for månederne oktober, november og december 1996. Beløbene  

 anvendes til afdrag på de hypoteksbanklån, som Københavns Kommune,  

 Frederiksberg Kommune og amtskommunerne har optaget i 1993. Eventuelle  

 overskydende beløb tilfalder statskassen.
Det beregnede beløb for  

 amtskommunerne fordeles mellem amtskommunerne i forhold til deres andel af  

 det samlede, faktiske udskrivningsgrundlag for 1994 opgjort pr. maj 1996.
§ 64 C.  (* 26) Indenrigsministeren kan med  

 tilslutning fra Folketingets Finansudvalg fastsætte, at der kan ske afregning  

 af beløb, der er beregnet på grundlag af forskellen mellem henholdsvis  

 Københavns Kommunes, Frederiksberg Kommunes, kommunernes og amtskommunernes  

 forventede og faktiske samlede udskrivningsgrundlag i et år.
Beløbene  

 beregnes som indkomstskatteprovenuet af forskellen mellem det forventede og  

 faktiske indkomstskatteprovenu for det pågældende år.
Beløb, som beregnes for  

 henholdsvis kommunerne og amtskommunerne under eet, fordeles mellem  

 kommunerne og amtskommunerne i forhold til deres andel af det samlede  

 faktiske udskrivningsgrundlag for det pågældende år.
 Stk. 2.  Indenrigsministeren kan i forbindelse med  

 afregningen efter stk. 1 fastsætte særlige regler for renteberegningen efter  

 kildeskattelovens § 64, stk. 3 og stk. 4.
 Om indeholdelse i aktieudbytte m.m.
§ 65.  (* 27) I forbindelse med enhver vedtagelse om  

 udbetaling eller godskrivning af udbytte af aktier eller andele i selskaber  

 eller foreninger m.v. omfattet af selskabsskattelovens § 1, stk. 1, nr. 1, 2  

 og 4, skal vedkommende selskab eller forening m.v. indeholde 25 pct. af det  

 samlede udbytte, medmindre andet er fastsat i medfør af stk. 4 eller følger  

 af stk. 5 og 6. Indeholdelse med 25 pct. skal endvidere foretages i den  

 samlede udbetaling eller godskrivning i forbindelse med selskabets opkøb af  

 egne aktier m.v., jf. ligningslovens § 16 B, stk. 1, medmindre andet følge af  

 stk. 6. Til udbytte henregnes alt, hvad der af selskabet udloddes til  

 aktionærer eller andelshavere, med undtagelse af friaktier og friandele samt  

 udlodning af likvidationsprovenu foretaget i det kalenderår, hvori selskabet  

 endeligt opløses.
Bestemmelsen i § 46, stk. 3, finder tilsvarende anvendelse.  

 Det indeholdte beløb benævnes »udbytteskat«.
Stk. 2.  Udbytteskat indeholdes ikke i udbytte af  

 selskabets egne aktier eller andele.
Skattemyndighederne kan forlange, at  

 selskabet foreviser dokumentation for størrelsen af dets beholdning af egne  

 aktier eller andele.
 Stk. 3.  Reglerne i dette afsnit finder tilsvarende  

 anvendelse på udlodninger foretaget af investeringsforeninger, der udsteder  

 omsættelige beviser for medlemmernes indskud.
Stk. 4.  Skatteministeren kan fastsætte regler om, at  

 der ikke skal indeholdes udbytteskat i udbytte, som et moderselskab m.v.  

 under de betingelser, der er anført i § 13, stk. 1, nr. 2, i  

 selskabsskatteloven eller § 10 i fondsbeskatningsloven, modtager i udbytte af  

 aktier eller andele i et datterselskab, eller som et selskab under de  

 betingelser, der er anført i § 13, stk. 1, nr. 3, i selskabsskatteloven,  

 modtager i udbytte af aktier samt i udbytte, som de i § 1, stk. 1, nr. 6, i  

 selskabsskatteloven nævnte foreninger, legater og selvejende institutioner  

 m.v. eller de i samme lovs § 3, stk. 1, omhandlede institutioner m.v., der er  

 fritaget for skattepligt, modtager i udbytte af aktier eller andele i  

 selskaber, der er hjemmehørende her i landet.
Det samme gælder med hensyn til  

 aktieudbytte, der ikke er undergivet nogen indkomstbeskatning, fordi det  

 indgår i en opsparing i pensionsøjemed, som omhandlet i  

 pensionsbeskatningslovens kapitel 1, eller i en båndlagt kapital, hvor  

 kapitalens afkast skal oplægges indtil et fastsat tidspunkt.
Stk. 5.  Der indeholdes ikke udbytteskat i udbytte, som  

 et selskab, der er hjemmehørende i en stat, der er medlem af De Europæiske  

 Fællesskaber, modtager i udbytte fra et selskab, der er hjemmehørende her i  

 landet.
Det er en betingelse, at det udbyttemodtagende selskab -  

 moderselskabet - har ejet mindst 25 pct. af aktiekapitalen i det  

 udbyttegivende selskab - datterselskabet - enten i hele det indkomstår, hvori  

 udbyttet er modtaget, eller i en sammenhængende periode på mindst to år frem  

 til det tidspunkt, hvor udbyttet modtages.
Det er endvidere en betingelse, at  

 såvel moderselskabet som datterselskabet er omfattet af begrebet selskab i en  

 medlemsstat i artikel 2 i direktiv 90/435/EØF.
 Stk. 6.  28) Der skal ikke foretages indeholdelse i  

 udbytte m.v., der er skattefrit for modtageren i henhold til ligningslovens §  

 16 A, stk. 4, eller § 16 B, stk. 4.
 § 65 A.  En person eller et dødsbo, som er  

 skattepligtig efter § 2, stk. 1, litra f), og et selskab m.v., som er  

 skattepligtigt efter selskabsskattelovens § 2, stk. 1, litra c), betaler en  

 endelig skat på 30 pct. af udbytter, der omfattes af ligningslovens § 16 A,  

 stk. 1, men som ikke omfattes af indeholdelsespligten i § 65.
 Stk. 2.  Udgør den skattemæssige anskaffelsessum for  

 aktierne eller anparterne opgjort efter virksomhedsomdannelseslovens § 4,  

 stk. 2-4, et negativt beløb, forhøjes den i ligningslovens § 16 B nævnte  

 afståelsessum med et beløb svarende til den negative værdi, når afståelsen er  

 omfattet af § 2, stk. 1, litra f). Det samme gælder en i ligningslovens § 16  

 A nævnt udlodning, hvis udlodning sker i forbindelse med en nedsættelse af  

 aktie- eller anpartskapitalen.
 § 65 B.  Af indkomst som nævnt i § 43, stk. 2, litra  

 h), der ydes til et selskab m.v., som er skattepligtigt efter  

 selskabsskattelovens § 2, stk. 1, litra e), svares en skat på 30 pct. af  

 bruttoindtægten, herunder eventuel godtgørelse til dækning af udgifter til  

 rejse og ophold m.v.
 Stk. 2.  Bestemmelserne i §§ 44-46, 56, 57, 63, stk. 2,  

 69 og 84-86 finder tilsvarende anvendelse for så vidt angår den i stk. 1  

 omhandlede skat.
§ 65 C.  I forbindelse med enhver udbetaling eller  

 godskrivning af royalty til en person eller et selskab m.v., der er  

 skattepligtig efter § 2, stk. 1, litra i), eller selskabsskattelovens § 2,  

 stk. 1, litra g), skal den, for hvis regning udbetalingen eller  

 godskrivningen foretages, indeholde 30 pct. af den samlede royalty.
Pligten  

 til at indeholde royaltyskat påhviler personer, dødsboer, selskaber, fonde,  

 foreninger, institutioner m.v., der har hjemting her i landet.
Hvis den, for  

 hvis regning udbetaling eller godskrivning foretages, ikke har hjemting her i  

 landet og udbetalingen eller godskrivningen foretages af en dertil  

 befuldmægtiget, der har hjemting her i landet, påhviler det den  

 befuldmægtigede at foretage indeholdelse.
Bestemmelsen i § 46, stk. 3, finder  

 tilsvarende anvendelse.
Det indeholdte beløb benævnes  

 »royaltyskat«.
 Stk. 2.  Skatteministeren eller den, ministeren  

 bemyndiger dertil, kan fastsætte regler om, at der enten slet ikke skal  

 foretages indeholdelse, eller at der skal foretages indeholdelse med en sats,  

 der er mindre end 30 pct., hvis Danmark og den stat, hvor royaltymodtageren  

 er hjemmehørende, i en dobbeltbeskatningsoverenskomst har aftalt, at  

 royaltybetalinger fra kilder her i landet til modtagere i den pågældende stat  

 ikke kan beskattes eller kun beskattes med en sats, der er lavere end 30 pct.
Stk. 3.  Skatteministeren eller den, ministeren  

 bemyndiger dertil, kan fastsætte regler om, at indeholdelsespligten ikke  

 påhviler den, for hvis regning udbetaling eller godskrivning af royalty  

 foretages, såfremt udbetalingen eller godskrivningen ikke foretages direkte  

 til royaltymodtageren, men til en person, et dødsbo, et selskab, en fond, en  

 forening eller en institution m.v. med hjemting her i landet, der varetager  

 royaltymodtagerens interesser.
I så fald pålægges indeholdelsespligten og de  

 hertil knyttede pligter til indbetaling og indsendelse af oplysninger i  

 stedet for den nævnte person, dødsbo, selskab, fond, forening eller  

 institution m.v.
Stk. 4. Til royalty henregnes betalinger af enhver  

 art, der modtages som vederlag for anvendelsen af eller retten til at anvende  

 ethvert patent, varemærke, mønster eller model, tegning, hemmelig formel  

 eller fremstillingsmetode eller som vederlag for oplysninger om industrielle,  

 kommercielle eller videnskabelige erfaringer.
§ 66.  Udbytteskat forfalder til betaling, så snart  

 vedtagelse om udbetaling eller godskrivning af udbyttet er truffet, og skal  

 indbetales til et indbetalingssted, der er bemyndiget til at modtage  

 udbytteskat.
Indbetalingen anses for rettidig, når den finder sted senest en  

 måned efter forfaldsdagen.
Ved for sen indbetaling finder bestemmelsen i §  

 63, stk. 2, anvendelse.
Stk. 2.  Skatteministeren eller den, han måtte bemyndige  

 dertil, kan indrømme henstand med indbetaling af udbytteskat.
Henstanden kan  

 gøres betinget af, at der svares renter med 1,3 pct. pr. påbegyndt måned fra  

 forfaldsdagen at regne.
Det kan desuden gøres til et vilkår for henstanden,  

 at der stilles sikkerhed for kravet.
Stk. 3.  Selskaber, der vedtager udbetaling eller  

 godskrivning af udbytte, skal samtidig med udbytteskattens indbetaling i en  

 af skatteministeren foreskreven form meddele oplysning om vedtagelsen.  

 Selskaber, der vedtager ikke at deklarere udbytte, er på skattemyndighedernes  

 begæring pligtige til inden en nærmere angiven frist at indsende oplysning om  

 vedtagelsen.
Indsendelse af de nævnte oplysninger kan fremtvinges ved pålæg  

 af daglige bøder, der fastsættes af skatteministeren eller den, han  

 bemyndiger dertil.
 Stk. 4.  Det forhold, at udbyttet ikke hæves, giver ikke  

 selskabet ret til tilbagebetaling af udbytteskatten og giver ikke aktionæren  

 eller andelshaveren ret til at få udbytteskatten udbetalt i videre omfang end  

 fastsat i § 67.
§ 66 A.  Royaltyskat forfalder til betaling ved  

 udbetalingen eller godskrivningen af royalty og skal indbetales til det  

 offentlige i den påfølgende måned inden for nærmere af skatteministeren  

 fastsatte frister.
Ved for sen indbetaling finder bestemmelsen i § 63, stk.  

 2, anvendelse.
Den, der foretager udbetalingen eller godskrivningen, skal  

 samtidig med royaltyskattens indbetaling give oplysning herom i en af  

 skatteministeren foreskreven form.
Indsendelse af de nævnte oplysninger kan  

 fremtvinges ved pålæg af daglige bøder, der fastsættes af skatteministeren  

 eller den, ministeren bemyndiger dertil.
 Stk. 2.  Bestemmelserne i §§ 69 og 70 finder tilsvarende  

 anvendelse.
 Stk. 3.  Enhver, der hæver eller får godskrevet royalty,  

 kan, når han på fyldestgørende måde godtgør sin identitet, forlange, at den,  

 der foretager udbetalingen eller godskrivningen, samtidig i en af  

 skatteministeren foreskreven form attesterer den stedfundne udbetaling eller  

 godskrivning.
§ 67.  Har nogen, der er skattepligtig efter § 1,  

 erhvervet udbytte, hvori der efter § 65 er indeholdt udbytteskat, modregnes  

 udbytteskatten i slutskatten, jf. § 60, stk. 1, litra d.
Er den indeholdte  

 udbytteskat endelig betaling af skatten, jf. personskattelovens § 8 a, stk.  

 1, indgår beløbet ikke i slutskatten, og der foretages ikke modregning efter  

 1. pkt.
For et dødsbo foretages modregningen i den skat, der pålignes boet  

 vedrørende det pågældende indkomstår.
I det omfang beløbet ikke kan anvendes  

 til modregning i skat, der pålignes boet, udbetales det kontant.
Skal der af  

 udbyttet svares særlig indkomstskat, modregnes beløbet i stedet heri, og i  

 det omfang sådan modregning ikke kan ske, udbetales beløbet til den  

 skattepligtige.
Stk. 2.  Har nogen, der er skattepligtig efter § 1 i  

 selskabsskatteloven eller efter lov om beskatning af fonde, visse foreninger  

 og institutter m.v., erhvervet udbytte, hvori der efter § 65 er indeholdt  

 udbytteskat, modregnes udbytteskatten i den indkomstskat, der af den  

 skattepligtige skal betales i det kalenderår, i hvilket udbyttet er  

 erhvervet.
I det omfang beløbet ikke kan anvendes til sådan modregning,  

 udbetales det kontant.
Endvidere kan skatteministeren eller den, han  

 bemyndiger dertil, når særlige forhold taler derfor, bestemme, at der skal  

 ske kontant udbetaling.
 Stk. 3.  Har nogen, som ikke er skattepligtig her i  

 landet, erhvervet udbytte, hvori der efter § 65 er indeholdt udbytteskat,  

 udbetales der efter begæring den pågældende et beløb svarende til  

 udbytteskatten.
 Stk. 4.  Bestemmelserne i stk. 2 og stk. 3 gælder ikke  

 for de investeringsforeninger, der omfattes af lov nr. 166 af 16. maj 1962.
 Stk. 5.  Enhver, der hæver eller får godskrevet udbytte,  

 kan, når han på fyldestgørende måde godtgør sin identitet, forlange, at den,  

 der foretager udbetalingen eller godskrivningen, samtidig i en af  

 skatteministeren foreskreven form attesterer den stedfundne udbetaling eller  

 godskrivning.
Stk. 6.  For skattepligtige omfattet af § 1, stk. 1, nr.  

 1-5, udbetales udbytteskat, der ikke kan modregnes i slutskatten, og som ikke  

 er endelig efter personskattelovens § 8 a, stk. 1, som overskydende skat  

 efter reglerne i § 62 C.
Er udbyttemodtageren ikke omfattet af § 1, stk. 1,  

 nr. 1-5, eller modregnes udbytteskatten i særlig indkomstskat af udbyttet  

 efter stk. 1, sidste punktum, udbetales beløbet kun kontant, hvis det udgør  

 25 kr. eller derover.
§ 67 A.  (Ophævet) Hæftelses- og inddrivelsesbestemmelser § 68.  Er der i A-indkomst, som erhverves af en her i  

 landet skattepligtig person, ikke sket indeholdelse af A-skat, eller er  

 indeholdelse sket med for lavt beløb, skal erhververen straks indbetale det  

 manglende beløb til det offentlige.
 § 69.  Den, som undlader at opfylde sin pligt til at  

 indeholde skat, eller som indeholder denne med for lavt beløb, er over for  

 det offentlige umiddelbart ansvarlig for betaling af manglende beløb,  

 medmindre han godtgør, at der ikke er udvist forsømmelighed fra hans side ved  

 iagttagelse af bestemmelserne i denne lov.
 Stk. 2.  Den, som har indeholdt skat efter denne lov,  

 hæfter over for det offentlige for betaling af det indeholdte beløb.
Stk. 3.  20) Hvis kravet mod den indeholdelsespligtige  

 på grund af dennes forhold ikke kan opgøres nøjagtigt, f.eks. fordi den  

 indeholdelsespligtige ikke har angivet indeholdelserne, kan skattemyndigheden  

 foretage en foreløbig skønsmæssig fastsættelse.
Den indeholdelsespligtige  

 betaler en afgift på 150 kr. for en sådan fastsættelse.
 § 70.  De herværende befuldmægtigede for de i § 2  

 nævnte personer og dødsboer er medansvarlige for betaling af de skatter, der  

 påhviler disse personer og boer.
§ 71.  I boer, der skiftes privat, hæfter arvingerne  

 solidarisk for indkomst- og formueskatten samt for restskatten som følge af  

 afsluttende ansættelse efter § 14, stk. 2, i det omfang, hvori de modtager  

 arv, og ægtefællen tillige i det omfang, hvori han modtager boslod.
På samme  

 måde hæfter arvinger og ægtefælle i et bo, der er udleveret til privat skifte  

 efter at have været undergivet offentlig skiftebehandling, for de skatter,  

 som påhviler det offentligt skiftede bo indtil boets udlevering.
§ 72.  Skattebeløb, som ikke betales rettidigt,  

 inddrives tillige med tillæg, renter og gebyrer efter reglerne i lov om  

 inddrivelse af skatter og afgifter m.v.
Skatteministeren fastsætter nærmere  

 regler om opkrævningen.
Stk. 2.  Er udlæg forgæves forsøgt hos den  

 skattepligtige selv, kan udlæg ske i ejendele, der tilhører den med ham  

 samlevende ægtefælle, eller om nødvendigt i ejendele, der tilhører børn, og  

 som er medregnet ved hans skatteansættelse.
Dette gælder ikke ved udlæg hos  

 en indeholdelsespligtig for skattebeløb, som denne har været pligtig at  

 indeholde.
§ 73.  Har en skatteyder ikke inden det tidspunkt, da  

 udlæg kan begæres, betalt ham påhvilende indkomst- og formueskat til staten,  

 folkepensionsbidrag, amtskommunal indkomstskat, kommunal indkomstskat eller  

 kirkelige afgifter, kan vedkommende skattemyndighed skriftligt pålægge  

 skatteyderens arbejdsgiver at indeholde i skatteyderens lønning, provision  

 eller andet arbejdsvederlag, hvad der er fornødent til betaling af ydelserne  

 med påløbne renter, tillæg og gebyrer.
Indeholdelsespligt i henhold til  

 sådant pålæg omfatter også enhver forskudsvis udbetaling af løn m.v.
Såfremt  

 skatteyderens arbejdsvederlag udredes direkte af beløb, som skatteyderen  

 oppebærer på arbejdsgiverens vegne, er arbejdsgiveren pligtig at foretage de  

 ændringer i afregningsformen, som er nødvendige for, at begæringen om  

 lønindeholdelse kan efterkommes.
Indeholdelse som nævnt kan også foretages i  

 A-indkomst, der hidrører fra partsfiskeri.
Som arbejdsgiver anses den, der  

 skal indeholde foreløbig skat efter § 46, stk. 1, 1. pkt.
 Stk. 2.  Er skattebeløb, som nogen efter §§ 46 og 49  

 eller efter denne paragraf har været pligtig at indeholde eller opkræve, ikke  

 indbetalt til det offentlige inden det tidspunkt, da udlæg kan begæres, kan  

 vedkommende skattemyndighed med hensyn til det skyldige beløb samt påløbne  

 renter, tillæg og gebyrer give den indeholdelsespligtiges arbejdsgiver pålæg  

 som omhandlet i stk. 1.
Stk. 3.  Indeholdelse efter stk. 1 og 2 skal foretages,  

 selv om lønudbetalingen m.v. også er genstand for indeholdelse af skat efter  

 §§ 46 og 49. Indeholdelsen kan højst udgøre 20 pct. af lønudbetalingen efter  

 fradrag af den efter §§ 46 og 49 indeholdte skat.
Ved pålæg om indeholdelse  

 skal der overlades skatteyderen det nødvendige til eget og familiens  

 underhold.
Ved indeholdelse med mere end 15 pct. skal skattemyndighederne i  

 hvert enkelt tilfælde have sikre oplysninger om, at der overlades  

 skatteyderen de nødvendige midler.
 Stk. 4.  Reglerne i stk. 1-3 finder, for så vidt ikke  

 særlige hensyn efter skattemyndighedens skøn taler derimod, tilsvarende  

 anvendelse med hensyn til ventepenge, pensioner og lignende understøttelser,  

 der udredes af statskassen, kommunale kasser, andre offentlige kasser eller  

 private kasser.
 Stk. 5.  Reglerne i stk. 1-4 finder uanset afvigende  

 bestemmelser i den øvrige lovgivning også anvendelse på kommunale og  

 statslige tjenestemænds lønninger m.v.
Stk. 6.  Når det er foreskrevet, at løn i form af  

 drikkepenge fra arbejdsgiverens kunder ved opgørelsen af den skattepligtige  

 indkomst i almindelighed skal ansættes til en bestemt brøkdel af de beløb,  

 skatteyderen oppebærer på arbejdsgiverens vegne, kan skattemyndigheden  

 skriftligt pålægge arbejdsgiveren ved hver afregning med skatteyderen at  

 afkræve denne et beløb til dækning af de i stk. 1 og stk. 2 angivne  

 restancer.
Ved hver afregning kan der højst opkræves det beløb, der efter  

 reglerne i stk. 3 kunne være tilbageholdt, såfremt arbejdsgiveren som løn  

 havde udbetalt et beløb svarende til det, hvormed drikkepengeindtægten skal  

 medregnes ved opgørelsen af den skattepligtige indkomst.
Vægrer en skatteyder  

 sig ved at indbetale beløb, som det i medfør af foranstående er pålagt en  

 arbejdsgiver at opkræve, kan han uanset det mellem parterne gældende  

 opsigelsesvarsel afskediges til øjeblikkelig fratrædelse af tjenesten.
Om  

 denne bestemmelse og om det arbejdsgiveren meddelte pålæg skal skatteyderen  

 underrettes skriftligt af skattemyndigheden.
 Stk. 7.  Reglerne i § 46, stk. 3, finder tilsvarende  

 anvendelse ved indeholdelse i henhold til stk. 1-4 og opkrævning i henhold  

 til stk. 6.
Stk. 8.  Hvis en skatteyder, for hvem der er begæret  

 indeholdelse efter de foranstående regler, ikke er beskæftiget hos den  

 pågældende arbejdsgiver på det tidspunkt, hvor begæringen modtages, er  

 arbejdsgiveren pligtig inden 5 dage at underrette vedkommende skattemyndighed  

 derom.
Tilsvarende oplysningspligt påhviler arbejdsgiveren om ophør af et  

 arbejdsforhold, når han forinden har modtaget begæring om indeholdelse, og  

 den deri omhandlede skatterestance ikke er endeligt afviklet ved  

 arbejdsforholdets ophør.
Underretningen herom skal gives vedkommende  

 skattemyndighed inden 5 dage efter ophøret.
 Stk. 9.  Skatteministeren giver regler om indbetaling og  

 afregning til det offentlige af beløb, der er indeholdt eller opkrævet af  

 arbejdsgivere i henhold til bestemmelserne i denne paragraf.
 Stk. 10.  Bestemmelserne i §§ 57, stk. 3, 2. pkt., 69,  

 72, 74, 84 og 86 finder tilsvarende anvendelse med hensyn til de i denne  

 paragraf omhandlede forhold.
 § 73 A.  Overskud, som fremkommer ved afhændelse af en  

 fast ejendom, der er overtaget som led i skatteinddrivelse, udloddes til den  

 pågældende skyldner, efter at der er foretaget modregning med eventuelle  

 yderligere statslige tilgodehavender.
 § 73 B.  Skatteministeren kan eftergive skattebeløb,  

 som en person efter denne lov har været pligtig at indeholde eller opkræve,  

 samt administrativt vedtagne bøder efter § 79, såfremt:
 Stk. 2.  Tilsvarende kan beløb eftergives, som personer  

 er pligtige at betale som erstatning for selskabers manglende indbetaling af  

 indeholdte beløb.
 Stk. 3.  (* 27) Ved anvendelsen af stk. 1, nr. 2, skal  

 der navnlig lægges vægt på, om skyldneren udelukkende eller overvejende har  

 gæld i form af skatte-, told- og afgiftsrestancer, skyldnerens interesse i  

 eftergivelse, gældens alder, omstændighederne ved dens pådragelse og  

 hidtidige afvikling samt skyldnerens forhold under eftergivelsessagen.
Stk. 4.  Eftergivelse kan gå ud på bortfald eller  

 nedsættelse af skyldnerens gæld, herunder påløbne renter.
I forbindelse med  

 nedsættelse kan der træffes bestemmelse om henstand med og afdragsvis  

 betaling af den ikke eftergivne del af gælden.
I henstands- og  

 afdragsperioden sker der ingen forrentning af gælden.
 Stk. 5.  Eftergivelse kan bortfalde:
Stk. 6.  Såfremt skyldneren ikke kan godtgøre, at denne  

 ikke er i stand til og inden for de nærmeste år ingen udsigt har til at kunne  

 opfylde sine gældsforpligtelser, jf. stk. 1, nr. 1, kan der i stedet for  

 eftergivelse meddeles skyldneren henstand.
Stk. 1, nr. 2, stk. 3, og stk. 5,  

 nr. 1, finder tilsvarende anvendelse ved meddelelse af henstand.
§ 73 C.  Reglerne i § 73 B finder tilsvarende  

 anvendelse på personers indkomst- og formueskat til staten, amtskommunal  

 indkomstskat, kommunal indkomstskat samt kirkelige afgifter.
Beslutning om  

 eftergivelse og henstand træffes efter indhentet udtalelse fra  

 kommunalbestyrelsen i skyldnerens aktuelle bopælskommune.
 § 73 D.  Skatteministeren kan i øvrigt, når forholdene  

 i ganske særlig grad taler derfor, eftergive eller meddele henstand med  

 skatter, som personer, selskaber, foreninger m.v. er pålignet eller har  

 skullet indeholde eller opkræve. § 73 C, 2. pkt., finder tilsvarende  

 anvendelse i disse situationer.
 § 73 E.  Skatteministeren kan fastsætte nærmere regler  

 om henstand i forbindelse med klage over skatteansættelser.
 Straffebestemmelser m.v.
§ 74.  Med bøde straffes den, der forsætligt eller ved  

 grov uagtsomhed Stk. 2.  Er forholdet begået med forsæt til at unddrage  

 det offentlige skat, eller foreligger der i øvrigt skærpende omstændigheder,  

 kan straffen stige til hæfte eller fængsel indtil 2 år.
§ 75.  På samme måde som anført i § 74 straffes den,  

 der § 76.  I forskrifter, der udfærdiges i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.
 § 77.  Er en af de i §§ 74 og 76 nævnte  

 lovovertrædelser begået af et aktieselskab, andelsselskab eller lignende, kan  

 der pålægges selskabet som sådant bødeansvar.
§ 78.  Sager angående overtrædelserne behandles som  

 politisager.
De i lov om rettens pleje kapitel 72 og 73 omhandlede retsmidler  

 finder anvendelse i samme omfang som i sager, som det efter de almindelige  

 regler tilkommer statsadvokaten at forfølge.
 § 79.  Såfremt overtrædelsen ikke skønnes at ville  

 medføre højere straf end bøde, kan skatteministeren eller den, han bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt han erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indholdet af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Forskellige bestemmelser § 80.  Samlevende ægtefæller har ret til at blive  

 gjort bekendt med hinandens selvangivelser i udfyldt stand, forinden de  

 indsendes til ligningsmyndigheden.
Hver ægtefælle kan ved henvendelse til  

 ligningsmyndigheden begære oplysning om indholdet af selvangivelsen og om  

 skatteansættelsen for indkomstår, i hvilke de er samlevende.
 Stk. 2.  Enhver af ægtefællerne kan i overensstemmelse  

 med de regler, der i øvrigt gælder herom, klage over den anden ægtefælles  

 ansættelse eller over, at ansættelse ikke har fundet sted.
 § 81.  Skattepligtige personer, som modtager en  

 selvangivelse, der er udfyldt af skattemyndighederne, kan undlade at indsende  

 den, hvis de finder, at de anvendte oplysninger er korrekte og  

 fyldestgørende.
 § 82.  Børn, der ved begyndelsen af indkomståret ikke  

 er fyldt 15 år, er ikke pligtige at indgive selvangivelse og skal ikke  

 medtages ved skatteansættelsen, medmindre de i indkomståret har haft  

 skattepligtig indkomst eller ved indkomstårets udløb ejer skattepligtig  

 formue.
 § 83.  Når A-indkomst udbetales gennem Lønmodtagernes  

 Garantifond, påhviler det den, der skulle have foretaget indeholdelse,  

 såfremt udbetalingen ikke var foretaget af fonden, at indbetale som A-skat  

 til det offentlige det beløb, som fonden efter § 2, stk. 1, 3. pkt., i loven  

 om Lønmodtagernes Garantifond fratrækker for kildeskat forinden udbetalingen.  

 Reglerne om indeholdelse finder herved anvendelse i det omfang, de efter  

 deres indhold er forenelige med foranstående.
 Stk. 2.  I forhold til A-indkomstmodtageren træder det  

 beløb, som fonden fratrækker for kildeskat, i stedet for A-skat af  

 indkomsten.
 § 84.  Den indeholdelsespligtige skal skriftligt holde  

 modtageren af A-indkomst underrettet om indeholdelserne efter regler, der  

 fastsættes af skatteministeren.
Stk. 2.  Vægrer den indeholdelsespligtige sig ved at  

 give den i stk. 1 nævnte underretning til modtageren af A-indkomst, kan denne  

 ved henvendelse til skattemyndigheden begære, at underretningen søges  

 tilvejebragt ved skattemyndighedens mellemkomst.
Underretningen kan  

 fremtvinges ved pålæg af daglige bøder, der fastsættes af skatteministeren  

 eller den, han bemyndiger dertil.
 Stk. 3.  Skatteministeren bestemmer, hvor lang tid de  

 indeholdelsespligtige skal opbevare de for underretningen fornødne bilag m.v.
 § 85.  Skattemyndighederne fører registre over de  

 indeholdelsespligtige efter regler, der fastsættes af skatteministeren.
Stk. 2.  Ved de i stk. 1 nævnte regler kan det pålægges  

 de indeholdelsespligtige at give skattemyndighederne meddelelse om Stk. 3.  Indsendelse af meddelelserne kan fremtvinges  

 ved pålæg af daglige bøder, der fastsættes af skatteministeren eller den, han  

 bemyndiger dertil.
§ 86.  Skattemyndighederne fører kontrol med, at de  

 indeholdelsespligtige overholder de pligter, der påhviler dem efter denne  

 lov.
Skattemyndighederne kan hos de indeholdelsespligtige, uanset om disse  

 fører egentligt regnskab eller ej, foretage eftersyn af alt  

 regnskabsmateriale og herunder kræve fremlagt skattekort og andre dokumenter  

 af betydning for kontrollen.
Enhver indeholdelsespligtig, der fører regnskab,  

 skal, hvad enten han ifølge lovgivningen er regnskabspligtig eller ej, på  

 begæring af skattemyndighederne indsende sit regnskabsmateriale med bilag.
 Stk. 2.  Adgangen til eftersyn, fremlæggelse af  

 dokumenter og indsendelsen af regnskabsmateriale med bilag kan gennemtvinges  

 ved daglige bøder, der fastsættes af skatteministeren eller den, han  

 bemyndiger dertil.
 Stk. 3.  Skattemyndighederne kan hos modtagerne af  

 A-indkomst indhente oplysninger til brug ved kontrollen med indeholdelserne.
§ 87.  Skattemyndighederne skal under ansvar efter §  

 152 i borgerlig straffelov iagttage ubetinget tavshed over for uvedkommende  

 med hensyn til de oplysninger vedrørende de skattepligtiges eller de  

 indeholdelsespligtiges økonomiske, erhvervsmæssige eller privatlivet  

 vedrørende forhold, som de under varetagelsen af deres funktioner efter denne  

 lov kommer til kundskab om.
Det samme gælder de hos skattemyndighederne  

 ansatte eller af dem antagne medhjælpere samt i øvrigt enhver, der som følge  

 af et i henhold til aftale med det offentlige påtaget arbejde kommer til  

 kundskab om sådanne forhold.
Er aftalen indgået med en virksomhed, omfatter  

 tavshedspligten alle, der under deres arbejde i virksomheden får kundskab om  

 sådanne forhold.
§ 88.  Skatteministeren kan bestemme, at personer,  

 dødsboer, selskaber, foreninger, institutioner m.v., der har hjemting her i  

 landet, skal foretage indeholdelse af kildeskat til Grønland i indkomst af  

 arbejde og i pensioner, som er omfattet af skattepligt efter den grønlandske  

 landstingslov om indkomstskat.
Ministeren fastsætter de nærmere regler om  

 opkrævning og afregning af kildeskat i disse tilfælde.
Stk. 2.  Hvor personer, dødsboer, selskaber, foreninger,  

 institutioner m.v., der har hjemting i Grønland, har pligt til at foretage  

 indeholdelse af kildeskat til Danmark i indkomst af arbejde og i pensioner,  

 som er omfattet af skattepligt her i landet, anses indkomsten for A-indkomst  

 og skatten for A-skat i forhold til indkomstmodtageren.
I det omfang  

 bestemmelserne om A-indkomst og A-skat efter deres indhold ikke er  

 anvendelige, eller hvor praktiske hensyn i øvrigt taler derfor, kan  

 skatteministeren fastsætte særlige regler om, hvorledes der skal forholdes  

 med de omhandlede indkomst- og skattebeløb.
 § 89.  Når forholdene i ganske særlig grad taler  

 derfor, kan skatteministeren eller den, som han bemyndiger dertil, indrømme  

 en skattepligtig midlertidig fritagelse for betaling af A-skat eller B-skat.  

 Fritagelsen kan gøres betinget af, at der svares renter med 1 pct. pr.  

 påbegyndt måned for den tid, fritagelsen omfatter.
 § 89 A.  Personer, som ved udgangen af det kalenderår,  

 hvori skatten betales, opfylder aldersbetingelsen for at modtage folkepension  

 eller i henhold til lov om socialpension modtager eller får forskud på  

 pension eller modtager invaliditetsydelse med bistands- eller plejetillæg, og  

 personer, der på dette tidspunkt er samlevende med en ægtefælle, der opfylder  

 en af disse betingelser, kan, hvis der i deres formue ved udgangen af det  

 pågældende indkomstår indgår værdien af en fast ejendom, der helt eller  

 delvis benyttes til bolig for ejeren, jf. stk. 3, efter begæring få henstand  

 med betaling af den del af formueskatten, der vedrører ejerboligen, efter  

 reglerne i stk. 2-7. Begæring skal indgives til ligningsmyndighederne senest  

 4 uger efter, at den skattepligtige har modtaget underretning om  

 slutskatteberegningen.
 Stk. 2.  Henstandsbeløbet beregnes som forskellen mellem  

 formueskatten af den samlede formue og en formueskat beregnet af den samlede  

 formue med fradrag af den del af formuen, der vedrører ejerboligen.  

 Henstandsbeløbet fragår i den slutskat, der indgår i årsopgørelsen efter §§  

 60-62, jf. § 62 A.
 Stk. 3.  Reglerne i stk. 1 og 2 omfatter ejerboliger i  

 faste ejendomme (herunder ejerlejligheder), som rummer en eller to  

 selvstændige lejligheder, eller som benyttes til landbrug, gartneri,  

 frugtplantage eller planteskole.
Stk. 4.  Henstandsbeløbet forrentes med en årlig rente  

 på 6 pct.
Renten beregnes fra udløbet af det kalenderår, formueskatten  

 vedrører, og tilskrives henstandsbeløbet ved udgangen af hvert kalenderår.
Stk. 5.  Henstandsbeløbet forfalder til betaling ved den  

 skattepligtiges død, jf. dog stk. 6, samt ved afhændelse af ejendommen.
Det  

 samme gælder, hvis ejendommen ikke længere benyttes som bolig for den  

 skattepligtige eller dennes husstand.
Såfremt den skattepligtige afhænder sin  

 ejerbolig og erhverver en ny, jf. stk. 3, kan henstandsordningen vedrørende  

 en tidligere ejerbolig dog forlænges, indtil den nyerhvervede bolig afhændes  

 eller ikke længere benyttes som bolig for den skattepligtige eller dennes  

 husstand.
 Stk. 6.  Henstandsordningen efter de i stk. 1-5 nævnte  

 regler kan videreføres af en efterlevende ægtefælle efter en skattepligtig  

 som omhandlet i stk. 1, så længe den efterlevende ægtefælle hensidder i  

 uskiftet bo eller har fået henstand med pligten til at svare arveafgift efter  

 arveafgiftslovens § 14 A.
Stk. 7.  Henstand med formueskatten efter stk. 1-4 kan  

 endvidere begæres af ejere af en fast ejendom, der er undergivet fredning i  

 henhold til bygningsfredningsloven.
Det er dog en betingelse, at den  

 pågældende ejendom helt eller delvis benyttes til bolig for ejeren, jf. stk.  

 3. Henstandsbeløbet forfalder til betaling ved den skattepligtiges død, jf.  

 dog stk. 6, samt ved afhændelse af ejendommen, såfremt den skattepligtige  

 ikke på salgstidspunktet opfylder betingelsen for at opnå henstand efter stk.  

 1. Henstandsbeløbet forfalder ligeledes til betaling, såfremt ejendommen ikke  

 længere benyttes som bolig for den skattepligtige eller dennes husstand.
 Stk. 8.  Skatteministeren fastsætter de nærmere regler  

 om opgørelsen af den del af formuen, der vedrører ejerboligen, om opgørelsen  

 af henstandsbeløbet i øvrigt, samt om henstandsordningens gennemførelse.
 § 89 B.  Skatteministeren kan bemyndige de statslige  

 eller kommunale skattemyndigheder til at træffe afgørelser efter denne lov.  

 Ministeren kan fastsætte regler om adgang til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.
Forskudt indkomstår § 90.  Hvor den skattepligtige anvender et andet  

 indkomstår end kalenderåret (forskudt indkomstår), ansættes den  

 skattepligtige indkomst og formue for et givet indkomstår efter de regler,  

 der gælder for det kalenderår, som indkomståret træder i stedet for, jf. dog  

 § 98 og § 108.
 § 91.  Når skattepligten ophører for en person, som  

 anvender et forskudt indkomstår, der udløber inden udgangen af det  

 kalenderår, som det træder i stedet for, foretages opgørelsen af  

 skattepligtig indkomst, personlig indkomst og kapitalindkomst og  

 skatteberegningen efter reglerne i §§ 92-95.
 § 92.  Ophører skattepligten før den 1. januar i det  

 forskudte indkomstår, foretages den afsluttende ansættelse af indkomsten på  

 grundlag af en opgørelse af indkomsten i perioden fra begyndelsen af det  

 sidst afsluttede indkomstår til skattepligtens ophør.
 § 93.  Hvis skattepligten ophører den 1. januar eller  

 senere i det forskudte indkomstår, foretages den afsluttende ansættelse af  

 indkomsten på grundlag af en opgørelse af indkomsten i perioden fra  

 slutningen af det sidst afsluttede indkomstår til skattepligtens ophør.
§ 94.  Den efter §§ 92-93 opgjorte indkomst omregnes  

 således, at den kommer til at svare dels til et års indkomst, dels til  

 indkomsten i en delperiode.
Omregningen foretages såvel for den  

 skattepligtige indkomst som for den personlige indkomst og kapitalindkomsten.  

 Delperioden skal være af samme længde som perioden fra begyndelsen af det  

 kalenderår, hvori skattepligten ophørte, til ophørstidspunktet.
Ved disse  

 beregninger fremkommer henholdsvis helårsindkomsten og delårsindkomsten.
 Stk. 2.  På grundlag af de opgjorte helårsindkomster  

 beregnes helårsskat efter reglerne i personskattelovens §§ 6-9. Af de  

 herefter beregnede skatter betales så stor en del, som svarer til forholdet  

 mellem delårsbeløbene og helårsbeløbene.
 § 95.  Foreligger der indtægter eller udgifter, som  

 ikke hører til den normale løbende indkomst, foretages indkomstopgørelsen og  

 skatteberegningen efter reglerne i stk. 2-3.
Stk. 2.  Helårsindkomsten og delårsindkomsten beregnes  

 efter § 94. Ved beregningen ses der bort fra indtægter og udgifter, som er  

 nævnt i stk. 1. Disse indtægter og udgifter tillægges og fradrages i den  

 beregnede helårsindkomst og delårsindkomst.
Herved fremkommer henholdsvis den  

 regulerede helårsindkomst og den regulerede delårsindkomst.
 Stk. 3.  På grundlag af de opgjorte regulerede  

 helårsindkomster beregnes helårsskat efter personskattelovens §§ 6-9. Af de  

 beregnede skatter betales så stor en del, som svarer til forholdet mellem de  

 regulerede delårsbeløb og de regulerede helårsbeløb.
 § 96.  Når skattepligten ophører for en person, som  

 anvender et forskudt indkomstår, der udløber efter udgangen af det  

 kalenderår, det træder i stedet for, foretages opgørelsen af skattepligtig  

 indkomst, personlig indkomst og kapitalindkomst og skatteberegningen efter  

 reglerne i §§ 93-95.
 Stk. 2.  Ophører skattepligten den 1. januar eller  

 senere i det forskudte indkomstår, skal der for det kalenderår, som det  

 forskudte indkomstår træder i stedet for, svares et helt års skat af de  

 opgjorte helårsindkomster, henholdsvis de regulerede helårsindkomster.  

 Herudover svares der for det kalenderår, hvori skattepligten er ophørt, på  

 grundlag af helårsindkomsterne et skattebeløb, der udgør så stor en del af  

 helårsskatterne, som svarer til forholdet mellem den ved skattepligtens ophør  

 forløbne del af dette kalenderår og hele kalenderåret.
 § 97.  Når den selvstændige skattepligt for en person,  

 der anvender et forskudt indkomstår, ophører af anden grund end den  

 skattepligtiges død, svares der for det kalenderår, hvori skattepligten er  

 ophørt, formueskat for perioden fra kalenderårets begyndelse til  

 skattepligtens ophør.
Stk. 2.  I det i § 96, stk. 2, omhandlede tilfælde  

 svares der for det kalenderår, som det forskudte indkomstår træder i stedet  

 for, et fuldt års formueskat.
Endvidere svares der for det kalenderår, hvori  

 skattepligten er ophørt, formueskat for perioden fra dette kalenderårs  

 begyndelse til skattepligtens ophør.
 Stk. 3.  Formuen ansættes på grundlag af formuens værdi  

 ved skattepligtens ophør.
 § 98.  I de i § 91 og § 96, stk. 1, omhandlede  

 tilfælde foretages indkomstansættelsen og skatteberegningen efter de regler,  

 der er gældende for det kalenderår, hvor skattepligten er ophørt.
Stk. 2.  I det i § 96, stk. 2, omhandlede tilfælde  

 foretages indkomstansættelsen og skatteberegningen efter de regler, der  

 gælder for det kalenderår, hvori indkomståret begynder.
Den yderligere skat,  

 der skal erlægges for det kalenderår, hvori skattepligten er ophørt, beregnes  

 dog efter de for dette kalenderår gældende regler.
 Stk. 3.  Hvor der skal svares formueskat efter § 97,  

 finder reglerne i stk. 1 og 2 tilsvarende anvendelse.
 § 99.  Samlevende ægtefæller skal anvende fælles  

 indkomstår for kalenderår, der begynder efter ægteskabets indgåelse.
Stk. 2.  Hvis ægtefællernes indkomstår ved ægteskabets  

 indgåelse ikke er sammenfaldende, skal en af dem ændre sit indkomstår, så at  

 det bliver sammenfaldende med den anden ægtefælles indkomstår. Ægtefællerne  

 skal senest ved indgivelse af selvangivelsen vedrørende det kalenderår, hvori  

 ægteskabet indgås, oplyse, hvilket fælles indkomstår de fremtidig agter at  

 anvende.
Er sådan oplysning ikke meddelt, fastsætter ligningsmyndigheden,  

 hvilket af de af ægtefællerne hidtil benyttede indkomstår, der fremtidig skal  

 anvendes af begge ægtefæller.
§ 100.  For det kalenderår, hvori ægteskabet er  

 indgået, ansættes indkomsten på grundlag af det hidtil anvendte indkomstår.  

 Hvor bestemmelsen i § 99 medfører, at en ægtefælle ophører med at anvende  

 forskudt indkomstår, ansættes indkomsten for det indkomstår, der træder i  

 stedet for det kalenderår, hvori ægteskabet indgås, på grundlag af en  

 opgørelse af indkomsten i perioden fra det forskudte indkomstårs begyndelse  

 til udgangen af kalenderåret.
Reglerne i §§ 94-95 om omregning af indkomsten  

 til et års indkomst forinden skatteberegningen finder tilsvarende anvendelse.  

 Den af helårsindkomsterne, henholdsvis de regulerede helårsindkomster, og af  

 formuen ved udgangen af den pågældendes indkomstår beregnede skat svares med  

 beløbet for et år.
 § 101.  Ved anvendelsen af bestemmelserne i §§ 14-20  

 B, § 31 samt § 62 B på skattepligtige med forskudt indkomstår gælder reglerne  

 i §§ 102-113.
§ 102.  Ved anvendelsen af § 14, stk. 1, regnes som  

 foreløbige skatter i dødsåret de beløb, som forfaldt før dødsfaldet, men i  

 det kalenderår, hvori dødsfaldet fandt sted.
Til de foreløbige beløb  

 medregnes endvidere indkomstskatter, som skulle indeholdes af indtægter  

 indtjent i det nævnte tidsrum.
I de tilfælde, der omhandles i § 96, stk. 2,  

 omfatter reglen i § 14, stk. 1, tillige de foreløbige indkomstskattebeløb,  

 som forfaldt til betaling, eller som skulle indeholdes af indtægter indtjent  

 i kalenderåret forud for det år, hvori dødsfaldet fandt sted.
 § 103.  Ved anvendelsen af § 14, stk. 2 og stk. 9, kan  

 både skattemyndigheden og boet henholdsvis ægtefællen kræve afsluttende  

 ansættelse efter reglerne i §§ 92-98. Ved afgørelsen af, om der kan  

 fremsættes krav om regulering af den foreløbige skattebetaling, sammenlignes  

 de som følge af den afsluttende ansættelse beregnede skatter m.v. med den  

 foreløbige skattebetaling i den i § 102 nævnte periode.
§ 104.  Ved anvendelsen af bestemmelsen i § 14, stk.  

 4, anses som sidste indkomstår det seneste indkomstår forud for den  

 indkomstperiode, der danner grundlag for den afsluttende ansættelse.
Den  

 forholdsmæssige afskrivning, som omhandles i § 14, stk. 4, 2. pkt., omfatter  

 den indkomstperiode, der danner grundlag for den afsluttende ansættelse.  

 Grundlaget for af- og nedskrivninger opgøres i overensstemmelse med de  

 almindelige regler herom.
 § 105.  De selvangivelser, der er nævnt i § 14, stk. 6  

 og 7, omfatter den indkomstperiode, som skal lægges til grund for den  

 afsluttende ansættelse.
 § 106.  § 14, stk. 9, 3. pkt., omfatter overskydende  

 skat vedrørende kalenderåret forud for det kalenderår, hvori dødsfaldet har  

 fundet sted.
§ 107.  (Ophævet) § 108.  Falder skæringsdagen i den endelige  

 boopgørelse på et sådant tidspunkt i kalenderåret, at det til kalenderåret  

 svarende forskudte indkomstår er udløbet forinden, foretages en afsluttende  

 ansættelse af boets indkomst i tiden fra indkomstårets udløb til  

 skæringsdagen.
Indkomstansættelsen og skatteberegningen sker efter de regler,  

 som er gældende for det kalenderår, hvori skæringsdagen er beliggende.
§ 109.  For dødsboer, der anvender forskudt  

 indkomstår, indtræder formueskattepligten fra begyndelsen af det kalenderår,  

 hvori dødsfaldet har fundet sted.
Hvor det tidspunkt, der efter § 22, stk. 4,  

 lægges til grund for formueopgørelsen, ligger før dødsfaldet, opgøres den  

 skattepligtige formue på grundlag af formuens værdi ved dødsfaldet.
Stk. 2.  For dødsboer, der anvender forskudt indkomstår,  

 ophører formueskattepligten med udgangen af det sidste kalenderår forud for  

 skæringsdagen i den endelige boopgørelse.
Hvor det tidspunkt, der efter § 22,  

 stk. 4, lægges til grund for formueopgørelsen, ligger efter skæringsdagen,  

 opgøres den skattepligtige formue på grundlag af formuens værdi på  

 skæringsdagen.
 § 110.  Ved ophør af det privat skiftede bos  

 formueskattepligt efter § 20, stk. 4, 1. pkt., finder § 109, stk. 2,  

 anvendelse, idet 15 måneders fristens udløb dog træder i stedet for  

 skæringsdagen i den endelige boopgørelse.
 § 111.  Det uskiftede bo, som skiftes i længstlevende  

 ægtefælles levende live, jf. § 20 B, anvender samme indkomstår som  

 længstlevende.
 § 112.  Hvor afdødes underskud for et tidligere  

 indkomstår overføres til fradrag ved den afsluttende ansættelse, jf. § 31,  

 stk. 1, skal fradraget foretages ved opgørelsen af den regulerede  

 delårsindkomst efter § 95, stk. 2.
 § 113.  Hvor et dødsbo anvender et forskudt  

 indkomstår, der udløber inden udgangen af det kalenderår, som det træder i  

 stedet for, er det i § 62 B, 1. pkt., fastsatte forfaldstidspunkt den 1.  

 oktober i det følgende kalenderår.
 Bestemmelser om ikrafttræden m.v.
 § 114.  Skatteministeren fastsætter de nærmere regler,  

 der er nødvendige til lovens gennemførelse.
 § 115.  Tidspunktet for lovens ikrafttræden fastsættes  

 ved lov.
 § 116.  Loven gælder ikke for Færøerne og Grønland.
Skatteministeriet, den 5. august 1994 Ole Stavad / Claus Kargo (* 1) Denne lovbekendtgørelse indeholder bemærkninger om ikrafttrædelses-  

 og overgangsbestemmelser for love, der er vedtaget i folketingsåret 1993-94.  

 Bemærkninger om ikrafttrædelses- og overgangsbestemmelser for tidligere  

 vedtagne ændringer i kildeskatteloven er kun medtaget i det omfang, de  

 skønnes at have betydning.
 (* 2) Bestemmelserne i § 2, stk. 1, litra d, 5. pkt., har i den her  

 anførte affattelse virkning for formuegoder og lejede lokaler, der afstås  

 m.v. den 18. juni 1993 eller senere, jf. § 8, stk. 3, i lov nr. 428 af 25.  

 juni 1993.
 (* 3) Bestemmelsen i § 2, stk. 1, litra e, træder i den her anførte  

 affattelse i kraft den 27. juni 1993, jf. § 8, stk. 1 i lov nr. 428 af 25.  

 juni 1993. Bestemmelsens sidste pkt. har virkning for fast ejendom, der  

 afstås den 19. maj 1993 eller senere, jf. § 8, stk. 2, i den nævnte lov.
 (* 4) Bestemmelsen i § 8 A, har virkning for formuegoder, der overføres  

 til benyttelse i udlandet den 19. maj 1993 eller senere, jf. § 8, stk. 2, i  

 lov nr. 428 af 25. juni 1993.
 (* 5) Bestemmelserne i § 14 A, § 48 E i sin oprindelige form (jf. note  

 14-19), og § 64, stk. 11, har virkning for ansættelseskontrakter, der indgås  

 den 27. juni 1992 eller senere, og finder anvendelse på vederlag, der  

 optjenes efter kontraktens ikrafttræden, jf. § 5, stk. 2, i lov nr. 489 af  

 24. juni 1992.
Hvis fuld skattepligt her til landet er indtrådt inden 27. juni 1992, kan  

 bestemmelserne i § 14 A, § 48 E og § 64, stk. 11, finde anvendelse på det  

 første ansættelsesforhold, der er omfattet af de tre bestemmelser, uanset at  

 betingelsen i § 48 E, stk. 1, 3. pkt., (nu 4. pkt.), om skattepligtens  

 indtræden i forbindelse med ansættelsesforholdets påbegyndelse ikke er  

 opfyldt.
Det er en forudsætning, at der ikke er tale om et ansættelsesforhold  

 med en offentlig institution.
Den periode på sammenlagt 36 måneder, hvori  

 beskatning efter § 48 E, stk. 4, kan finde sted, reduceres forlods svarende  

 til perioden fra skattepligtens indtræden til påbegyndelsen af det nævnte  

 ansættelsesforhold, jf. § 5, stk. 3, i lov nr. 489 af 24. juni 1992.
 Hvis der, når bortses fra fastsættelsen af vederlaget, er tale om  

 videreførelse af et mellem parterne inden den 27. juni 1992 oprettet  

 ansættelsesforhold, kan det under forudsætning af, at kontrakten indgås  

 senest den 27. juli 1992, at det af kontrakten fremgår, at der er tale om en  

 videreførelse af en tidligere kontrakt, og at kontrakten ikke indgås med en  

 offentlig institution, ved kontraktindgåelsen aftales, at bestemmelserne i §  

 14 A, § 48 E og § 64, stk. 11, tillige skal finde anvendelse på vederlag, der  

 er optjent i perioden fra påbegyndelsen af det hidtidige ansættelsesforhold,  

 dog tidligst fra og med 1. juni 1991, og frem til påbegyndelsen af det  

 omhandlede ansættelsesforhold, jf. § 5, stk. 4, i lov nr. 489 af 24. juni  

 1992.
 (* 6) Bestemmelsen i § 16, stk. 1, sidste pkt., har i den her anførte  

 affattelse virkning for indkomståret 1993 og senere indkomstår, jf. § 16,  

 stk. 12, 1. pkt., i lov nr. 1117 af 22. december 1993. For boer, der er  

 afsluttet inden den 18. november 1993, gælder dog den i lovbekendtgørelse nr.  

 765 af 16. september 1993 affattede § 16, stk. 1, sidste pkt., jf. § 16, stk.  

 12, 2. pkt., i lov nr. 1117 af 22. december 1993.
 (* 7) Bestemmelsen i § 24 B, har i den her anførte affattelse virkning for  

 indkomst i form af udbytte, der oppebæres i indkomståret 1995 og senere  

 indkomstår, jf. § 6, stk. 2, i lov nr. 377 af 18. maj 1994.
 Bestemmelsen har i øvrigt virkning for udgifter og indtægter, der vedrører  

 tiden efter den 19. maj 1993, jf. § 4, stk. 2, i lov nr. 426 af 25. juni  

 1993.
 (* 8) Bestemmelserne i § 25 A, stk. 2, § 32, stk. 2, sidste pkt. og stk.  

 3, 4. pkt., § 40, § 41, stk. 1, 1. pkt., og § 60, stk. 1, litra f, har i den  

 anførte affattelse virkning fra og med indkomståret 1993, jf. § 9, stk. 2, i  

 lov nr. 1115 af 22. december 1993.
 (* 9) Bestemmelserne i § 29, stk. 1, 5. pkt., § 31, stk. 1, 4. pkt., og §  

 64, stk. 8, 3. pkt., har virkning fra og med indkomståret 1993, jf. § 9, stk.  

 2, i lov nr. 1115 af 22. december 1993.
 (* 10) Bestemmelserne i § 33, stk. 3, § 33 A, stk. 1 og stk. 2, 6. pkt.,  

 har i den her anførte affattelse virkning fra og med den 18. november 1993,  

 jf. § 16, stk. 1, i lov nr. 1117 af 22. december 1993.
Bestemmelsen i § 33, stk. 3, 2. pkt. (nu 1. pkt.) har i den her anførte  

 affattelse virkning for ejendomme, der udlægges fra dødsboer, hvor dødsfaldet  

 er sket efter den 19. maj 1993, jf. § 8, stk. 2, i lov nr. 427 af 25. juni  

 1993 (* 11) Bestemmelsen i § 33 A, stk. 2, 3-5. pkt., har virkning fra og med  

 den 18. november 1993, jf. § 16, stk. 1, i lov nr. 1117 af 22. december 1993.
 (* 12) Bestemmelsen i § 33 C, stk. 1, 3.-5. pkt., har virkning for  

 ejendomme, der afstås den 19. maj 1993 eller senere, jf. § 8, stk. 2, i lov  

 nr. 427 af 25. juni 1993. For ejendomme, der afstås før den 19. maj 1993,  

 finder § 33 C, stk. 1, 3. pkt., som affattet i lovbekendtgørelse nr. 778 af  

 17. september 1992, anvendelse.
 (* 13) Bestemmelsen i § 44, litra b, har i den her anførte affattelse  

 virkning for indkomst, som udbetales fra og med den 1. januar 1993, jf. § 5,  

 stk. 2, i lov nr. 1021 af 19. december 1992.
 (* 14) Bestemmelsen i § 48 E, stk. 1, 2. pkt., har virkning for beløb, der  

 beskattes fra og med indkomståret 1995, jf. § 3, stk. 2, i lov nr. 296 af 27.  

 april 1994.
 (* 15) Bestemmelsen i § 48 E, stk. 1, 4. pkt., har i den her anførte  

 affattelse virkning for personer, hvis skattepligt efter lovens § 1 indtræder  

 efter 30. juli 1994, jf. § 3, stk. 1 og 3, i lov nr. 296 af 27. april 1994,  

 jf. bekendtgørelse nr. 654 af 13. juli 1994.
 (* 16) Bestemmelserne i § 48 E, stk. 1, 5. pkt. og stk. 4, 1. pkt., har i  

 den her anførte affattelse virkning for vederlag, der optjenes fra den 1. i  

 måneden efter 30. juli 1994, jf. § 3, stk. 1 og stk. 4, 1. pkt., i lov nr.  

 296 af 27. april 1994, jf. bekendtgørelse nr. 654 af 13. juli 1994.
 (* 17) Bestemmelserne i § 48 E, stk. 5, 2. pkt., har virkning for  

 personer, der bliver skattepligtige efter lovens § 1, stk. 1, nr. 2, efter  

 30. juli 1994, jf. § 3, stk. 1 og 5, i lov nr. 296 af 27. april 1994, jf.  

 bekendtgørelse nr. 654 af 13. juli 1994.
 (* 18) Bestemmelsen i § 48 E, stk. 7, 1. pkt., har i den her anførte  

 affattelse virkning for ansættelseskontrakter, der indgås eller forlænges  

 efter 30. juli 1994, jf. § 3, stk. 1 og stk. 4, 2. pkt., i lov nr. 296 af 27.  

 april 1994, jf. bekendtgørelse nr. 654 af 13. juli 1994.
Bestemmelsen kan tillige finde anvendelse for ansættelsesforhold, hvor den  

 skattepligtige er blevet beskattet med 30 pct., men hvor der på grund af  

 overskridelse af den hidtidige periode i § 48 E, stk. 7, skal ske  

 efterbeskatning efter § 48 E, stk. 5. Det er dog en betingelse, at der er  

 tale om samme ansættelsesforhold, som blev forlænget efter § 48 E, stk. 7, at  

 ansættelsesforholdet er opretholdt den 30. juli 1994, og at parterne i det  

 samme løbende ansættelsesforhold efter dette tidspunkt aftaler, at dette skal  

 omfattes af periodeforlængelsen i § 48 E, stk. 7, 1. pkt.
Den samlede  

 forlængelse af en ansættelseskontrakt efter § 48 E, stk. 7, kan højst udgøre  

 24 måneder i alt, jf. § 3, stk. 1 og 6, i lov nr. 296 af 27. april 1994, jf.  

 bekendtgørelse nr. 654 af 13. juli 1994.
 (* 19) Bestemmelsen i § 48 E, stk. 9, har virkning fra og med indkomståret  

 1995, jf. § 3, stk. 1 og stk. 4, 3. pkt., i lov nr. 296 af 27. april 1994.
(* 20) Bestemmelserne i § 53, stk. 2, 2. pkt., § 56, stk. 2, litra a og b,  

 samt stk. 3, § 57, stk. 1 og stk. 2, 1., 2. og 4. pkt., samt § 69, stk. 3,  

 har i den her anførte affattelse virkning fra og med den 1. oktober 1994, jf.  

 § 4, stk. 6, i lov nr. 443 af 1. juni 1994. Skatteministeren kan ifølge  

 bestemmelsen fastsætte et tidligere virkningstidspunkt.
Bemyndigelsen er ikke  

 udnyttet.
 (* 21) Bestemmelsen i § 54, har i den her anførte affattelse virkning fra  

 og med indkomståret 1994, jf. § 10, stk. 2, i lov nr. 480 af 30. juni 1993.
(* 22) Bestemmelserne i § 56, stk. 1, 2. pkt. og stk. 2, litra c, samt §  

 63, stk. 2, 2. pkt., har virkning fra og med den 1. oktober 1994, jf. § 4,  

 stk. 6, i lov nr. 443 af 1. juni 1994. Skatteministeren kan ifølge  

 bestemmelsen fastsætte et tidligere virkningstidspunkt.
Bemyndigelsen er ikke  

 udnyttet.
 (* 23) Ved § 2 i lov nr. 422 af 1. juni 1994 ophævedes § 3, stk. 2 og 4, i  

 lov nr. 182 af 23. marts 1992 om ændring af kildeskatteloven og lov om særlig  

 indkomstskat m.v. (Ændret afregning af indkomstskat mellem staten, kommunerne  

 og amtskommunerne).
 (* 24) Bestemmelsen i § 64, stk. 6, har første gang virkning for  

 opgørelsen pr. 1. maj 1995 for indkomståret 1992 og følgende indkomstår, jf.  

 § 3, stk. 6, i lov nr. 182 af 23. marts 1992.
(* 25) Bestemmelsen i § 64 B har i den her anførte affattelse virkning for  

 forskelsbeløb, der vedrører kalenderåret 1994 og senere kalenderår.
Hvis det  

 forventede udskrivningsgrundlag i 1994 for henholdsvis Københavns Kommune,  

 Frederiksberg Kommune og amtskommunerne viser sig at overstige  

 udskrivningsgrundlaget for 1994 opgjort pr. maj 1996, beregnes eventuelt  

 rentetillæg efter lovens § 64, stk. 3, der vedrører kalenderåret 1994, af den  

 del af forskelsbeløbet, der overstiger følgende procent af de månedlige  

 beløb, der efter lovens § 64, stk. 2, er udbetalt til kommunen for  

 kalenderåret 1994: 3 pct. med fradrag af den procent, hvormed det forventede  

 udskrivningsgrundlag måtte overstige det pr. maj 1996 opgjorte  

 udskrivningsgrundlag, jf. § 3, stk. 1, i lov nr. 422 af 1. juni 1994.
 Hvis det forventede udskrivningsgrundlag i 1994 for henholdsvis Københavns  

 Kommune, Frederiksberg Kommune og amtskommunerne viser sig at overstige  

 udskrivningsgrundlaget for 1994 opgjort pr. maj 1996, beregnes eventuelt  

 rentetillæg efter lovens § 64, stk. 4, der vedrører kalenderåret 1994, af den  

 del af forskelsbeløbet, der overstiger følgende procent af de månedlige  

 beløb, der efter lovens § 64, stk. 2, er udbetalt til kommunen for  

 kalenderåret 1994: 3 pct. med tillæg af den procent, hvormed det forventede  

 udskrivningsgrundlag måtte overstige det pr. maj 1996 opgjorte  

 udskrivningsgrundlag, jf. § 3, stk. 2, i lov nr. 422 af 1. juni 1994.
 (* 26) Bestemmelsen i § 64 C har virkning for forskelsbeløb, der vedrører  

 kalenderåret 1994 og senere kalenderår, jf. § 3, i lov nr. 422 af 1. juni  

 1994.
(* 27) Bestemmelserne i § 65, stk. 1, 1. og 2. pkt.,. samt § 73 B, stk. 3,  

 har i den her anførte affattelse virkning fra og med indkomståret 1994 for  

 selskaber og foreninger, hvis indkomstår 1994 påbegyndes den 27. oktober 1993  

 eller senere.
For selskaber og foreninger, hvis indkomstår 1994 er påbegyndt  

 før den 27. oktober 1993, har bestemmelserne i den her anførte affattelse  

 virkning fra og med indkomståret 1995, jf. § 17, stk. 2, i lov nr. 374 af 18.  

 maj 1994.
Indeholdelsesprocenten på 25 har dog først virkning fra og med den 1.  

 januar 1996. Indtil dette tidspunkt skal indeholdelse ske med 30 pct.
For  

 skattepligtige med bagudforskudt indkomstår 1996 gælder særlige  

 overgangsregler.
Har en skattepligtig med bagudforskudt indkomstår 1996  

 oppebåret udbytte i perioden mellem indkomstårets begyndelse og 1. januar  

 1996, udgør endelig skat efter personskattelovens § 8 a, stk. 1, og § 15,  

 stk. 2, 30 pct. af denne del af aktieindkomsten.
Disse udbytter anses i  

 størst muligt omfang for at udgøre den del af aktieindkomsten for 1996, for  

 hvilken der beregnes endelig skat, jf. § 19, stk. 8, i lov nr. 421 af 25.  

 juni 1993. (Henvisningen til 1. pkt., i § 19, stk. 8, 3. pkt., i den nævnte  

 lov, må anses for ikke at være korrekt.
Antagelig skulle der være henvist til  

 2. pkt.).
(* 28) Bestemmelsen i § 65, stk. 6, har virkning fra og med indkomståret  

 1994 for selskaber og foreninger, hvis indkomstår påbegyndes den 27. oktober  

 1993 eller senere.
For selskaber og foreninger, hvis indkomstår 1994 er  

 påbegyndt før den 27. oktober 1993, har bestemmelsen virkning fra og med  

 indkomståret 1995, jf. § 17, stk. 2, i lov nr. 374 af 18. maj 1994.
