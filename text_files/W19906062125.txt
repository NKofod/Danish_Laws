 Bygge- og Boligstyrelsen stadfæstet, at boligydelse ikke kunne ydes  

 efter reglerne om boligydelse til lejere, da boligstøtteansøgeren som ejer af  

 en partialobligation i ejendommen ikke kunne betragtes som lejer i ejendommen  

 i henhold til lov om individuel boligstøtte.
 Styrelsen vurderede på baggrund af de foreliggende oplysninger, at  

 partialobligationen kunne overdrages, og at der i forbindelse hermed kunne  

 ske en kapitalisering af anvisningsretten til lejligheden.
 »Bygge- og Boligstyrelsen har fra Amtsankenævnet for Sønderjyllands  

 Amt modtaget Deres klage af 18. juni 1990, hvor De på vegne af Deres mor,  

 N.N., har indbragt amtsankenævnets afgørelse af 7. juni 1990 vedrørende, at  

 boligstøtte er beregnet i henhold til reglerne i lov om individuel  

 boligstøtte § 28.
 Det fremgår af sagen, at Deres mor bebor en lejlighed, hvortil der er  

 knyttet en partialobligation med pålydende 7.000 kr.
Det fremgår endvidere, at Deres mor i perioden 1982 til 1. marts 1989 har  

 modtaget boligstøtte til lejligheden, hvorefter støtten ophørte med  

 henvisning til husstandsindkomstens størrelse begrundet i, at Deres søster  

 flyttede ind i lejligheden.
Den 18.02.1990 døde Deres søster, hvorefter der  

 påny blev ansøgt om boligstøtte til lejligheden.
 Haderslev Kommune meddelte ved skrivelse af 16. marts 1990, at boligstøtte  

 til Deres mor vil blive beregnet efter Boligstyrelsens vejledning af 22.  

 oktober 1987, jf. afsnit 11, pkt. 11.3, »Særlige boligtyper«, med  

 henvisning til, at der til lejligheden er knyttet partialobligation.
Amtsankenævnet for Sønderjylland har herefter i en afgørelse af 07.06.1990  

 tiltrådt Haderslev Kommunes afgørelse.
Nævnet har lagt vægt på, at Deres mor  

 ejer en partialobligation i ejendommen, og derfor er omfattet af  

 boligstøttelovens § 28, stk. 1, nr. 4.
 Nævnet har endvidere i sin afgørelse anført, at den omstændighed, at  

 Haderslev Kommune fejlagtigt har udbetalt boligstøtten til Deres mor efter  

 andre regler indtil den 1. marts 1989, ikke medfører, at Deres mor på grund  

 af ændringer i husstandsindkomsten har krav på boligstøtte efter andre regler  

 end de for ejendommen gældende.
 De anfører i Deres klageskrivelse af 25.06.1990 for så vidt angår  

 bebyggelsen Mariegården:
- at obligationen giver ingen indflydelse på ejendommens drift, - der er i dag ingen værdistigning overhovedet, og Deres mor skal være  

 heldig, hvis obligationen sælges til anskaffelsesprisen, - at prisen for obligationen fungerer som et almindeligt indskud, - siden 1989 bliver der ikke mere lavet mad i det fælles køkken med  

 spisested, hvilket har forringet værdien af obligationen væsentligt, - lejlighederne er, begrundet i et meget lille køkken, kun egnede for  

 pensionister.
Efter 63, stk. 2, i lov om individuel boligstøtte kan amtsankenævnets  

 afgørelser ikke indbringes for anden administrativ myndighed.
Boligministeren  

 kan dog optage en sag til behandling, når det skønnes, at sagen er af  

 principiel betydning.
 Bygge- og Boligstyrelsen har fundet, at spørgsmålet om beregning af  

 boligstøtte til beboelseslejligheder, hvortil der er knyttet  

 partialobligationer, er af principiel betydning, og man har derfor taget  

 dette spørgsmål i sagen op til behandling.
Bygge- og Boligstyrelsen skal i den anledning meddele, at det fremgår af  

 boligstøttelovens § 1, at lejere har ret til boligstøtte.
Boligstøtte til  

 lejere, som er pensionister, betegnes som boligydelse.
Boligstøtte til lejere  

 ydes som tilskud efter lovens §§ 26 og 27.
Af boligstøttelovens § 2 fremgår, at ejere eller andelshavere, der er  

 pensionister, har ret til boligydelse.
Boligstøtte til husstande, der ikke er  

 lejere, ydes således kun til pensionister.
Denne støtte ydes dels som lån,  

 dels som tilskud, efter lovens §§ 27 og 28.
 Af pkt. 2.1 i Boligstyrelsens vejledning af 22. oktober 1987 er herom  

 nærmere anført, at der herefter ikke vil kunne ydes boligsikring til lejere,  

 der ved fraflytning har ret til fortjeneste ved videresalg til den nye lejer  

 af aktier eller partialobligationer, hvortil brugsretten til lejligheden er  

 knyttet.
 Det er overfor Bygge- og Boligstyrelsen oplyst, at partialobligationerne i  

 ejendommen for nuværende kan omsættes til priser i størrelsesordenen 100.000  

 kr.
 På baggrund af de foreliggende oplysninger er det Bygge- og  

 Boligstyrelsens opfattelse, at partialobligationen kan overdrages, og at der  

 i forbindelse hermed kan ske en kapitalisering af anvisningsretten til  

 lejligheden.
 Bygge- og Boligstyrelsen finder på denne baggrund ikke, at Deres mor som  

 ejer af en partialobligation i ovennævnte ejendom kan betragtes som lejer i  

 ejendommen i henhold til lov om individuel boligstøtte, og styrelsen har  

 derfor ikke fundet grundlag for at tilsidesætte Amtsankenævnet for  

 Sønderjylland's afslag på at yde boligydelse efter reglerne om boligydelse  

 til lejere.
 Den omstændighed, at Haderslev Kommune fejlagtigt har udbetalt boligstøtte  

 til Deres mor som lejer indtil den 1. marts 1989, medfører efter styrelsens  

 opfattelse ikke, at Deres mor i forbindelse med en ny ansøgning har krav på  

 boligstøtte efter andre regler end de i lovgivningen gældende.
