Tillægsbetænkning afgivet af Arbejdsmarkedsudvalget den 31.  

 maj 2006 Tillægsbetænkning over Forslag  

 til lov om ændring af lov om lige løn til mænd og kvinder (Kønsopdelt lønstatistik og redegørelser om lige løn) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 7. december 2005 og var til 1.  

 behandling den 18. januar 2006. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den 17.  

 maj  

 2006. Lovforslaget var til 2. behandling den 31. maj 2006, hvorefter det blev  

 henvist til fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
2. Indstillinger Et  

  

 mindretal  

  

 i  

 udvalget (V og KF) indstiller lovforslaget til  

  

 vedtagelse uændret.
 Et  

  

 andet mindretal  

  

 i  

 udvalget (S) vil redegøre for sin stilling til lovforslaget ved 3.  

 behandling.
 Et  

  

 tredje mindretal  

  

 i  

 udvalget (DF) indstiller lovforslaget til  

  

 forkastelse.
 Et  

  

 fjerde mindretal  

  

 i  

 udvalget (RV) vil redegøre for sin stilling til lovforslaget ved 3.  

 behandling.
 Et  

  

 femte mindretal  

  

 i  

 udvalget (SF) vil redegøre for sin stilling til lovforslaget ved 3.  

 behandling.
 Et  

  

 sjette mindretal  

  

 i  

 udvalget (EL) vil redegøre for sin stilling til lovforslaget ved 3.  

 behandling.
3. Politiske bemærkninger Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget har valgt at redegøre for  

 partiernes stilling til lovforslaget ved 3. behandling.
S, RV, SF og EL ser ligestilling mellem kønnene som en af de  

 mest grundlæggende værdier i det danske samfund.
Derfor er den lønforskel  

 mellem  

 kvinder og mænd på op mod 15-20 pct., der fortsat eksisterer, selv om vi i år  

 kan fejre ligelønslovens 30-års-fødselsdag, helt uacceptabel.
Partierne har  

 derfor længe arbejdet for at få indført kravet om kønsopdelt lønstatistik som  

 en del af arbejdet for at fremme ligeløn mellem mænd og kvinder og sikring  

 af,  

 at ligelønsloven bliver overholdt.
Partierne mener, at statistikkerne er  

 nødvendige for at sikre arbejdsmarkedets parter et redskab til at gøre noget  

 ved uligelønnen.
Som det er i dag, har lønmodtagerne ikke nogen effektiv  

 mulighed for at kontrollere, om ligelønsloven bliver overholdt, og  

 arbejdsgiverne  

 er ikke forpligtede til at arbejde med ligelønsproblematikken.
Derfor fik SR-regeringen med støtte fra SF og EL i 2001 vedtaget  

 en lov i Folketinget, som netop indførte et krav om kønsopdelt lønstatistik  

 for  

 virksomheder med over 10 ansatte og med grupper af 5 mænd og 5 kvinder med  

 arbejde af samme værdi.
Venstre, Dansk Folkeparti og Det Konservative  

 Folkeparti stemte dengang imod loven.
Og da VK-regeringen trådte til i 2001,  

 suspenderede de samme partier loven om kønsopdelt lønstatistik.
Siden har S,  

 RV,  

 SF og EL flere gange fremsat beslutningsforslag om at lade loven fra 2001  

 træde  

 i kraft igen.
Hver gang har Venstre, Dansk Folkeparti og Det Konservative  

 Folkeparti stemt imod, senest i april 2004.
Derfor var det overraskende, da regeringen midt under  

 folketingsvalgkampen i 2005 pludselig annoncerede, at man ville foreslå at  

 indføre  

 kønsopdelt lønstatistik.
Men da regeringen endelig fremsatte lovforslaget,  

 stod  

 det klart, at regeringen fortsat sætter hensynet til virksomhederne over  

 indsatsen  

 for at skabe ligeløn.
Kun en meget lille del af arbejdsmarkedet vil blive  

 dækket af kravet om kønsopdelt lønstatistik med regeringens forslag, og flere  

 brancher vil gå helt fri af kravet.
Beskæftigelsesministeren har selv i svaret på spørgsmål 19  

 oplyst, at blot 290.290 lønmodtagere i den private sektor vil være dækket af  

 lovforslaget,  

 svarende til kun ca. 15 pct. af de privatansatte.
Denne helt utilstrækkelige  

 dækningsgrad skyldes kravene om, at virksomheden skal have mindst 35 ansatte,  

 og at der kun skal føres statistik over grupper af mindst 10 medarbejdere af  

 hvert køn, der udfører »samme arbejde« kategoriseret ud fra den 6-cifrede  

 DISCO-kode.
Kravet om mindst 35 medarbejdere udelukker de mange små og mellemstore  

 virksomheder, som præger det danske arbejdsmarked.
Det er paradoksalt, da det  

 ofte netop er de mindre virksomheder, der har problemerne med uligeløn (jf.  

 svaret på spørgsmål 13). Loven vil derfor ikke dække dér, hvor der er størst  

 behov for det.
S, RV, SF og EL mener, at alle virksomheder med 10 ansatte  

 eller  

 derover skal udarbejde kønsopdelt lønstatistik.
Disse virksomheder  

 indberetter  

 allerede i dag  

 lønoplysninger til  

 Danmarks Statistik, hvorfor det ikke ville være forbundet med store  

 administrative  

 byrder at udtrække kønsopdelt statistik.
Kravet om mindst 10 medarbejdere af hvert køn i samme 6-cifrede  

 DISCO-kode begrundes med hensynet til medarbejdernes anonymitet.
Imidlertid  

 har  

 Danmarks Statistik  hvilket ministeren bekræfter i svaret på spørgsmål  

 31   

 oplyst, at Danmarks Statistik ikke ser problemer med at  

 sikre anonymiteten for personer, der indgår i en statistikgruppe på 5  

 personer.  

 De lønstatistikker, der udarbejdes for staten og kommunerne opererer da også  

 med celler med ned til 3 og 5 personer.
Det er endvidere værd at bemærke, at  

 lønmodtagerorganisationerne i høringssvarene også argumenterer for mindre  

 celler.
 Endvidere er S, RV, SF og EL imod anvendelsen af den 6-cifrede  

 DISCO-kode, som vil betyde, at det kun vil være muligt at sammenligne »samme  

 arbejde« og ikke »arbejde af samme værdi«, sådan som ligelønsloven  

 foreskriver.  

 Derfor har partierne stillet ændringsforslag om at benytte den mindre  

 detaljerede, 4-cifrede DISCO-kode.
Det er bekymrende, at ministeren ikke har kunnet svare klart »ja«  

 eller »nej« på spørgsmålet om, hvorvidt en medarbejder har ret til at kende  

 sin  

 egen DISCO-kode.
Kendskab til denne er forudsætningen for at kunne vurdere,  

 om  

 man har krav på en kønsopdelt lønstatistik.
 Herudover mener partierne, at der bør anvendes det samme  

 lønbegreb, således at det bliver muligt at følge udviklingen over tid, og  

 partierne støtter ikke regeringens forslag om »metodefrihed« på det område.
For så vidt angår regeringens forslag om, at en virksomhed kan omgå  

 kravet om at udarbejde kønsopdelt lønstatistik, hvis der efter aftale med  

 medarbejderne  

 i stedet udarbejdes en ligestillingsredegørelse, finder S, RV, SF og EL, at  

 ligestillingsredegørelserne bør være et supplement til og ikke en erstatning  

 for lønstatistik.
Endvidere bør der indgå et ligestillingsregnskab for  

 virksomheden  

 i redegørelsen.
S, RV, SF og EL beklager, at der ikke kunne samles flertal i  

 Folketinget for de i betænkningen stillede ændringsforslag, som ville have  

 sikret, at langt flere lønmodtagere ville være dækket af kravet om kønsopdelt  

 lønstatistik. Ændringsforslagene, der med hensyn til virksomhedsstørrelse  

 m.v.  

 lægger sig op ad loven fra 2001, ville have betydet, at virksomheder med 10  

 ansatte og derover, hvor 5 kvinder og 5 mænd arbejder under samme 4-cifrede  

 DISCO-kode, ville være omfattet.
Det svarer ifølge svaret på spørgsmål 20 til  

 1.081.046  

 lønmodtagere.
Det er altså over tre gange så mange, som regeringens  

 lovforslag  

 omfatter.
 Partierne bag ændringsforslagene mener, at regeringens forslag  

 om kønsopdelt lønstatistik er helt utilstrækkeligt, idet det kun omfatter en  

 meget lille del af det private arbejdsmarked og ikke engang den del, hvor  

 problemerne med uligeløn er størst, nemlig de små og mellemstore  

 virksomheder.  

 Det kan konstateres, at regeringen på trods af de flotte meldinger i  

 valgkampen  

 i 2005 har vægtet hensynet til arbejdsgiverne højere end viljen til at gøre  

 noget reelt ved uligelønnen.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 99 efter  

 afgivelse af betænkning Bilagsnr.
