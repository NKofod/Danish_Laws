Skure o.l. med velfærdsfaciliteter Indledning Denne anvisning knytter sig til reglerne om arbejdsstedets indretning og  

 til bekendtgørelse nr. 693 af 14. oktober 1991 om byggepladsers og lignende  

 arbejdssteders indretning.
 Kapitel 9 i bekendtgørelsen fastsætter, hvilke faciliteter der skal  

 etableres i forbindelse med bygge- og anlægsarbejder til brug for de  

 beskæftigede på byggepladsen.
Faciliteterne kan ifølge reglerne etableres i eksisterende bygninger,  

 skure, skurvogne o.l., som skal være forsvarligt indrettet.
Denne anvisning  

 giver nærmere retningslinier for, hvorledes kravet om forsvarlig indretning  

 kan opfyldes for skure, skurvogne o.l.
 Bekendtgørelsens regler om velfærdsfaciliteter og denne anvisning bygger  

 på en aftale fra 1988 mellem parterne i branchesikkerhedsrådet »Bygge og  

 Anlæg« om velfærdsforanstaltninger og skure på bygge- og anlægspladser.
 Arbejdstilsynet kræver, at skure o.l. med velfærdsfaciliteter er indrettet  

 i overensstemmelse med anvisningen eller på anden lige så forsvarlig måde.
1. Område 1.1 Anvisningen gælder for indretningen af skure, skurvogne eller  

 lignende enheder, flytbare i sin helhed eller i moduler, der anvendes som  

 velfærdsforanstaltninger efter reglerne om arbejdsstedets indretning.
 1.2 I forbindelse med arbejde, der på det pågældende arbejdssted  

 ikke varer mere end 2 uger, og hvorved arbejdsgiveren har højst 4  

 beskæftigede, kan der dog anvendes skurvogne o.l., hvis indretning fraviger  

 anvisningens bestemmelser, forudsat at skurvognen er egnet og har de  

 faciliteter, der skal være til rådighed for de ansatte ifølge reglerne om  

 arbejdsstedets indretning.
 1.3 Indtil den 1. februar 1995 finder anvisningen ikke anvendelse  

 på skurvogne o.l., der er taget i brug inden den 1. februar 1990, hvis deres  

 indretning opfylder de på dette tidspunkt gældende regler  

 (Arbejdsministeriets bekendtgørelse nr. 165 af 26. april 1960 om regulativ  

 for velfærdsforanstaltninger i bygge- og anlægsvirksomhed).
2. Indretning 2.1 Toilet 2.1.1 Toiletrum skal have et gulvareal på mindst 1 (m2) og være  

 forsynet med en aftræksventil på mindst 100 (cm2). Der skal indrettes et  

 toiletrum for hver 15 personer.
 2.1.2 Toilettet skal være forsynet med vandudskylning og kunne  

 tilsluttes kloak.
 2.1.3 Bestemmelsen i 2.1.2 gælder ikke skurvogne, der anvendes  

 under forhold, hvor der efter reglerne om arbejdsstedets indretning ikke  

 kræves kloaktilslutning, men toilettet skal have samme hygiejniske standard  

 som toilet med vandudskylning.
2.2 Spisefaciliteter 2.2.1 Spiserum skal have et gulvareal, der udgør mindst 1 m2 pr.  

 person, der benytter det samtidigt, med et tillæg på 1 m2 til det samlede  

 gulvareal.
2.2.2 Spiserum skal være særskilt.
Mad og drikke skal kunne  

 opbevares sundhedsmæssigt forsvarligt, om muligt i køleskab, og der skal være  

 mulighed for at varme mad, vand til kaffe og lignende.
 2.2.3 Rummet skal være forsynet med mindst 2 aftræksventiler på  

 mindst 100 cm2 pr. ventil.
2.2.4 Spiserummet skal være forsynet med et vinduesareal svarende  

 til mindst 10 % af gulvarealet.
Mindst et vindue skal kunne åbnes.
 2.2.5 Vinduer skal være forsynede med solafskærmning, fx gardiner.
2.3 Omklædnings-, vaske- og brusefaciliteter 2.3.1 Omklædningsrums gulvareal skal udgøre mindst 1 m2 for hver  

 person ud over de arealkrav, der stilles til vaske- og brusefaciliteter, jf.  

 2.3.4.
 2.3.2 Rummet skal være forsynet med en aftræksventil på mindst 100  

 cm2.
 2.3.3 Rummet skal være udstyret og indrettet, så følgende krav er  

 opfyldt:
 2.3.4  Der skal være direkte adgang fra omklædningsrum til vaske-  

 og brusefaciliteter, der skal opfylde følgende krav:
2.4 Isolering 2.4.1 Ydervægge skal være isolerede med materiale med en  

 isoleringsevne mindst svarende til 75 mm mineraluld med en lambdaværdi på  

 0,039 W/(m2) graderC.
 2.4.2 Lofter og gulve skal være isolerede med materiale med en  

 isoleringsevne mindst svarende til 100 mm mineraluld med en lambdaværdi på  

 0,039 W/(m2) graderC.
 2.4.3 Vinduer skal være forsynede med 2 lag glas eller lignende  

 eller bestå af termoruder.
2.5 Indvendige vægge og gulvbelægning 2.5.1 Indvendige vægge og gulvbelægning skal bestå af let  

 afvaskelige materialer.
2.6 Loftshøjde 2.6.1 Rummenes fri højde skal være mindst 2,10 m.
I meget store  

 enheder (pavilloner) skal højden dog mindst være 2,30 m.
2.7 Belysning 2.7.1 Der skal findes kunstig belysning med en belysningsstyrke på  

 mindst 200 lux målt 85 cm over gulvet.
2.8 Opvarmning 2.8.1 Rummene skal kunne opvarmes til mindst 18 grader C.
