En bank reklamerede for en ungdomskonto benævnt »20'eren«.
I  

 reklamematerialet anførtes, at der til kontoen gratis var tilknyttet en  

 ulykkesforsikring.
Forbrugerombudsmanden fandt tilbuddet i strid med  

 markedsføringslovens § 6, stk. 1. Såfremt forsikringen kunne erhverves gratis  

 uafhængigt af, om forbrugeren oprettede en konto eller ej, burde der gives  

 tydelig oplysning herom i reklamematerialet, jfr. markedsføringslovens § 2,  

 stk. 1.
2.4.4. Reklamering med ulovlig tilgift i forbindelse med en bankkonto for  

 unge En bank markedsførte et nyt produkt i form af en ungdomskonto, hvortil der  

 var knyttet forskellige fordele og tilbud.
Et af disse tilbud lød »Skal  

 du ud at rejse, giver vi dig en gratis 20'er ulykkesforsikring«.
Forbrugerombudsmanden fandt, at dette tilbud var i strid med § 6, stk. 1,  

 i markedsføringsloven om ulovlig tilgift.
Banken var ikke enig i dette, idet  

 den mente, at tilbudet om gratis ulykkesforsikring ikke var knyttet til nogen  

 hovedydelse.
Kunden behøvede kun formelt at oprette kontoen, d.v.s. oplyse  

 navn, adresse og cpr.nr., for at blive forsikret.
Banken stillede ikke på  

 nogen måde krav om, at kontoen blev benyttet.
Den kunne endvidere ophæves til  

 enhver tid.
I denne forbindelse meddelte Forbrugerombudsmanden under henvisning til en  

 tidligere Sø- og Handelsretsdom, at oprettelsen af en konto i en forretning  

 anses for indledning til køb, uanset om kontoen benyttes.
Derfor fastholdt  

 Forbrugerombudsmanden, at den skete markedsføring var reklamering med og i  

 givet fald ydelse af ulovlig tilgift.
 Banken ændrede herefter tilbudet på en sådan måde, at erhvervelsen af en  

 gratis rejseulykkesforsikring ikke var betinget af, at der formelt oprettedes  

 en konto.
 Den ændrede annoncering kom til at lyde således »20'eren er en anden  

 måde at have bank på«, »20'eren er for dig i 20'erne«,  

 »20'eren giver låneret på 10.000 kr.«, »20'eren giver højere  

 rente«, »vi giver gratis rejseulykkesforsikring... kom ind i banken  

 og hør mere«.
 I en brochure vedrørende kontoen lød en af overskrifterne »gratis  

 rejseulykkesforsikring«, og i brødteksten anførtes det »kom ind og  

 hør nærmere om 20'eren og få en gratis rejseulykkesforsikring«.
Forbrugerombudsmanden meddelte, at markedsføringen var vildledende og i  

 strid med god markedsføringskik, jfr. § 2, stk. 1, og § 1 i  

 markedsføringsloven.
Endvidere var der tale om reklamering med ulovlig  

 tilgift, jfr. § 2, stk. 1, og § 1 i markedsføringsloven.  

 Forbrugerombudsmanden fandt, at den nævnte placering af omtalen af  

 rejseulykkesforsikringen i såvel brochuren som annoncerne samt ordvalget i  

 øvrigt bevirkede, at forbrugeren ved et hastigt overblik kunne få den  

 opfattelse, at erhvervelsen af forsikringen var betinget af oprettelsen af en  

 bankkonto.
 Ifølge international kodeks for reklamepraksis skal en reklame bedømmes  

 efter den sandsynlige indvirkning på forbrugeren.
Banken oplyste, at den fremover ville bestræbe sig på at tydeliggøre, at  

 en gratis ulykkesforsikring kunne erhverves uafhængigt af, om forbrugeren  

 opretter en konto eller ej. (J.nr.
FO 88-511-178) (*1) Offentliggjort i Forbrugerstyrelsens juridiske årbog 1990, s. 60.
