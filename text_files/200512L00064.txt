Fremsat den 10. november 2005  

 af Poul Henrik Hedeboe (SF),  

 Pernille Blach Hansen (S), Martin Lidegaard (RV)  

 og Per Clausen (EL) Forslag til Lov  

 om ændring af færdselsloven (Hjemmel til  

 tidsubegrænsede forsøg med færdselsregulerende foranstaltninger) § 1 I færdselsloven, jf. lovbekendtgørelse nr. 712 af 2. august  

 2001, som ændret senest ved lov nr. 557 af 24. juni 2005, foretages følgende  

 ændring:
 1.  

  

 I  

  

 § 92 d, stk. 1, 1. pkt.,  

  

 udgår  

 »tidsmæssigt og«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Den tekniske baggrund for lovforslaget skal ses i det afslag,  

 Justitsministeriet den 13. maj 2005 gav Københavns Kommune på en ansøgning om  

 at indføre en miljøzone som et 3-årigt forsøg.
Afslaget blev givet med henvisning til, at et sådant  

 tidsbegrænset forsøg vurderedes at være af ekspropriativ karakter.
I  

 ministeriets afgørelse fremføres det, at dette navnlig skulle ses i lyset af,  

 at hjemmelen i færdselsloven alene giver mulighed for indførelse af  

 tidsbegrænsede forsøg, og i den forbindelse vurderedes miljøzoneordningen at  

 pålægge en lang række indehavere af tunge køretøjer at skulle foretage  

 engangsinvesteringer, som ville række ud over forsøgsperioden. (Side 13 i  

 Justitsministeriets  

 afgørelse, der er omdelt i folketingsåret 2004-05, 2. samling, TRU alm. del  

   

 bilag 214).
 For at imødegå denne hindring for, at der kan gives tilladelse  

 til en miljøzone, foreslår forslagsstillerne at lade kravet om tidsmæssigt  

 begrænsede forsøg udgå af færdselslovens hjemmel til at kunne tillade  

 færdselsregulerende foranstaltninger, således at der ikke kun kan gives  

 tilladelse til forsøg, der er tidsbegrænsede, men til geografisk afgrænsede  

 forsøg, uanset om de er tidsbegrænsede eller tidsubegrænsede.
 Den miljø- og sundhedspolitiske baggrund for forslaget er de  

 alarmerende danske og udenlandske undersøgelser, der viser, at specielt  

 dieselpartikler i større byområder har en stor sundhedsskadelig effekt.
En undersøgelse lavet af  

 Danmarks Miljøundersøgelser og Københavns Universitet i samarbejde med en  

 række  

 andre danske og udenlandske institutioner se (  

  

 http://www.mst.dk/default.asp?Sub=http://www.mst.dk/transport/05080001.htm  

  

 )  

 konkluderer, at luftforureningen fra trafikken har målbare biologiske  

 effekter  

 for københavnerne.
Der er f.eks. fundet en sammenhæng mellem udsættelsen for  

 trafikpartikler (fine/ultrafine) og tegn på skader på arvematerialet i de  

 hvide  

 blodlegemer.
Selv om dette ikke i sig selv kan siges at være en egentlig  

 sundhedsskadelig effekt, er det et signal om, at selv kort tids udsættelse  

 for  

 ultrafine partikler kan medføre en målelig biologisk effekt.
Blandt børn  

 under  

 18 måneder, som har en arveligt betinget risiko for astma, er der desuden  

 fundet en sammenhæng mellem forekomsten af hvæsende vejrtrækning og  

 udeluftens  

 koncentration af partikler og gasarter, der overvejende stammer fra  

 trafikken.  

 Effekterne er stærkere, jo tættere man kommer på Københavns centrum.
I denne opdaterede befolkningsundersøgelse er  

 partikelforureningens betydning for dødelighed og sygelighed i København  

 beregnet ud fra de målte partikel- og tjærestofniveauer i dette projekt og ud  

 fra dosis-respons-tal fra WHO.
De viser, at partikelforureningen, målt som  

 PM2,5,  

 årligt medfører ca. 780 for tidlige dødsfald målt pr.1 million københavnere  

 og  

 860-2.260 ekstra hospitalsindlæggelser på grund af hjertekarsygdomme og  

 luftvejsproblemer.
 Endvidere konkluderes det, at indførelse af miljøzoner betaler  

 sig.
De samfundsøkonomiske beregninger viser et velfærdsøkonomisk  

 overskud ved indførelse af en konkret miljøzone i København i  

 størrelsesordenen  

 76 mio. kr. om året.
Tallet er baseret på, at omkostningen ved at gennemføre  

 miljøzonen vil være 84 mio. kr. årligt, og at den økonomiske gevinst ved en  

 forbedret sundhedstilstand er beregnet til 160 mio. kr. årligt.
Forslagsstillerne mener derfor, at det er meget vigtigt hurtigt  

 at få indført miljøzoner i bl.a.
København, hvor der er et politisk flertal  

 bag  

 en sådan beslutning.
Skriftlig fremsættelse Poul Henrik Hedeboe  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af færdselsloven. (Hjemmel til tidsubegrænsede forsøg med  

 færdselsregulerende  

 foranstaltninger).
(Lovforslag nr.
L 64).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 92 d.  

  

 Trafikministeren kan, når det findes færdselssikkerhedsmæssigt forsvarligt,  

 efter høring af politiet tillade kommunalbestyrelser i disses egenskab af  

 vejbestyrelse eller vejmyndighed at udføre tidsmæssigt og geografisk  

 begrænsede  

 forsøg med færdselsregulerende foranstaltninger, der ikke kan udføres i  

 medfør af færdselslovens bestemmelser, herunder forsøg, der alene er  

 begrundet i miljømæssige hensyn.
Trafikministeren kan i forbindelse med  

 sådanne forsøg fravige bestemmelserne i § 2, nr. 2, 6, 8 og 11-13,  

 § 5, stk. 2, §§ 6, 10, 11 og 13. Ministeren kan udstede  

 forskrifter i forbindelse med en konkret tilladelse.
 Stk. 2.  

  

 Anmodning om tilladelse til forsøg  

 indsendes af kommunalbestyrelsen til Trafikministeriet ledsaget af en nærmere  

 beskrivelse af forsøget.
 Stk. 3.  

  

 Kommuner kan opkræve betaling for  

 certifikater, parkeringstilladelser eller lignende, der udstedes i  

 forbindelse  

 med gennemførelse af forsøg som omhandlet i stk. 1.
§ 1 I færdselsloven, jf. lovbekendtgørelse nr. 712 af 2. august  

 2001, som ændret senest ved lov nr. 557 af 24. juni 2005, foretages følgende  

 ændring:
 1.  

  

 I  

  

 § 92 d, stk. 1, 1. pkt.,  

  

 udgår »tidsmæssig  

 og«.
