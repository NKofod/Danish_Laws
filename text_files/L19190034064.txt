 I henhold til § 20 i Strandingsloven af 10de April 1895 samt til en mellem  

 den danske og svenske Regering truffet Overenskomst om gensidig Udlevering af  

 bortdrevne Sømærker bestemmer Justitsministeriet herved, at der med Hensyn  

 til Indbjærgning til den danske Stats Territorium af bortdrevne Sømærker  

 tilhørende den svenske Regering skal gælde følgende Regler.
 Bjærgelønnen for saadanne Sømærker skal være den samme som fastsat for  

 bortdrevne Sømærker tilhørende den danske Stat altsaa i Henhold til  

 Justitsministeriets Bekendtgørelse af 9de December 1895 for Tiden:
 Dog skal der ikke betales Bjærgeløn for svenske Sømærker bjærgede af  

 Krigsskibe eller andre Staten tilhørende Skibe, ligesom der ikke skal  

 erlægges Havneafgift for bjærgede svenske Sømærker og heller ikke Pladsleje,  

 medmindre en saadan forlanges for Sømærkets Oplægning paa en Staten ikke  

 tilhørende Plads.
 Ved Sømærke forstaas i denne Bekendtgørelse Lys- og Lydbøjer- og -tønder,  

 samt Tønder, Bøjer, Vagere og Prikker, der anvendes til Afmærkning på Søen.
 Meddelelser om Bjærgning af bortdrevne svenske Sømærker skal rettes  

 direkte til den kgl Lodsstyrelse i Stockholm.
 Justitsministeriet, den 7de Juni 1919.
 Zahle.
 Ingerslev.
