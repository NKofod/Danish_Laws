Bekendtgørelse om ændring af bekendtgørelse om dyreejeres anvendelse af lægemidler til dyr samt offentlig kontrol og fødevarevirksomheders egenkontrol med restkoncentrationer (Statusbesøg) § 1 I bekendtgørelse nr. 780 af 24. juni 2010 om dyreejeres anvendelse af lægemidler til dyr samt offentlig kontrol og fødevarevirksomheders egenkontrol med restkoncentrationer, som ændret ved bekendtgørelse nr. 1028 af 27. august 2010 og bekendtgørelse nr. 567 af 6. juni 2011, foretages følgende ændringer:
 1. § 4, stk. 2, affattes således:
»Stk. 2. For lægemidler, som dyrlægen har ordineret på baggrund af en telefonkonsultation, gælder anvisningen fra det seneste rådgivningsbesøg.« 2. I § 4 indsættes som stk. 3:
»Stk. 3. I mælkeleverende kvægbesætninger med tilvalgsmodul 2 og med mindst 50 køer, hvortil dyrlægen har ordineret lægemidler på baggrund af en telefonkonsultation, gælder anvisningen fra det seneste rådgivningsbesøg/statusbesøg.« § 2 Bekendtgørelsen træder i kraft den 1. juni 2013.
