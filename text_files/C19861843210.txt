Under henvisning til statsskattedirektoratets skrivelse af 21. oktober  

 1986 om afvisning af klager skal man supplerende om den særlige bestemmelse i  

 vurderingslovens § 42, stk. 1, sidste punktum, oplyse, at den her anførte  

 klageadgang forudsætter forpagtningslignende forhold.
Den omstændighed, at  

 lejere inddirekte igennem lejefastsættelsen afholder de på ejendommen  

 pålignede ejendomsskatter har ikke denne direkte karakter, som forudsættes i  

 den nævnte bestemmelse.
Der skal således ved klager fra lejere - uanset den  

 nævnte bestemmelse - finde afvisning sted.
Vedrørende bestemmelsen i vurderingslovens § 42, stk. 3, skal man som  

 retningsgivende eksempler på omstændigheder, som giver skyldrådet adgang til  

 at bortse fra klagefristens udløb pr. 15. oktober 1986, nævne fravær p.g.a.  

 hospitalsindlæggelse, længerevarende bortrejse og lignende forhold.
Der kan  

 således ikke bortses fra klagefristens udløb, hvis klagen begrundes i f.eks.  

 manglende opmærksomhed på de skattemæssige følger af 18. alm. vurdering,  

 efterfølgende kendskab til vurderingsniveau for andre ejendomme, konstaterede  

 salgssummer eller ændrede prioritetsmuligheder.
