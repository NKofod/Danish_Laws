§ 1.  Anmeldes der sager til politiet eller Forsvarets  

 Auditørkorps, hvor der er opstået mistanke om underslæb, bedrageri eller  

 tyveri m.v., begået mod Forsvarsministeriet eller myndigheder og  

 institutioner under ministeriet, skal den ansvarlige myndighed straks  

 underrette Forsvarets Interne Revision.
Underretning skal tillige ske i andre  

 sager, der skønnes at have betydning for Forsvarets Interne Revisions  

 arbejde.
 Stk. 2.  Myndigheder og institutioner under ministeriet,  

 der ikke er omfattet af Kundgørelse for Forsvaret B.5-39, skal underrette  

 Rigsrevisionen om de i stk. 1 anførte sager.
 § 2.  Forsvarsministeriet skal straks orienteres i  

 sager, hvor der i henhold til § 1 sker underretning af Rigsrevisionen eller  

 Forsvarets Interne Revision.
§ 3.  Forsvarets Interne Revision skal ved udløbet af  

 hvert finansår, og senest den 20. januar, udarbejde en fortegnelse over de i  

 løbet af året rejste sager samt det videre forløb af disse.
Fortegnelsen skal  

 inden 20. januar være indsendt til Rigsrevisionen og Forsvarsministeriet.
 § 4.  Kundgørelsen træder i kraft den 15/12 1993.  

 Samtidig ophæves Kundgørelse for Forsvaret B.7-5 af 1. juli 1989.
 P.M.V.
 E.B.
