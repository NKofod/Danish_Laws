Skriftlig fremsættelse (4. oktober 2006) Familie- og  

 Forbrugerministeren  

  

 (Lars Barfoed) :
 Herved tillader jeg mig for Folketinget at fremsætte:
 Forslag til Lov  

 om ændring af lov om fødevarer, lov om  

 næringsbrev til fødevarebutikker og lov om restaurations- og hotelvirksomhed  

 m.v. (Strafskærpelse, næringsbrev til fødevarevirksomheder samt inddragelse  

 heraf, udveksling af oplysninger m.v.).
(Lovforslag nr.
L 28).
 Lovforslaget er et led i regeringens plan for nul-tolerance på  

 fødevareområdet.
 Forslaget har til formål at gennemføre en generel skærpelse af  

 sanktionerne i sager om overtrædelse af fødevarelovgivningen, og indeholder  

 følgende elementer:
Regler om tilbagetrækning og markedsføring af  

 materialer og genstande bestemt til kontakt med fødevarer Laboratoriers oplysningspligt Udveksling af oplysninger og registersamkøring Skærpelse af bødeniveauet Udvidelse af ordningen om næringsbrev til  

 fødevarebutikker Med henblik på at øge forbrugerbeskyttelsen og bidrage til en  

 hensigtsmæssig administration af fødevareområdet foreslås det, at der  

 indsættes  

 en hjemmel i fødevareloven til at udstede regler om tilbagetrækning og  

 markedsføring af materialer og genstande bestemt til kontakt med fødevarer,  

 da  

 området mest naturligt hører hjemme i denne lov.
 Af hensyn til fødevaresikkerheden introducerer lovforslaget  

 desuden en pligt for laboratorier til at oplyse fødevaremyndighederne om  

 analyseresultater og om hvilken virksomhed, analysen er udført for, når der  

 er  

 tale om fødevarebårne sygdomsudbrud og mistanke herom.
 Der stilles endvidere forslag om, at ministeren for familie- og  

 forbrugeranliggender hos andre offentlige myndigheder kan indhente  

 oplysninger,  

 der anses for nødvendige for at kontrollere, at fødevarelovgivningen  

 overholdes.
Da den seneste tids sager på fødevareområdet har vist, at nogle  

 fødevarevirksomheder ikke har den fornødne respekt for lovgivningen, er det  

 væsentligt, at overtrædelser bliver sanktioneret konsekvent og føleligt for  

 virksomhederne.
Højere bøder er ét middel til at opnå dette.
Der tilsigtes  

 derfor  

 med forslaget en væsentlig, generel skærpelse af det nuværende bødeniveau, og  

 herunder en fordobling af den mest almindelige bødestørrelse.
Det er dog  

 væsentligt at understrege, at det i sidste ende er domstolene, som har  

 kompetence til at fastsætte bødestørrelsen ud fra en konkret vurdering af  

 samtlige sagens omstændigheder.
Endeligt stilles der forslag om, at ordningen om næringsbrev til  

 fødevarebutikker udvides til også at omfatte fødevareengrosvirksomheder,  

 således at også enhver, der driver denne type virksomhed, skal have et  

 næringsbrev.  

 Dette sker for at skabe en mere effektiv retshåndhævelse set i lyset af den  

 seneste tids sager, der navnlig har involveret engrosvirksomheder, og for at  

 sikre at den relevante viden er tilstede også i disse virksomheder.
Der  

 bliver  

 herved tale om et samlet regelsæt med to separate former for næringsbrev  

  et  

 næringsbrev til fødevarebutik og et næringsbrev til fødevareengrosvirksomhed.  

 De indgrebs- og sanktionsmuligheder, som allerede kendes fra loven, foreslås  

 udvidet  

 til også at omfatte engrosområdet.
Dette gælder også muligheden for ved dom  

 at  

 frakende en person eller virksomhed retten til at drive erhverv efter loven.  

 Herudover forslås det som noget nyt, at Fødevarestyrelsen i særligt grove  

 tilfælde inddrager næringsbrevet, indtil retssagen om frakendelsesspørgsmålet  

 er afgjort.
Dette sker, når det er nødvendigt for at afværge situationer med  

 overhængende risiko for fødevaresikkerheden eller for i øvrigt at skride ind  

 overfor personer bag usædvanligt grove overtrædelser.
 Jeg henviser i øvrigt til lovforslaget og de bemærkninger, der  

 ledsager det, og indstiller forslaget til Folketingets velvillige behandling.
