Resumé En tjenestemandsansat politibetjent A blev af Rigspolitichefen  

 før prøvetidens udløb afskediget uansøgt, da hun ikke skønnedes at være i  

 besiddelse af de kvalifikationer og personlige egenskaber, der måtte kræves  

 af  

 en polititjenestemand.
A klagede til Justitsministeriet (JM), der tiltrådte  

 afskedigelsen.
 Ombudsmanden fandt ikke grundlag for at kritisere afgørelsen om  

 uansøgt afsked, men der var en række forhold omkring proceduren, som gav  

 anledning til bemærkninger.
 Under hensyn til at A ikke forud for eller samtidig med  

 partshøringsskrivelsen havde fået en skriftlig redegørelse for de forhold,  

 der  

 blev lagt til grund for den påtænkte afskedigelse, fandt ombudsmanden, at det  

 havde været hensynsfuldt, om A i hvert fald samtidig med skrivelsen havde  

 modtaget kopi af den skrivelse og udtalelse, der henvistes til i  

 høringsskrivelsen.
 Ombudsmanden kritiserede, at A som følge af hendes berettigede  

 anmodning om partsaktindsigt fik pålæg om at møde på stationen og ydermere  

 fik  

 besked om, at det ville blive betragtet som en tjenesteforseelse, hvis hun  

 ikke  

 mødte.
 Afskedigelsesskrivelsen burde have indeholdt en henvisning til  

 tjenestemandslovens § 28.
 Ombudsmanden fandt det i strid med god forvaltningsskik, at  

 afskedigelsesskrivelsen ikke blev sendt til A, men i stedet overbragt hende  

 af  

 2 ansatte fra samme politistation uden kuvert.
 JM burde have påtalt disse forhold over for Rigspolitichefen. (J.  

 nr. 1991-1961-60).
Uansøgt afskedigelse af tjenestemand på prøve.
Partshøring,  

 partsaktindsigt, begrundelse, underretning.
A, der før prøvetidens udløb  

 uansøgt var blevet afskediget fra sin stilling som tjenestemandsansat  

 politibetjent, klagede til mig over grundlaget for Rigspolitichefens  

 afskedigelse.
Endvidere klagede A over sagsbehandlingen i forbindelse hermed.
Det fremgik af sagens  

 oplysninger, at A blev ansat som tjenestemand på prøve den 1. maj 1989. I  

 tiden  

 1. maj 1989 til 27. januar 1990 deltog A i kursus på politiskolen.
Af  

 personaleblad PG-I dateret 1. februar 1990 fremgik bl.a., at A havde fulgt  

 undervisningen i tilfredsstillende grad, men at A til tider havde haft svært  

 ved at udvikle en større forståelse for politiarbejdet.
A blev bedømt egnet  

 til  

 fortsat uddannelse.
Det blev desuden anført, at hun med fordel kunne rådes og  

 vejledes af en ældre, moden og tålmodig vejleder.
 Den 29. januar 1990 begyndte  

 A på Københavns Politis station X, hvor hun første gang blev bedømt den 25.  

 april 1990. Af personaleblad PG-II fremgår, at A blev bedømt  

 tilfredsstillende  

 på alle punkter og egnet til videre uddannelse.
Ved den næste bedømmelse den  

 5. september 1990 fik A bedømmelsen ret tilfredsstillende vedrørende punkt b:  

 arbejdsindsats, punkt c: beh. skriftl. arbejder og punkt e: tjenstlig  

 ansvarsfølelse.
A blev bedømt egnet til videre uddannelse.
A fik desuden et  

 pålæg for ikke tilfredsstillende forhold/tjeneste.
Dette fremgik nærmere af  

 notat af 6. september 1990, hvori vicepolitiinspektøren på station X anførte:
 "...
 Politibetjenten betegnes af  

 bedømmelsesudvalget som umoden og ubehjælpsom og i øvrigt har hun problemer  

 med  

 at klare sine skriftlige arbejder.
 Hun undslår sig  

 tilsyneladende for at påtage sig opgaver, hvilket bl.a. har givet sig udtryk  

 i,  

 at flere kollegaer på hendes hold helst ikke vil køre patrulje sammen med  

 hende.
 Hun er en dårlig bilfører,  

 hvorfor der vil blive forsøgt yderligere køreuddannelse.
 Udvalget besluttede (efter  

 forslag fra hendes gruppe), at hun får tildelt en fast køremakker i de næste  

 2  

 måneder, og at hun derefter skal rapporteres til PI.
Politibetjentens planlagte  

 turnus på nærpolitistationen i ugerne 39-40-41 er udskudt indtil  

 videre." Ved den tredie bedømmelse den  

 11. december 1990 fik A bedømmelsen mindre tilfredsstillende vedrørende  

 punkterne b, c og e (de samme som ovenfor), og A blev bedømt uegnet til  

 fortsat  

 uddannelse.
Bedømmelsen blev uddybet af vicepolitiinspektøren i notat af 13.  

 december 1990 således:
 "...
 Ved 3.  

  

 bedømmelse  

  

 den 11/12-90 blev det konstateret, at påtalen  

 tilsyneladende ikke havde virket i den ønskede retning.
 ·  

  

 	  

 Hun var stadig umoden i sin optræden som  

 politikvinde.
 ·  

  

 	  

 Hendes patruljering med fast makker var  

 blevet afbrudt på grund af, at hun efter den pgl.s. opfattelse havde svigtet  

 i  

 en farlig situation på gaden.
 ·  

  

 	  

 Der blev nævnt flere eksempler på, at hun  

 tilsyneladende havde let ved at blive handlingslammet i tilspidsede  

 situationer.
 ·  

  

 	  

 Hun havde ligeledes svært ved at optræde  

 med den tilstrækkelige autoritet ved f.eks. afhøring af sigtede personer.
 ·  

  

 	  

 Hun blev betegnet som stadig meget umoden  

 og som konfliktsky.
 ·  

  

 	  

 Hun var flere gange blevet gjort opmærksom  

 på forholdet af sine holdkammerater, men det var opfattelsen, at hun ikke var  

 i  

 stand til at ændre sig.
..." Af notatet med senere  

 påtegninger af 17. december 1990 fremgik videre, at A den 13. december 1990  

 blev gjort bekendt med bedømmelsen, og at hun blev opfordret til selv at søge  

 sin afsked, hvilket hun den 17. december 1990 meddelte, at hun ikke agtede.
 Sagen blev herefter af  

 politiinspektøren sendt til personaleafdelingen til videre foranstaltning med  

 indstilling om, at A snarest blev forflyttet og med bemærkning om, at hun  

 indtil videre afspadserede ferie og fridage.
 I skrivelse af 18. december  

 1990 indstillede Københavns politis administrationsafdeling til  

 Rigspolitichefen, at A på grundlag af bedømmelserne og politiinspektørens  

 notat  

 af 13. december 1990 blev afskediget.
I skrivelse af 19. december  

 1990 til Rigspolitichefen oplyste A, at hun fandt afskedigelsesgrundlaget  

 meget  

 utilfredsstillende.
A henviste bl.a. til, at hun under en samtale med  

 politiassistent B forud for den første bedømmelse på station X havde fået at  

 vide, at hun ikke skulle skrive så mange sager.
Begrundelsen var, at de andre  

 på holdet skulle kunne følge med, og at A's sager i øvrigt lå i den bedste  

 trediedel.
Som følge heraf skrev A efter den første bedømmelse færre sager.
A henviste desuden til, at  

 tillidsmanden C efter den anden bedømmelse den 5. september 1990 havde sagt  

 til  

 A, at hun ikke skulle tro på noget af det, da det ikke passede.
Han havde  

 over  

 for A oplyst, at der var 2-3 personer, som havde udtalt sig negativt.  

 Tillidsmanden havde imidlertid givet udtryk for, at holdet var tilfreds med  

 hende, og at han ikke mente, der var problemer med bilkørslen.
Dog nævnte  

 han,  

 at A's sagsantal var faldet, og at der havde været problemer med opstillingen  

 af rapporter.
Han mente, at A nok skulle blive fast ansat.
A undrede sig  

 over,  

 at negative udtalelser fra 2-3 personer ud af et hold på ca. 40 kunne have så  

 stor indflydelse.
A oplyste endvidere, at det  

 eneste rigtige i bedømmelsen var, at hun var lidt tilbageholdende i enkelte  

 situationer.
Dette skyldtes, at A ikke syntes, at hun kunne tillade sig at  

 træde frem og styre situationen over for en ældre kollega.
A oplyste videre, at hun  

 efter den anden bedømmelse fik fast køremakker, men at dette forhold blev  

 afbrudt som følge af en episode den 5. oktober 1990, som hun beskrev  

 detaljeret.
A anførte, at hun havde en helt anden opfattelse af situationen  

 end  

 hendes kollega D, som havde givet A en "skideballe", fordi hun ikke  

 havde hjulpet ham tilstrækkeligt.
A havde imidlertid ikke ment, at han var i  

 fare, og det var i øvrigt første gang, at A havde været med til en  

 husspektakelsituation.
Ifølge A's oplysninger bakkede tillidsmanden hende  

 efterfølgende op.
I den sidste måned af bedømmelsesperioden kørte A med en  

 anden vejleder.
 A anførte endvidere, at A  

 herefter på forespørgsel fik meddelelse fra tillidsmanden om, at både han,  

 sagsbehandleren E og uddannelsesvejlederen F var enige om, at alt gik godt.
Herefter indtraf en episode,  

 hvor A sammen med G var på Christiania for at forkynde en tilsigelse.
Også  

 denne hændelse beskrev A detaljeret i skrivelsen til Rigspolitichefen.
A  

 fandt,  

 at G havde handlet fuldstændig uforsvarligt.
Dette var han imidlertid ikke  

 enig  

 i.
 Af notat dateret 21. januar  

 1991 fra Københavns politi, station X, fremgik, at A's skrivelse af 19.  

 december 1990 til Rigspolitichefen blev drøftet på et møde den 21. januar  

 1991  

 mellem vicepolitiinspektøren og 4 af de i skrivelsen implicerede kolleger.  

 Følgende anførtes:
 "...
 Generelt  

  

 var der enighed om, at (A's) beskrivelse af de forskellige  

 handlingsforløb var særdeles vanskelig at genkende af de direkte implicerede  

 kolleger.
 (A's) beskrivelse af de  

 forskellige situationer og samtaler bærer præg af, at hun i uhyggelig grad  

 har  

 "farvet" beskrivelsen i sit eget favør.
 Dette får mødedeltagerne til  

 at konkludere, at (A) - som tidligere fremført - mangler  

 situationsfornemmelse  

 og i høj grad også evnen til selvkritik.
 Ret beset beskriver hun  

 handlingsforløbet på en måde, som indicerer, at ingen på stationen - bortset  

 fra (A) - er i stand til at vurdere og bedømme hendes egnethed som  

 polititjenestemand.
..." Med skrivelse af 25. januar  

 1991 til personaleafdelingen fremsendte politiinspektøren det nævnte  

 mødenotat  

 og udtalte følgende:
 "...
 Jeg kan yderligere anføre, at  

 (A's) brev kun er et yderligere bevis på hendes manglende vurderingsevne.
 At det er lykkedes hende at  

 forlade mit kontor efter en samtale om bedømmelsen uden at situationens alvor  

 er gået op for hende, er utroligt.
Det bestyrker kun, at vores  

 opfattelse af hende er rigtig.
Det er fortsat et enigt bedømmelsesudvalgs  

 opfattelse, at (A) er totalt uegnet som politibetjent." Herefter fastholdt  

 politidirektøren i København den 1. februar 1991 over for Rigspolitichefen  

 indstillingen om, at A blev afskediget.
 Rigspolitichefen skrev  

 herefter den 19. februar 1991 følgende til politidirektøren i København med  

 genpart til Dansk Politiforbund:
 "I anledning af at jeg  

 påtænker at afskedige politibetjent på prøve (A), idet hun med henvisning til  

 Deres skrivelse af 18. december 1990 ikke er i besiddelse af de  

 kvalifikationer  

 og personlige egenskaber, der må kræves af en polititjenestemand, skal jeg  

 anmode om, at der med henvisning til tjenestemandslovens § 31 gives hende  

 adgang til at udtale sig.
 Politibetjenten bedes  

 samtidig gjort bekendt med, at hendes skrivelse af 19. december 1990 har  

 været  

 sendt til udtalelse hos Dem.
Jeg finder på baggrund af  

 Deres udtalelse af 1. februar 1991 ikke anledning til at ændre grundlaget for  

 min afgørelse." Politidirektøren fremsendte  

 skrivelsen til politiinspektøren på station X, der den 21. februar 1991  

 videresendte skrivelsen til A, idet A blev anmodet om at kontakte  

 vicepolitiinspektøren telefonisk senest den 26. februar 1991 vedrørende A's  

 ønsker om yderligere skriftlige indlæg.
A fik med skrivelse af 26.  

 februar 1991 efter anmodning tilsendt kopi af skrivelser mellem station X,  

 Københavns politis personaleafdeling og Rigspolitichefen samt notat fra  

 station  

 X vedrørende A's skrivelse til Rigspolitichefen.
Samtidig blev A bedt om et  

 svar senest den 6. marts 1991.
 Ved skrivelse af 3. marts  

 1991 bad A om kopi af notat af 13. december 1990 fra politiinspektøren (jf.  

 skrivelsen af 18. december 1990 fra Københavns politi til Rigspolitichefen),  

 idet A herefter ville tage stilling til, om hun ville komme med yderligere  

 skriftlige udtalelser.
 Af skrivelse af 6. marts 1991  

 fra politiinspektøren til personaleafdelingen fremgik følgende:
 "...
 Den 5/3-91 modtog jeg brev  

 fra politibetjenten - BILAG III - hvori hun udbeder sig yderligere kopier.
 Det lykkedes at træffe  

 politibetjenten pr. tlf.
 Hun blev gjort bekendt med,  

 at hun skulle møde på stationen onsdag den 6/3 kl. 09.00, hvor sagen så ville  

 kunne blive drøftet sammen med undertegnede og stationens fællestillidsmand.
 Hun vægrede sig ved at møde,  

 da hun "ikke havde tid".
 Hun blev gjort bekendt med,  

 at det ville blive betragtet som en tjenesteforseelse, såfremt hun ikke  

 mødte.
..." I skrivelse af 5. marts 1991  

 meddelte A vicepolitiinspektøren, at hun efter omstændighederne meget nødigt  

 -  

 som anvist af ham - personligt ville kopiere og afhente notatet af 13.  

 december  

 1990 på station X.
A bad derfor på ny om at få notatet tilsendt.
 Af ovennævnte skrivelse af 6.  

 marts 1991 fra politiinspektøren fremgik endvidere:
 "...
Politibetjenten mødte ikke  

 kl. 09.00, og hun var ikke at træffe tlf.
Med posten modtog jeg kl. ca. 10.00  

 vedlagte brev - BILAG IV - fra politibetjenten.
 Hun har ikke været at træffe  

 pr. tlf. i dagens løb.
 Hun er tilsyneladende ude på  

 at forsinke sagsbehandlingen.
 Da hun nu  

  

 har  

  

 haft lejlighed til at udtale sig -  

 og ikke som befalet har mødt på stationen - returneres sagen hermed.
 (Fremgangsmåden er tlf.  

 aftalt med såvel Københavns Politis Personaleafdeling som Rigspolitiets  

 Personaleafdeling).
..." I skrivelse af 14. marts 1991  

 til Rigspolitichefen gjorde A sammenfattende gældende:
 "...
 at  

  

 forudsætningerne for en "seriøs" bedømmelse af mig i  

 perioden mellem 1. og 2. bedømmelse ikke har været til stede på grund af  

 makkerskab med skiftende kolleger og mit fravær fra stationen.
 at  

  

 forudsætningerne for en "seriøs" bedømmelse af mig i  

 perioden mellem 2. og 3. bedømmelse heller ikke har været til stede, idet  

 makkerskabet også her var skiftende, jfr. at den planlagte 2 måneders fast  

 vejleder periode ikke blev gennemført og heller ikke var planlagt gennemført  

 fra (D's) side.
 at  

  

 påtalen om umodenhed m.v. er en påtale af meget generel karakter  

 uden konkrete kritikpunkter.
 at  

  

 der efter påtalen ikke blev givet vejledning om, hvordan jeg  

 kunne rette op på dette forhold og hertil kommer, at jeg på trods af, hvad  

 der  

 blev meddelt mig ved bedømmelsen om holdets syn på mig, blev frarådet at  

 skifte  

 hold.
 at  

  

 andre forhold end rent tjenestelige indgår i bedømmelsen af min  

 egnethed som betjent, idet jeg nu efter min klage af 19. december 1990 er  

 "totalt uegnet".
 at  

  

 det fremstår som om, at man, fordi man manglede en  

 "seriøs" bedømmelse, har lagt afgørende vægt på een episode - og  

 mere  

 end situationen efter min opfattelse kan bære, når det henses til at  

 situationen var ny for mig, at jeg er i en uddannelsessituation, og at der  

 åbenbart er uoverensstemmende opfattelser af situationen.
at  

  

 det ved 2. og 3. bedømmelse anførte omkring min person, er  

 forhold som kunne være konstateret allerede på politiskolen." Som svar på Rigspolitichefens  

 høringsskrivelse af 19. februar 1991 udtalte Dansk Politiforbund i skrivelse  

 af  

 18. marts 1991, at forbundet kunne tiltræde, at A blev afskediget, da A ikke  

 var i besiddelse af de nødvendige kvalifikationer og personlige egenskaber.
 I skrivelse af 22. marts 1991  

 meddelte Rigspolitichefen A følgende:
 "Ved skrivelse af 19.  

 februar 1991 blev det tilkendegivet Dem, at jeg agtede at afskedige Dem fra  

 Deres stilling som politibetjent på prøve, da De ikke skønnedes at være i  

 besiddelse af de kvalifikationer og personlige egenskaber, der må kræves af  

 en  

 polititjenestemand.
 I skrivelse af 14. marts 1991  

 har De udtalt Dem i henhold til tjenestemandslovens § 31.
 Efter en fornyet gennemgang  

 af sagen har jeg ikke fundet grundlag for at ændre afgørelsen.
 I den anledning opsiges De  

 til at fratræde Deres stilling som politibetjent på prøve med udgangen af  

 juni  

 måned 1991.
 De vil indtil Deres fratræden  

 fortsat være tjenstgørende i København.
..." Skrivelsen blev sendt til  

 politidirektøren med anmodning om udlevering til A.
I skrivelse af 7. april 1991  

 til politiinspektøren klagede A over den måde, hvorpå afskedigelsen var  

 blevet  

 meddelt hende.
A anførte følgende:
 "...
Tirsdag den 26. marts 1991,  

 kl. 21.30, henvendte 2 kolleger fra station (X) sig personligt på min bopæl  

 og  

 afleverede ovennævnte skrivelse vedrørende min afskedigelse uden kuvert.
Det  

 vil sige, at meddelelsen om min afsked, kan have været flere kolleger på  

 station (X) bekendt, før jeg blev gjort bekendt med den.
..." I skrivelse af 14. april 1991  

 søgte A sin afsked til fratræden med udgangen af maj 1991, hvilket blev  

 imødekommet.
 I A's skrivelse af 14. april  

 1991 til mig klagede A over grundlaget for den ved Rigspolitichefens  

 skrivelse  

 af 22. marts 1991 meddelte opsigelse samt sagsbehandlingen i forbindelse  

 hermed, idet A navnlig henviste til det i skrivelsen af 14. marts 1991  

 anførte.  

 Jeg videresendte A's klage til Justitsministeriet til besvarelse.
 I skrivelse af 3. juni 1991  

 udtalte Rigspolitichefen bl.a. følgende:
 "...
 Til grund for min afgørelse  

 lå en samlet vurdering af politibetjentens egnethed til fortsat uddannelse  

 med  

 henblik på fastansættelse som polititjenestemand.
 Det er fortsat min  

 opfattelse, at grundlaget for denne bedømmelse har været fuldt tilstrækkeligt  

 og i overensstemmelse med de fastsatte retningslinier for den løbende  

 vurdering  

 af politibetjente på prøve.
Politibetjenten havde således  

 i december 1990 forrettet mere end 10 måneders praktisk uddannelsestjeneste i  

 København.
I dette forløb er politibetjenten bedømt 3 gange af et bredt  

 sammensat bedømmelsesudvalg.
Bedømmelserne er afgivet i enighed.
 ...
 Det bemærkes, at  

 politidirektøren i København ved skrivelse af 25. april 1991 har indberettet  

 (A) for tjenesteforseelse ved at være udeblevet fra tjeneste på station (X)  

 uden lovlig grund, uagtet hun ved de to skrivelser af henholdsvis 2. og 10.  

 april 1991 var pålagt at møde til tjeneste.
 I den anledning blev lønnen  

 for den pågældende standset fra den 15. april 1991 i medfør af  

 Finansministeriets cirkulære af 26. september 1988.
..." A modtog kopi af denne  

 udtalelse, men afgav ikke supplerende oplysninger.
I skrivelse af 2. september  

 1991 meddelte Justitsministeriet, at man efter en gennemgang af sagen ikke  

 fandt grundlag for at tilsidesætte Rigspolitichefens afgørelse.
Ministeriet  

 lagde herved vægt på de forhold, der var anført i Rigspolitichefens  

 udtalelse.  

 Samtidig beklagede Justitsministeriet, at A ikke havde modtaget  

 klagevejledning.
 I skrivelse af 15. oktober  

 1991 opretholdt A sin klage til mig af 14. april 1991.
 I skrivelser af henholdsvis  

 23. december 1991 og 27. januar 1992 henholdt Rigspolitichefen og  

 Justitsministeriet sig til de tidligere trufne afgørelser.
 Endelig gjorde A i skrivelse  

 af 1. april 1992 til mig gældende, at der ved den sidste bedømmelse deltog en  

 suppleant for tillidsmanden, og at denne suppleant kun havde anden hånds  

 viden.
Endvidere anførte A, at der  

 ikke i bedømmelsesudvalget deltog en repræsentant for politibetjente under  

 uddannelse.
Desuden var A uforstående overfor, at bedømmelsen skulle være  

 afgivet i enighed, idet dette ikke stemte overens med tillidsmandens  

 tidligere  

 afgivne udtalelser.
 I en skrivelse til A udtalte  

 jeg følgende:
 "1)  

  

 Afskedigelsen.
 Justitsministeriets afgørelse  

 er truffet på baggrund af tjenestemandslovens § 28, 1. pkt., der lyder  

 således:
"  

  

 § 28.  

  

 Tjenestemænd kan afskediges uden ansøgning med 3 måneders  

 varsel til udgangen af en måned." Afgørelsen af, om der er  

 grundlag for at meddele uansøgt afsked, beror på en skønsmæssigt præget  

 vurdering.
 En sådan afgørelse kan jeg  

 efter de regler, der gælder for min virksomhed, kun kritisere, såfremt der  

 foreligger særlige omstændigheder.
 Jeg har ikke ved min  

 gennemgang af sagen fundet, at der foreligger sådanne omstændigheder, at det  

 kan give mig grundlag for kritik, at Justitsministeriet i denne sag fandt, at  

 grundlaget for uansøgt afsked var til stede.
Jeg har herved lagt til  

 grund, at De under den praktiske del af Deres uddannelse på station (X) over  

 en  

 periode på ca. 10 mdr. blev bedømt 3 gange af et bedømmelsesudvalg.
Ved den  

 2.  

 bedømmelse fik De et pålæg for ikke tilfredsstillende forhold, og ved den 3.  

 bedømmelse blev De fundet uegnet til videre uddannelse.
En stor del af  

 kritikpunkterne imod Dem knytter sig til episoder/forhold, hvorom der  

 foreligger modstridende oplysninger.
Det gælder således f.eks. episoderne  

 vedrørende husspektakler og Christiania, oplysningerne om Deres skriftlige  

 indsats, Deres evner som bilfører samt tillidsmandens udtalelser.
Jeg må  

 konstatere, at der her er tale om, at påstand står mod påstand.
Jeg finder  

 ikke, at yderligere undersøgelser fra min side helt vil kunne afklare den  

 bevismæssige usikkerhed, der foreligger på dette punkt.
Det giver mig  

 imidlertid ikke anledning til kritik, at Rigspolitichefen, uanset den  

 bevismæssige usikkerhed, har tillagt tilkendegivelserne fra Deres kolleger og  

 overordnede betydning ved bedømmelsen af Deres egnethed.
Det kommer herved i  

 betragtning, at udtalelserne er afgivet af flere forskellige personer,  

 overvejende personer med megen erfaring i politiarbejde.
 Jeg har noteret mig, at De  

 har oplyst, at bedømmelsen af, at De var lidt tilbageholdende i enkelte  

 situationer, var rigtig.
 Det fremgår desuden af sagen,  

 at det faste køremakkerskab blev afbrudt på Deres foranledning.
 Jeg har, således som sagen er  

 oplyst over for mig, ikke fundet omstændigheder, der giver mig grundlag for  

 kritik af, at Justitsministeriet og Rigspolitichefen efter en samlet  

 vurdering  

 har fundet, at der var tilstrækkeligt grundlag for at meddele Dem uansøgt  

 afsked på grund af uegnethed.
 Der er imidlertid en række  

 forhold omkring proceduren i forbindelse med Deres afsked, som giver mig  

 anledning til at bemærke følgende:
 2.  

  

 Partshøring.
 Tjenestemandslovens § 31,  

 stk. 1, lyder således:
"  

  

 § 31.  

  

 Inden en tjenestemand afskediges uden ansøgning, skal der,  

 bortset fra de i § 29 nævnte tilfælde, gives såvel vedkommende  

 centralorganisation som tjenestemanden selv adgang til at udtale sig,  

 medmindre  

 forhør har været afholdt efter §§ 20-22." Skrivelsen af 19. februar  

 1991, hvorved De fik adgang til at udtale Dem, blev sendt i genpart til Dansk  

 Politiforbund.
Jeg må konstatere, at dette ikke er i overensstemmelse med  

 reglen i § 31, stk. 1, hvorefter skrivelsen skulle have været sendt til Deres  

 centralorganisation, dvs.
CO II.
Det er imidlertid sædvanlig praksis, at  

 centralorganisationen sender høringsskrivelsen til vedkommende  

 medlemsorganisation til udtalelse.
Det fremgår af sagen, at De  

 blev mundtligt orienteret om bedømmelserne.
De fik ikke forud for eller  

 samtidig med skrivelsen af 19. februar 1991 en skriftlig redegørelse for de  

 forhold, der blev lagt til grund for den påtænkte afskedigelse.
Under hensyn  

 hertil finder jeg, at det havde været hensynsfuldt, om De i hvert fald  

 samtidig  

 med skrivelsen af 19. februar 1991 havde modtaget kopi af den skrivelse og  

 udtalelse, der henvistes til i denne skrivelse, så meget desto mere som det  

 fremgår, at Dansk Politiforbund samtidig med genparten modtog "fotokopi  

 af  

 sagens akter". Justitsministeriet burde have påtalt dette forhold.
 Jeg har gjort  

 Justitsministeriet og Rigspolitichefen bekendt med min opfattelse.
 3.  

  

 Partsaktindsigt.
 Forvaltningsloven indeholder  

 bl.a. følgende bestemmelser:
 "  

  

 § 9.  

  

 Den, der er part i en sag, hvori der er eller vil blive  

 truffet afgørelse af en forvaltningsmyndighed, kan forlange at blive gjort  

 bekendt med sagens dokumenter.
..." "§ 10.  

  

 En parts ret til aktindsigt omfatter med de i §§ 12-15  

 nævnte undtagelser 1) alle dokumenter, der  

 vedrører sagen, herunder genpart af de skrivelser, der er udgået fra  

 myndigheden, når skrivelserne må antages at være kommet frem til adressaten,  

 og ..." "  

  

 § 11.  

  

 Fremsætter en part under sagens behandling begæring om  

 aktindsigt, og denne begæring efter loven skal imødekommes, udsættes sagens  

 afgørelse, indtil der er givet parten adgang til at gøre sig bekendt med  

 dokumenterne.
..." "  

  

 § 12....
Stk. 2.  

  

 Oplysninger vedrørende sagens faktiske omstændigheder, der  

 er af væsentlig betydning for sagens afgørelse, og som alene indeholdes i  

 interne arbejdsdokumenter, skal uanset bestemmelsen i stk. 1 meddeles i  

 overensstemmelse med reglerne i dette kapitel." "  

  

 § 16....
Stk. 3.  

  

 Har det betydning for en parts mulighed for at varetage  

 sine interesser at få afskrift eller kopi af sagens dokumenter, skal en  

 begæring herom imødekommes.
Dette gælder dog ikke, hvis dokumenternes  

 karakter,  

 antallet af dokumenter eller deres form med afgørende vægt taler  

 herimod...." Med skrivelse af 26. februar  

 1991 fik De på begæring tilsendt kopi af visse af sagens akter.
Ved skrivelse  

 af 3. marts 1991 bad De om kopi af notat af 13. december 1990. Som svar på  

 Deres anmodning blev De bedt om at møde på stationen den 6. marts 1991 med  

 henblik på en drøftelse af sagen, og det blev meddelt Dem, at det ville blive  

 betragtet som en tjenesteforseelse, hvis De ikke mødte.
Da De ikke mødte,  

 returnerede politiinspektøren sagen den 6. marts 1991 til personaleafdelingen  

 med bemærkning om, at De tilsyneladende var ude på at forsinke  

 sagsbehandlingen  

 og nu  

  

 havde  

  

 haft lejlighed til at  

 udtale Dem.
 Da der i skrivelsen af 18.  

 december 1990 fra Københavns politi til Rigspolitichefen flere steder  

 henvises  

 til notatet af 13. december 1990, var De efter min opfattelse berettiget til  

 at  

 få afskrift eller kopi af notatet, jf. forvaltningslovens § 12, stk. 2 og §  

 16,  

 stk. 3.
 Det følger af forvaltningslovens  

 § 11, stk. 1, at sagens afgørelse i sådanne tilfælde udsættes, indtil der er  

 givet parten adgang til at gøre sig bekendt med dokumenterne.
 Det fremgår af Deres  

 skrivelse af 14. marts 1991, at De på dette tidspunkt var i besiddelse af  

 notatet.  

 Deres begæring er således blevet imødekommet i perioden 6. til 14. marts,  

 hvilket er i overensstemmelse med forvaltningslovens § 16, stk. 2.
 Jeg finder det imidlertid  

 kritisabelt, at De  

  

 som følge af Deres  

 berettigede anmodning  

  

 fik pålæg om at møde på stationen med henblik på en  

 drøftelse af sagen med politiinspektøren og fællestillidsmanden og ydermere  

 fik  

 besked om, at det ville blive betragtet som en tjenesteforseelse, hvis De  

 ikke  

 mødte.
 Justitsministeriet burde i  

 skrivelsen af 2. september 1991 have påtalt disse forhold.
 Jeg har gjort  

 Justitsministeriet og Rigspolitichefen bekendt med min opfattelse.
 4.  

  

 Begrundelsen.
 Forvaltningsloven indeholder  

 bl.a. følgende bestemmelser:
"  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." "  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
..." I skrivelsen af 22. marts  

 1991, hvori Rigspolitichefen meddelte Dem afsked, burde der have været  

 henvist  

 til tjenestemandslovens § 28.
 Justitsministeriet burde have  

 påtalt dette forhold.
 Jeg har gjort  

 Justitsministeriet og Rigspolitichefen bekendt med min opfattelse.
 5.  

  

 Afgørelsens form og meddelelse.
 ...
Det antages i teorien, at det  

 må følge af god forvaltningsskik, at afgørelser i dag meddeles parten  

 direkte,  

 medmindre helt ekstraordinære omstændigheder i den konkrete sag stiller sig i  

 vejen herfor, jf.
Eilschou Holm i Juristen 1986, s. 251-52, og Juridisk  

 grundbog 1989, bind 4, s. 191.
 Rigspolitichefens skrivelse  

 af 22. marts 1991 om afskedigelsen blev overrakt Dem af 2 ansatte fra station  

 (X) uden kuvert.
 En sådan fremgangsmåde må jeg  

 under hensyn til ovenstående anse for stridende mod god forvaltningsskik.
 Justitsministeriet burde have  

 påtalt dette forhold.
 Jeg har gjort  

 Justitsministeriet og Rigspolitichefen bekendt med min opfattelse.
 ...
 Som anført under 2.-5. finder  

 jeg, at der blev begået flere processuelle fejl i forbindelse med  

 afskedigelsen  

 af Dem.
 Ingen af de nævnte forhold  

 har dog haft betydning for grundlaget for afskedigelsen, og jeg har derfor  

 ikke  

 fundet at burde foretage videre udover at gøre de implicerede myndigheder  

 bekendt med min opfattelse.
