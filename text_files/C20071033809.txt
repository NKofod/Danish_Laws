Cirkulære om ændring til protokollat om ph.d.-stipendiater til overenskomst for akademikere i staten Generelle bemærkninger Finansministeriet og Akademikernes Centralorganisation har aftalt forhøjelse af det i § 4 stk. 2 nævnte tillæg.
Personalestyrelsen, den 9. november 2007 Mette Sommer Andersen Aftale vedrørende forhøjelse af tillæg for ph.d.-stipendiater på basisløntrin 4 og derover Finansministeriet og Akademikernes Centralorganisation har den 30. august 2007 aftalt følgende ændringer til Overenskomst for Akademikere i staten:
 I protokollat om ph.d.-stipendiater § 4 indsættes et nyt stk. 3. Bestemmelsen får herefter følgende ordlyd:
Stk. 3. Med virkning fra 1. oktober 2007 forhøjes det i stk. 2 nævnte ikke-pensionsgivende tillæg til 9337 kr. Den nuværende § 4, stk. 3 ændres til § 4, stk. 4. Bestemmelsen får herefter følgende ordlyd:
 Stk. 4. Der kan herudover lokalt aftales tillæg i henhold til bestemmelserne i overenskomsten.
 Ændringerne træder i kraft den 1. oktober 2007.
 København, den 25. oktober 2007.
