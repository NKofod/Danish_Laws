Cirkulære om udarbejdelse af planer for  

 strafudståelsen og tiden efter løsladelsen  

 (handleplanscirkulæret) (Til Kriminalforsorgens institutioner og afdelinger) § 1. Institutionen skal i samarbejde med den  

 indsatte snarest efter indsættelsen udarbejde en plan for  

 strafudståelsen og tiden efter løsladelsen, jf.  

 straffuldbyrdelseslovens § 31, stk. 2. Tilsynsmyndigheden skal endvidere  

 udarbejde tilsvarende plan for prøveløsladte og betinget  

 dømte med vilkår om tilsyn, jf. straffuldbyrdelseslovens § 82,  

 stk. 2 og § 95, stk. 2.
 Stk. 2. Udover de personer, der er omfattet af  

 straffuldbyrdelsesloven, skal der tillige udarbejdes handleplaner for  

 personer, der er idømt en foranstaltning efter straffelovens § 68  

 eller § 69, jf. § 1 i cirkulære nr. 101 af 16. maj 2001 om  

 kriminalforsorgens tilsyn med personer, der er idømt en foranstaltning  

 efter straffelovens § 68 eller § 69.
 § 2. Handleplaner udarbejdes på et  

 særligt elektronisk skema.
§ 3. Der skal udpeges en handleplansansvarlig  

 person for hver enkelt indsat/klient i forbindelse med  

 iværksættelse af fængselsstraffen/etablering af  

 tilsyn/indflytning på pension.
Der bør tillige udpeges en  

 person, der kan overtage ansvaret, når den handleplansansvarlige person  

 er fraværende i længere perioder.
 Stk. 2. Ved iværksættelse af  

 fængselsstraffen for en person, som i forbindelse med en betinget dom  

 med vilkår om tilsyn er idømt en ubetinget fængselsstraf  

 (kombinationsdom), skal den handleplansansvarlige person være fra den  

 afdeling, der skal føre tilsynet med den dømte.
 § 4. For dømte på fri fod skal den  

 første handleplan være udarbejdet senest 4 uger efter  

 indsættelsen i institutionen.
 Stk. 2. For dømte, der er  

 varetægtsfængslet, indtil fuldbyrdelse kan  

 iværksættes, skal den første handleplan være  

 udarbejdet senest 4 uger efter iværksættelse af  

 fængselsstraffen.
 Stk. 3. For varetægtsarrestanter, der i  

 medfør af retsplejelovens § 777 er anbragt i en institution for  

 personer, der udstår fængselsstraf eller forvaring, skal den  

 første handleplan være udarbejdet senest 4 uger efter  

 indsættelsen i institutionen.
 Stk. 4. For dømte, der er straffet efter  

 straffelovens § 210 eller §§ 216-236, og hvor sagen skal visiteres af  

 anstalten ved Herstedvester, jf. anbringelses- og  

 overførselsbekendtgørelsens § 3, skal den første  

 handleplan dog først være udarbejdet på det tidspunkt,  

 hvor den pågældendes sag er visiteret.
 § 5. For betinget dømte m.v. med  

 vilkår om tilsyn og andre særvilkår, skal den første  

 handleplan være udarbejdet senest 4 uger efter tilsynets  

 iværksættelse.
 § 6. Handleplanen skal jævnligt sammenholdes  

 med den indsattes forhold under strafudståelsen og om nødvendigt  

 søges tilpasset ændringer i disse forhold, jf.  

 straffuldbyrdelseslovens § 31, stk. 2.
 Stk. 2. For dømte med en opholdstid på 2  

 år eller derunder skal der foretages evaluering/opfølgning  

 mindst hver tredje måned.
Stk. 3. For dømte med en opholdstid på mere  

 end 2 år skal der foretages evaluering/opfølgning mindst hvert  

 halve år.
Når der må forventes at være 2 år  

 eller derunder til løsladelsen, skal evaluering/opfølgning dog  

 foretages mindst hver tredje måned.
 Stk. 4. For betinget dømte m.v. med vilkår  

 om tilsyn skal handleplanen mindst hver tredje måned sammenholdes med  

 klientens forhold i tilsynsperioden og om nødvendigt søges  

 tilpasset ændringer i disse forhold, jf. tilsynsbekendtgørelsens  

 § 6, stk. 2.
 Stk. 5. For personer, der er idømt en  

 foranstaltning efter straffelovens § 68 eller § 69, skal der foretages  

 evaluering/opfølgning mindst hvert halve år.
 § 7. Der skal altid udarbejdes status på  

 handleplanen, når der skiftes handleplansansvarlig, f.eks. ved  

 overførsel til en anden institution.
 § 8. Når en indsat skal løslades  

 på prøve med vilkår om tilsyn, skal den afdeling, der skal  

 føre tilsyn med den pågældende, inddrages i  

 planlægningen af tiden efter løsladelsen på et så  

 tidligt tidspunkt som muligt, dog senest 8 uger før forventet  

 løsladelsestidspunkt.
 Stk. 2. Såfremt den i stk. 1 nævnte 8-ugers  

 frist på grund af opholdstidens længde ikke kan overholdes, skal  

 afdelingen inddrages, så tidligt som muligt.
 § 9. Cirkulæret træder i kraft den 1.  

 juli 2001.
§ 10. Såfremt der for dømte, der er  

 indsat før den 1. juli 2001, allerede er udarbejdet en afsoningsplan  

 eller lignende, kan denne videreføres.
Den skal dog suppleres med  

 oplysninger for tiden efter løsladelsen.
 Stk. 2. Må der forventes at være mere end 1  

 år til løsladelse, skal afsoningsplanen i forbindelse med  

 justeringer af denne, jf. § 6, tilpasses retningslinierne i  

 handleplansvejledningen.
 § 11. Såfremt der for dømte, der er  

 indsat før den 1. juli 2001, ikke er udarbejdet afsoningsplan eller  

 lignende, skal handleplan være udarbejdet senest den 31. december  

 2001.
 § 12. Handleplaner for personer, der er undergivet  

 tilsyn inden den 1. juli 2001, kan videreføres i deres nuværende  

 form og med det nuværende indhold.
 Stk. 2. For personer, der er idømt en foranstaltning efter  

 straffelovens § 68 eller § 69, skal handleplanerne dog bringes i  

 overensstemmelse med reglerne i dette cirkulære og retningslinierne i  

 handleplansvejledningen senest den 30. juni 2002.
