Nr BTL 160 Betænkning over Forslag til lov om ændring af lov om menighedsråd og lov  

 om ansættelse i stillinger i folkekirken m.v.   

 Nr L 160 1995-96, 1. samling Afgivet af Kirkeudvalget Afgivet: 19960502 Udvalget har behandlet lovforslaget i nogle møder og har herunder stillet spørgsmål til kirkeministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Landsforeningen af Menighedsrådsmedlemmer, der tillige har haft foretræde for  

 udvalget.
Udvalget er opmærksom på, at den i lovforslagets § 1, nr. 1, foreslåede  

 affattelse af § 13, stk. 4, i lov om menighedsråd kunne forstås således, at  

 stedfortræderen alene skal indkaldes, hvis et medlem har forfald til alle de  

 under nr. 1-5 nævnte møder.
Kirkeministeren har over for udvalget  

 tilkendegivet, hvilket også fremgår af bemærkningerne til lovforslaget, at  

 bestemmelsen skal forstås således, at stedfortræderen skal indkaldes, hvis et  

 medlem har forfald til blot et af de nævnte møder.
Ordet »og« i §  

 13, stk. 4, nr. 4, vil derfor i det vedtagne forslag blive rettet til:  

 »eller«.
 Herefter indstiller udvalget lovforslaget til vedtagelse  

 uændret.
Tove Lindbo Larsen (S) nfmd.
Hanne Andersen (S) Anna-Marie Hansen (S)  

 Jytte Madsen (S) Jens Peter Vernersen (S) Margrete Auken (SF) Elsebeth Gerner  

 Nielsen (RV) Peter Christensen (S) Jes Lunde (SF) Bodil Thrane (V) Birthe  

 Rønn Hornbech (V) fmd.
Christian Mejdahl (V) Jonna Grønver (V) Torben  

 Rechendorff (KF) Brian Mikkelsen (KF) Niels J.
Langkilde (KF) Poul Nødgaard  

 (DF) Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
