 Denne vejledning er udstedt i henhold til bemyndigelse § 2 stk 2 i  

 Landbrugsministeriets bekendtgørelse nr. 135 af 15. april 1980 (om indførsel  

 og udførsel af planter, m.m.) i medfør af lov nr. 121 af 12. april 1957 (om  

 bekæmpelse af farlige plantesygdomme og skadedyr).  

 Plantesundhedscertifikaterne udfyldes af laboratoriet i overensstemmelse med  

 den internationale plantebeskyttelseskonvention (Rom-konventionen af 1951)  

 med senere ændringer.
 § 1.  Plantesundhedscertifikat kan udstedes, når  

 laboratoriet har modtaget en prøve samt skriftlig anmeldelse for det  

 pågældende kornparti.
Prøvematerialet § 2.  Prøverne udtages i umiddelbar forbindelse med  

 indladning i transportmidlet (skibet) af den autoriserede vejer og måler  

 eller af et af kontrolfirmaerne: Beckmann & Jørgensen, H.
Dahl Hansen,  

 Mammen og Drescher, SGS Inspection.
Det er herunder en forudsætning, at det  

 pågældende kontrolfirma hverken direkte eller indirekte er deltagere i den  

 handel, prøveudtagningen vedrører.
 § 3.  Prøverne udtages som gennemsnitsprøver, der i  

 enhver henseende giver det bedst mulige udtryk for partiet.
§ 4.  Den prøvemængde, som er nødvendig ved  

 laboratoriets undersøgelse, er for 20 tons ladning eller derunder 1 kg § 5.  Prøverne emballeres insekttæt og solidt.  

 Inderste emballage lukkes med snor, plombe/laksegl og mærkeseddel.
På sedlen  

 anføres skibsnavn, ladning i kg, dato og sted for prøvetagning samt  

 prøvetagerens læselige navn, evt. stempel og telefonnummer.
 § 6.  Prøverne sendes til laboratoriet på afsenderens  

 regning og risiko.
Anmeldelse § 7.  Anmeldelsen skal indeholde de oplysninger, som  

 skal skrives i certifikatet samt oplysning om prøvestørrelse, tid og sted for  

 indladning, evt. instrukser om certifikatforsendelse og betalingsadresse,  

 certifikat-rekvirentens navn og adresse samt læseligt navn og telefonnummer  

 for den person, som har udfyldt anmeldelsen.
Anmeldelsesblanketter kan  

 rekvireres fra laboratoriet.
 P.S.V.
