Nr BTL 200 Betænkning over Forslag til lov om ændring af lov om  

 arbejdsløshedsforsikring m.v. (Feriedagpengeordning for dimittender)   

 Nr L 200 1994-95, 1. samling Afgivet af Arbejdsmarkedsudvalget Afgivet: 19950517 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige henvendelser fra:
BUPL, BUPL-A, Danmarks Lærerforening og Socialpædagogernes Landsforbund.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med det stillede  

 ændringsforslag.
Et mindretal inden for flertallet (Socialistisk Folkepartis og  

 Enhedslistens medlemmer af udvalget) finder, at dimittender i lighed med alle  

 andre på arbejdsmarkedet bør have ret til 5 ugers betalt ferie.
Mindretallet  

 finder det meget beklageligt, at arbejdsministeren agter at ændre på  

 beregningsfaktoren for modregning af egen optjent ferie for dimittender.
Derimod finder mindretallet, at forøgelsen af ledige dimittenders  

 feriedagpengebetalte feriedage er et rigtigt skridt henimod dimittenders  

 ligestilling på ferieområdet.
På denne baggrund indstiller mindretallet  

 derfor lovforslaget til vedtagelse.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Mindretallet vil dog stemme for det  

 stillede ændringsforslag.
 ÆndringsforslagAf arbejdsministeren, tiltrådt af udvalget:
 Til § 2 1) Stk. 1 affattes således:
»Stk. 1. Loven træder i kraft den 1. juni 1995.« Bemærkninger Til nr. 1 Da lovforslaget ikke færdigbehandles inden den 2. maj 1995,  

 foreslås ikrafttrædelsestidspunktet udskudt til den 1. juni 1995.
