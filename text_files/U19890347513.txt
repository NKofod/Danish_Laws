Virksomheden R overtog nogle af FDB ejede virksomheder og opsagde  

 herefter en række aftaler, der var indgået mellem FDB og nogle fagforbund, og  

 som havde været gældende på virksomheden.
Lovligheden af disse opsigelser  

 blev indbragt for Arbejdsretten.
Efter at sagen var blevet domsforhandlet,  

 udsatte Arbejdsretten sagen på behandling ved faglig voldgift f.s.v. angår en  

 del af de af klagerne nedlagte påstande.
Domsforhandlingen blev genoptaget,  

 da opmandskendelsen fremkom.
Arbejdsretten tog herefter stilling til en  

 påstand om, at virksomheden, ved at have opsagt aftalen til udløb 1/2-1989,  

 havde brudt en fællesmødebeslutning, hvori det var udtalt, at en  

 tryghedsaftale fulgte overenskomstens opsigelsesregler (d.v.s. at opsigelse  

 først kunne ske i 1991). Fra virksomhedens side blev det anført, at  

 tryghedsaftalen indeholdt et særskilt opsigelsesvarsel.
I følge  

 opmandskendelsen kunne det særskilte opsigelsesvarsel ikke anvendes til at  

 varsle bortfald af aftalen.
Arbejdsretten fastslog, at fællesmødebeslutningen var bindende, uanset  

 at arbejdsgiverparten fandt, at arbejdstagersiden ikke havde givet alle  

 relevante oplysninger om tryghedsaftalen.
Da tvisten mellem parterne  

 imidlertid også vedrørte spørgsmål af ikke ganske utvivlsom karakter, blev  

 der hverken idømt virksomheden eller vedkommende arbejdsgiverforening bod.
 Dommere: Secher Assens, Agnete Halmind, Arnold Hansen, Kurt  

 Petersen, Riis (retsformand), Strube og Westergaard.
 Under denne sag har Landsorganisationen i Danmark for Nærings- og  

 Nydelsesmiddelarbejder Forbundet, Handels- og Kontorfunktionærernes Forbund i  

 Danmark, Dansk Metalarbejderforbund og Dansk El-Forbund indklaget  

 Sammenslutningen af Landbrugets Arbejdsgiverforeninger for Slagteriernes  

 Arbejdsgiverforeninger for Royal Dane Quality A/S for Arbejdsretten.
Klagerne indbragte ved klageskrift af 3. oktober 1988 sagen for  

 Arbejdsretten.
Klagerne nedlagde heri følgende påstande:
 1. Den indklagede virksomhed tilpligtes at efterleve fællesmødebeslutning  

 af 16/6 1988.
 2. Den indklagede virksomhed tilpligtes at efterleve Tryghedsaftale,  

 Teknologiaftale og Persondataaftale mellem LO og FDB indtil 1/3 1991.
 3. Den indklagede virksomhed tilpligtes at overholde sygelønaftale mellem  

 FDB og LO indtil 1/3 1991 for så vidt angår arbejdstagere omfattet af  

 overenskomster mellem NNF og FDB.
 4. Den indklagede virksomhed tilpligtes at følge proceduren i lokalaftale  

 af 4/5 1987 mellem NNF, Århus afdeling og FDBs Kød- og Viktualiefabrik, Viby  

 J. om indsigelse med henblik på ændring af aftalen.
 5. Den indklagede virksomhed tilpligtes at anerkende, at aftaler, der  

 angiver at omfatte FDB og datterselskaber/tilknyttede virksomheder, alene kan  

 opsiges af FDB i sin helhed.
 6. Den indklagede virksomhed tilpligtes at betale en efter rettens skøn  

 fastsat bod for begået overenskomstbrud.
 7. Slagteriernes Arbejdsgiverforeninger er delagtig i det begåede  

 overenskomstbrud og tilpligtes at betale en efter rettens skøn fastsat  

 alvorlig bod herfor.
 De indklagede påstod heroverfor principalt sagen udsat på afholdelse af  

 faglig voldgift for så vidt angår påstand 2-5 og frifindelse for så vidt  

 angår påstand 1, 6 og 7, subsidiært frifindelse.
 Den opståede uoverensstemmelse skyldtes, at den indklagede virksomhed,  

 Royal Dane Quality A/S, efter den 4. juni 1988 at have overtaget de af FDB  

 ejede virksomheder i Viby J. og København - i hvilke medlemmer af de 4  

 forbund er beskæftiget - den 16. september 1988 havde opsagt en række aftaler  

 indeholdt i »Fællesbestemmelser vedrørende arbejdsforhold i FDB«  

 samt en lokalaftale.
 Sagen blev første gang domsforhandlet i Arbejdsretten den 18. november  

 1988, hvor Arbejdsretten efter votering besluttede at udsætte sagen på  

 afholdelse af faglig voldgift for så vidt angår klageskriftets påstande 2-5.
 Voldgiftssagen blev afgjort ved opmandskendelse af 19. december 1988.  

 Kendelsens præmisser og konklusion har følgende indhold.
»Der er mellem parterne enighed om, at loven om lønmodtageres  

 retsstilling ved virksomhedsoverdragelse finder anvendelse ved den skete  

 overdragelse af FDB's kødvirksomheder i Viby J. og København til det  

 indklagede aktieselskab RDQ, jf. lovens § 1. Efter lovens § 2, stk. 1, litra  

 1), er RDQ herefter indtrådt umiddelbart i de rettigheder og forpligtelser,  

 der på overdragelsestidspunktet bestod i henhold til bl.a. de kollektive  

 overenskomster og aftaler, herunder de aftaler, som omhandles i klagernes  

 påstande 2-5 inkl.
Overdragelsen af virksomhederne til RDQ giver derfor ikke  

 dette selskab anden ret til at bringe aftalerne til ophør ved opsigelse end  

 den, som før overdragelsen tilkom FDB i henhold til de indgåede  

 overenskomster og aftalernes eget indhold.
For udfaldet af sagen er det  

 således afgørende, om FDB kunne have opsagt aftalerne til udløb som nu sket  

 ved RDQ's opsigelser, eller om FDB tidligst kunne have bragt aftalerne til  

 ophør ved overenskomstperiodens udløb den 1. marts 1991, om FDB ved opsigelse  

 af lokalaftalen af 4. maj 1987 skulle have iagttaget fremgangsmåden for  

 ændring af aftalen, og om det selskab - RDQ - hvortil FDB har overdraget de  

 to kødvirksomheder, må betragtes som et datterselskab af FDB med den følge,  

 at aftaler, der angiver at omfatte også FDB's datterselskaber, ikke kan  

 opsiges særskilt for så vidt angår dette selskab.
 Ved behandlingen af disse spørgsmål bemærkes indledningsvis, at FDB ifølge  

 den med LO indgåede Hovedaftale har tiltrådt Hovedaftalen af 1973 med senere  

 ændringer mellem DA og LO, hvis § 7 således er gældende i  

 overenskomstforholdet.
De i klagernes påstand 2 omhandlede aftaler - Tryghedsaftalen,  

 Teknologiaftalen og Persondataaftalen - er tværfaglige aftaler, der vedrører  

 alle overenskomstområder mellem FDB og de i sagen omhanlede 4 forbund.  

 Aftalerne omfattes af kapitel I i »Fællesbestemmelser vedrørende  

 arbejdsforhold i FDB« og tjener ifølge indledningen til disse  

 bestemmelser til aflastning af de faglige overenskomster.
Aftalerne må  

 herefter naturligt opfattes som et supplement til disse overenskomster med  

 den følge, at de vel kan opsiges i overensstemmelse med de i aftalerne  

 indeholdte opsigelsesregler, men i mangel af anden aftale først kan ophøre at  

 have gyldighed sammen med de faglige overenskomster ved overenskomstperiodens  

 udløb den 1. marts 1991. Indtil da kan opsigelse i henhold til reglerne herom  

 i de respektive aftaler således reelt kun ske til genforhandling af aftalerne  

 og ikke til bortfald ved varslets udløb, ligesom aftalerne ikke automatisk  

 kan erstattes af eventuelle overenskomster med en anden arbejdsgiver  

 tilsluttet en anden arbejdsgiverorganisation.
Opmanden giver derfor klagerne  

 medhold for så vidt angår påstand 2.
Sygelønaftalen, der omhandles i klagernes påstand 3 og kun er gældende for  

 arbejdstagere beskæftiget i henhold til overenskomsten med NNF, omfattes af  

 Fællesbestemmelsernes kapitel II.
Aftaler omfattet af dette kapitel kan  

 tiltrædes i de enkelte overenskomster og anvendes ligesom aftalerne omfattet  

 af kapitel I til aflastning af de faglige overenskomster.
Efter opmandens  

 opfattelse består forskellen mellem aftalerne omfattet henholdsvis af kapitel  

 I og af kapitel II således alene eller i det væsentlige i, at de første  

 automatisk supplerer de faglige overenskomster, medens de sidste kræver en  

 tiltrædelsesbestemmelse herom i overenskomsten.
Findes en sådan, må den  

 pågældende aftale imidlertid naturligt betragtes som en bestanddel af  

 overenskomsten, der ikke særskilt kan bringes til ophør, men alene ændres ved  

 aftale herom i overenskomtperioden.
Med samme begrundelse som anført  

 vedrørende påstand 2 tager opmanden derfor også klagernes påstand 3 til  

 følge.
Den i klagernes påstand 4 omhandlede lokalaftale af 4. maj 1987 indeholder  

 ingen regler om opsigelse eller om varighed, men alene regler om  

 fremgangsmåden i tilfælde, hvor en af aftalens parter på grund af særlige  

 forhold måtte ønske aftalen ændret.
Efter opmandens opfattelse kan reglerne  

 herom ikke være gældende i tilfælde, hvor en af parterne måtte ønske at  

 opsige aftalen til endeligt ophør og derfor ikke kan være forpligtet til at  

 aftale nye forhandlinger med den anden part.
Da opsigelsen af den omhandlede  

 lokalaftale er sket med det i Hovedaftalens § 7, stk. 1, fastsatte varsel på  

 3 måneder, og da lokale aftaler ikke omfattes af Hovedaftalens § 7, stk. 2,  

 og således falder bort ved varslets udløb, frifindes de indklagede for  

 klagernes påstand 4.
 Vedrørende klagernes påstand 5 bemærkes endelig, at påstanden efter  

 proceduren må forstås som en påstand om, at de omhandlede aftaler ikke kan  

 opsiges særskilt for så vidt angår den indklagede virksomhed RDQ, fordi dette  

 selskab reelt er et datterselskab af FDB og som sådant omfattet af de  

 aftaler, hvis gyldighedsområde er FDB med datterselskaber/tilknyttede  

 virksomheder.
 Uanset at FDB hverken er et aktie- eller anpartsselskab, finder opmanden  

 det naturligt ved bedømmelsen af, om RDQ i forhold til FDB indtager en sådan  

 stilling, at de omhandlede kollektive aftaler er gældende for RDQ og ikke kan  

 opsiges særskilt for dette selskab, at tage udgangspunkt i koncernreglerne i  

 selskabslovene fra 1973. Som anført af klagerne er spørgsmålet herefter  

 alene, om FDB ved aftale har erhvervet en bestemmende indflydelse i RDQ og  

 tillige en betydelig andel i dets driftsresultat.
Ved afgørelsen heraf finder opmanden det ubetænkeligt at lægge de  

 oplysninger til grund, som er tilvejebragt under sagen.
Efter de oplysninger,  

 som indeholdes i notatet af 9. maj 1988 fra FDB's direktion sammenholdt med  

 den forklaring, som er afgivet af advokat Smith, finder opmanden det ikke  

 godtgjort, at FDB's indflydelse i RDQ kan betegnes som bestemmende i  

 aktieselskabsretlig forstand.
Da der herefter ikke er grundlag for at  

 karakterisere RDQ som et datterselskab af FDB, tager opmanden også for så  

 vidt angår påstand 5 de indklagedes frifindelsespåstand til følge.
Efter det anførte afsiges der følgende K E N D E L S E:
 Den indklagede virksomhed Royal Dane-Quality A/S skal efterleve  

 Tryghedsaftale, Teknologiaftale og Persondataaftale mellem LO og FDB indtil  

 den 1. marts 1991.
 Den indklagede virksomhed skal endvidere overholde Sygelønaftale mellem LO  

 og FDB indtil den 1. marts 1991 for så vidt angår arbejdstagere omfattet af  

 overenskomster mellem NNF og FDB.
 Den indklagede virksomhed frifindes i øvrigt for de af klagerne under  

 denne voldgiftssag nedlagte påstande.
 Hver part bærer sine omkostninger.
Slagteriernes Arbejdsgiverforeninger og NNF betaler hver især halvdelen af  

 opmandens honorar og udgifter, for NNF's vedkommende med ret til at kræve 3/4  

 af det betalte beløb refunderet af de 3 øvrige forbund med 1/4 fra hver.' Klagerne har herefter ved endeligt klageskrift af 13.
 januar 1989 nedlagt følgende påstande.
 1. Den indklagede virksomhed har brudt fællesmødebeslutning af 16. juni  

 1988.
 2. Den indklagede virksomhed tilpligtes for forholdene nævnt i påstand 1  

 samt for ulovlig opsigelse af Trygheds-, Teknologi-, Persondata- og  

 Sygelønsaftale at betale en efter rettens skøn fastsat bod.
 3. Slagteriernes Arbejdsgiverforeninger er delagtig i det begåede  

 overenskomstbrud og tilpligtes at betale en efter rettens skøn fastsat  

 alvorlig bod herfor.
 De indklagede har heroverfor påstået frifindelse.
Royal Dane Quality A/S er medlem af Slagteriernes Arbejdsgiverforeninger  

 og dermed omfattet af helt andre overenskomstregler end FDB.
Eventuelle  

 ændringer i aftalegrundlaget blev i tiden fra fusionen den 4. juni 1988 til  

 udgangen af september 1988 forhandlet således:
Der afholdtes den 14. juni 1988 ekstraordinært samarbejdsudvalgsmøde i  

 Royal Dane Quality A/S, Viby afdeling.
Efter mødereferatet slog  

 samarbejdsudvalgets formand, produktionsdirektør Kurt Peitersen, fast, at  

 Kødbyen og Viby fabrikken drifts- og personalemæssigt er 100 % Royal Dane  

 Quality A/S virksomheder.
Følgende punkter blev blandt andet nævnt vedrørende  

 personaleforhold.
 1. Personalelån: bortfalder i fremtiden - smidig overgangsordning til  

 1/1-89 for nye lån.
 Nyansatte kan ikke få lån fra dags dato. .............
 3. Tryghedsaftale: intentionerne i aftalen efterleves i overgangsperioden  

 i FDB eller Royal Dane Quality A/S. .............
 Der blev fra personalegrupperne klart givet udtryk for, at man ikke kunne  

 acceptere ovenstående punkter og ønsker en juridisk afklaring.
 Beslutninger og eventuelle efterfølgende opsigelser af aftalen vil ske  

 skriftligt via de rette kanaler.
 Det blev slået fast, at forhandlinger ikke føres med FDB, men med  

 Slagteriernes Arbejdsgiverforeninger.
Der afholdtes den 16. juni 1988 fællesmøde vedrørende arbejdsnedlæggelse  

 på Slagteriselskabet Royal Dane Quality A/S, Viby afdeling.
Mødereferatet er  

 sålydende:
 »Man drøftede den i virksomheden verserende arbejdsnedlæggelse.
 Fra arbejderside erkendtes, at arbejdsnedlæggelsen er i strid med gældende  

 regler, og man henstillede til de strejkende, at de genoptager arbejdet i  

 normalt omfang fredag morgen, den 17. juni 1988.
 I øvrigt henviste arbejdstagersiden til Arbejdsretslovens paragraf 12.
 Arbejdsgiversiden mente ikke, at paragraffen kunne finde anvendelse.
 Der var enighed om, at den varslede ændring jævnfør SU- referatet af 14.  

 juni 1988 punkt 1 stilles i bero, indtil det juridiske grundlag er afklaret.  

 Arbejdstagersiden er forpligtet til at indbringe sagen senest 15. juli 1988.
Vedrørende punkt 3 i ovennævnte referat er organisationerne enige om, at  

 tryghedsaftalen følger overenskomsternes opsigelsesregler.« Spørgsmålet blev derefter drøftet på møder mellem Slagteriernes  

 Arbejdsgiverforeninger og Landsorganisationen i Danmark den 30. juni 1988 og  

 den 1. september 1988. På det første møde blev det klargjort, at lov om  

 virksomhedsoverdragelse gjaldt i den foreliggende sag.
Til mødet den 1.  

 september 1988 forelå et af Slagteriernes Arbejdsgiverforeninger udarbejdet  

 notat, hvorefter de aftaler, der kunne opsiges inden 1991, burde opsiges.  

 Dette gjaldt Tryghedsaftalen, Teknologiaftalen og Persondataaftalen, der  

 kunne opsiges til 1. februar 1989, samt Sygelønsaftalen, der kunne opsiges  

 til 1. marts 1989. Endvidere lokalaftalerne, der kunne opsiges til 1. marts  

 1989. Landsorganisationen i Danmark forlangte på mødet den 1. september 1988,  

 at alle overenskomster og aftaler fortsætter til 1. marts 1991 og  

 genforhandles i 1991. Dette krav blev afvist af Slagteriernes  

 Arbejdsgiverforeninger, der den 16. september 1988 på den indklagede  

 virksomheds vegne opsagde 28 aftaler i fællesbestemmelser vedrørende  

 arbejdsforhold i FDB.
 Der er under domsforhandlingen afgivet forklaringer af sekretær i  

 Landsorganisationen i Danmark Ib Vistisen og underdirektør i Slagteriernes  

 Arbejdsgiverforeninger Bjarne Mortensen om fællesmødet den 16. juni 1988.
Ib Vistisen har forklaret, at man sad med referatet af  

 samarbejdsudvalgsmødet den 14. juni 1988. Da man havde drøftet  

 arbejdsnedlæggelsen, talte man alene om længden af overgangsperioden.
Han gav  

 da udtryk for, at overgangsperioden var lig med overenskomstens  

 opsigelsesregler.
Bjarne Mortensen har forklaret, at han først fik besked om fællesmødet  

 den 16. juni 1988 om morgenen.
Han kendte da intet til fællesbestemmelserne i  

 FDB-overenskomsten.
Vistisen fortalte, at Tryghedsaftalen fulgte  

 overenskomsten.
Dette var grunden til, at han underskrev fællesmødereferatet  

 med det indhold, det fik.
Han følte sig bagefter vildledt af Vistisen, der  

 ikke havde oplyst, at Tryghedsaftalen havde særskilt opsigelsesvarsel.
Klagerne har anført, at de indklagede ved den 16. september 1988 at opsige  

 Tryghedsaftalen har brudt fællesmødeaftalen af 16. juni 1988. En  

 fællesmødebeslutning er et vigtigt led i det kollektive overenskomstsystem,  

 som der må kunne stoles på.
En sådan beslutning kan lægges til grund, selv om  

 en part ikke finder, at modparten har givet alle de oplysninger, parten  

 herefter finder burde være givet, og det afskærer ikke overenskomstbrud, at  

 opmandskendelsen forelå den 19. december 1988, og at Tryghedsaftalen den 16.  

 september 1988 først blev opsagt til ophør den 1. februar 1989. Slagteriernes  

 Arbejdsgiverforeninger har ikke før opsigelsen den 16. september 1988  

 opfordret til faglig voldgift.
De indklagede har bestridt overenskomstbrud, da Vistisen på fællesmødet  

 den 16. juni 1988 undlod at orientere Bjarne Mortensen om, at Tryghedsaftalen  

 indeholdt en særlig opsigelsesbestemmelse, og da opmandskendelsen af 19.  

 december 1988 forelå før det tidspunkt, hvortil Tryghedsaftalen var opsagt  

 til ophør den 1. februar 1989. Klagerne har under hele forhandlingsforløbet  

 frem til opsigelserne den 16. september 1988 undladt at reagere på de  

 indklagedes opfordring til faglig voldgift om de spørgsmål, parterne ikke  

 kunne opnå enighed om.
Sagen indeholdt i det hele sådanne fortolkningstvivl  

 af ikke ganske utvivlsom karakter, at der ikke er grundlag for at pålægge  

 bod.
 Arbejdsretten skal udtale:
Fællesmødereferatet af 16. juni 1989 er bindende, uanset at Slagteriernes  

 Arbejdsgiverforeninger finder, at Landsorganisationen i Danmark ikke under  

 fællesmødet gav alle relevante oplysninger om Tryghedsaftalen.
Den indklagede  

 virksomhed har derfor begået overenskomstbrud ved den 16. september 1988 at  

 opsige Tryghedsaftalen.
At opmandskendelsen foreligger den 19. december 1988  

 og dermed før den 1. februar 1989, hvortil Tryghedsaftalen var bragt til  

 ophør, er uden betydning for afgørelsen af dette spørgsmål.
Tvisten mellem parterne efter fusionen den 4. juni 1988 vedrørte  

 imidlertid ikke alene Tryghedsaftalen, men også spørgsmålet om, hvorvidt de  

 andre i fællesbestemmelser vedrørende arbejdsforhold i FDB indeholdte aftaler  

 var bindende for Royal Dane Quality A/S.
Arbejdsretten udsatte ved  

 domsforhandlingen den 18. november 1988 i det hele afgørelsen af disse  

 spørgsmål på afholdelse af faglig voldgift.
Tvisten mellem parterne vedrørte  

 således også spørgsmål af ikke ganske utvivlsom karakter, og der er derfor  

 ikke grundlag for at pålægge de indklagede bod.
 T h i k e n d e s f o r r e t :
 Indklagede, Royal Dane Quality A/S, har brudt fællesmødebeslutning af 16.  

 juni 1988.
 De indklagede, Slagteriernes Arbejdsgiverforeninger og Royal Dane Quality  

 A/S, frifindes for påstanden om bod.
 Indklagede, Slagteriernes Arbejdsgiverforeninger, betaler 2.000 kr. i  

 sagsomkostninger til Arbejdsretten.
 (* 1) Henvisninger: Per Jacobsen s.441 ff og s.625 f, K 87.468 og de  

 herunder anførte henvisninger.
