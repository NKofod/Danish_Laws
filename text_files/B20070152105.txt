Bekendtgørelse om ændring af bekendtgørelse om autorisation og drift af virksomhed som vvs-installatør, vand- og sanitetsmester, godkendt kompetent virksomhed eller kloakmester (Kvalitetsstyring i forbindelse med bibeskæftigelse, ansvar for indberetning til Sikkerhedsstyrelsen mv.) § 1 I bekendtgørelse nr. 1674 af 14. december 2006 om autorisation og drift af virksomhed som vvs-installatør, vand- og sanitetsmester, godkendt kompetent virksomhed eller kloakmester foretages følgende ændringer:
 1. I § 14, stk. 1, indsættes efter »jf. dog stk. 2«: »og § 16 a, stk. 1«.
 2. I § 16, stk. 1, indsættes efter »efterlevelse«: ­», jf. dog § 16 a, stk. 1«.
 3. Efter § 16 indsættes:
»§ 16 a.
I virksomheder, der har bibeskæftigelsesautorisation, uden CVR-nummer, skal kvalitetsstyringssystemet alene forhåndsgodkendes.
 Stk. 2. I virksomheder, der har bibeskæftigelsesautorisation, med CVR-nummer, skal kvalitetsstyringssystemet godkendes og efterprøves efter reglerne i § 11  § 16.
Stk. 3. Virksomheder, der har bibeskæftigel­ses­autorisation, uden CVR-nummer, skal give meddelelse til kontrolinstansen og Sikkerhedsstyrelsen, hvis virksomheden får et CVR-nummer.« 4. Efter § 20 indsættes:
»§ 20 a.
Virksomheder, der er tilsluttet den særlige tilsynsordning, og som i en periode ikke udfører autorisationskrævende arbejde, skal give meddelelse til kontrolinstansen, når virksomheden igen udfører autorisationskrævende arbejde.« »§ 20 b.
Virksomheder, der er tilsluttet den særlige tilsynsordning, skal dokumentere kvaliteten af det udførte arbejde i form af:
1) installations- og servicerapporter og blanketter, tegninger eller lignende, og 2) rapporter om reklamationer fra forbrugere, fabrikanter, kommuner og ledningsejere.« 5. I § 24, stk. 1, indsættes efter »jf. § 9, stk. 3«: »og dokumentationen, jf. § 20 b«.
 6. Efter § 24 indsættes:
»24 a.
Virksomheden bærer ansvaret for, at Sikkerhedsstyrelsen modtager oplysninger om status for forhåndsgodkendelse, godkendelse og efterprøvning af virksomhedens kvalitetsstyringssystem fra kontrolinstansen.« § 2 Bekendtgørelsen træder i kraft den 1. januar 2008.
