Meddelelser fra Søfartsstyrelsen F.  

 Mindre erhvervsfartøjers bygning og udstyr m.v.  Indledende forskrift  

 af 27. januar 2003 ) I medfør af § 1, stk. 3, §§ 3 og 5, § 17, stk. 5, og § 32 i lov om  

 sikkerhed til søs, jf. lovbekendtgørelse nr. 627 af 26. juli  

 2001, og anordning nr. 607 af 25. juni 2001 om ikrafttræden for  

 Grønland af lov om sikkerhed til søs, efter samråd med  

 Grønlands Hjemmestyre og efter bemyndigelse fra økonomi- og  

 erhvervsministeren, fastsættes:
 § 1. Forskriften gælder for mindre  

 erhvervsfartøjer, som fastlagt i regel 1 i kapitel I.
 § 2. De nærmere regler om mindre  

 erhvervsfartøjers bygning og udstyr m.v. er optrykt i hæfter som  

 bilag til denne forskrift.
 Stk. 2. Kapitelhæfterne er:
 Kapitel I	Almindelige bestemmelser, dateret 1. januar  

 2001.
 Kapitel II	Konstruktion, vandtæthed og udstyr,  

 dateret 1. januar 2001.
 Kapitel III	Stabilitet og sødygtighed, dateret  

 1. januar 2001.
 Kapitel IV	Maskineri og elektriske installationer,  

 dateret 1. januar 2001.
 Kapitel V	Brandsikring, opdagelse af brand og  

 brandslukning, dateret 1. januar 2001.
 Kapitel VI	Beskyttelse af besætningen  

 (arbejdsmiljø og sikkerhed mv.), dateret 1. januar 2001.
 Kapitel VII	Redningsmidler og -arrangementer, dateret  

 1. januar 2001.
 Kapitel VIII	Foranstaltninger i nødsituationer,  

 mønstringer og øvelser, dateret 1. januar 2001.
 Kapitel IX	Radiokommunikation, dateret 1. januar  

 2001.
 Kapitel X	Navigationsudstyr i fartøjer, dateret  

 1. januar 2001.
 Kapitel XI	Særlige bestemmelser for  

 Grønland, dateret 1. februar 2003.
 Kapitel XII	Opholdsrum, dateret 1. januar 2001.
(Kapitel XIII-XIX er reserveret til senere brug) Kapitel XX	Behandling og opbevaring af kloakspildevand,  

 dateret 1. januar 2001.
 Kapitel XXI	Forebyggelse af olieforurening, dateret 1.  

 januar 2001.
(Kapitel XXII	er reserveret til senere brug) (Kapitel XXIII	er reserveret til senere brug) Kapitel XXIV	Forebyggelse af forurening med affald fra  

 fartøjer, dateret 1. januar 2001.
 § 3. Kapitlerne I-V og VII-X indeholder  

 bestemmelser for mindre erhvervsfartøjers bygning og udstyr m.v. og er  

 udformet på baggrund af  Nordisk Bådstandard med de  

 tilføjelser og ændringer, udviklingen og indvundne erfaringer  

 har gjort nødvendig.
Stk. 2. Kapitel VI indeholder dele af Rådets  

 direktiv nr. 93/103/EØF om minimumsforskrifter for sikkerhed og  

 sundhed under arbejdet om bord i fiskerfartøjer.
Til bestemmelserne om  

 mindre erhvervsfartøjers medicinkiste henvises til Meddelelser fra  

 Søfartsstyrelsen A, kapitel IX B.
 Stk. 3. Kapitel XII indeholder bestemmelser for  

 opholdsrum og drikkevandsanlæg og er udformet på baggrund af ILO  

 konvention om opholdsrum i fiskeskibe.
 Stk. 4. Kapitel XX, XXI og XXIV indeholder bestemmelser  

 om forureningsforebyggende foranstaltninger og er udformet på baggrund  

 af den internationale konvention om forebyggelse af forurening til søs  

 (MARPOL).
 Stk. 5. Kapitlerne XIII-XIX, XXII og XXIII anvendes  

 ikke.
 § 4. Udstyr til fartøjer specificeret i  

 bilagene til forskriften kan erstattes af udstyr, som er  

 overensstemmelsesmærket i henhold til teknisk forskrift om udstyr i  

 skibe.
 § 5. Overtrædelse af denne forskrift  

 straffes med bøde eller fængsel i indtil 1 år.
Stk. 2. Straffen kan stige til fængsel i indtil 2  

 år, hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller  

 tilsigtet en økonomisk fordel for den pågældende selv  

 eller andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Såfremt forholdet er omfattet af  

 anordning om ikrafttræden for Grønland af lov om sikkerhed til  

 søs, kan der fastsættes foranstaltninger i henhold til  

 kriminalloven for Grønland.
 Stk. 2. De i § 5, stk. 2 og 3, nævnte forhold skal  

 anses som skærpende omstændigheder.
 Stk. 3. Sker der ikke konfiskation af udbytte, jf.  

 kriminallovens § 116, stk. 1, som er opnået ved overtrædelsen,  

 skal der ved udmåling af bøde, herunder  

 tillægsbøde, tages særligt hensyn til størrelsen af  

 en opnået eller tilsigtet økonomisk fordel.
Stk. 4. Er en overtrædelse begået af  

 selskaber m.v. (juridiske personer), kan der pålægges den  

 juridiske person som sådan bødeansvar.
Er overtrædelsen  

 begået af staten, Grønlands Hjemmestyre, en kommune, et  

 kommunalt fællesskab, der er omfattet af § 64 i Landstingslov om  

 kommunalbestyrelser og bygdebestyrelser m.v., eller en bygdebestyrelse, kan  

 der pålægges vedkommende offentlige myndighed som sådan  

 bødeansvar.
 Stk. 5. Såfremt den pågældende ikke er  

 bosat i Grønland, eller hans tilknytning til det grønlandske  

 samfund i øvrigt har en sådan løsere karakter, at  

 forudsætningerne for anvendelse af foranstaltninger ikke er til stede,  

 kan sagen anlægges eller henvises til forfølgning i Danmark.
 § 7. Forskriften træder i kraft den 1.  

 februar 2003.
 Stk. 2. De konstruktionsmæssige krav i  

 Skibstilsynets Meddelelser F, Forskrifter for bygning og udstyr m.v. for  

 mindre erhvervsfartøjer, som ændret senest ved teknisk forskrift  

 F af 27. juli 1995, gælder fortsat for eksisterende fartøjer,  

 medmindre andet bestemmes i denne forskrift.
Indledning Følgende ændringer er foretaget i forhold til  

 Meddelelser fra   

 Søfartsstyrelsen F af 10. november 2000:
 Der er udstedt et nyt Kapitel XI Særlige  

 bestemmelser for Grønland.
 I forhold til det tidligere kapitel XI er det her bestemt,  

 at Kapitel IX, regel 3 om radiokommunikation træder i kraft den 1.  

 februar 2003.
 For nye og eksisterende skibe med fartstilladelse i  

 havområder uden for den nuværende VHF-dækning fra de  

 grønlandske kystradiostationer, men inden for lavområde A2,  

 træder bestemmelserne dog først i kraft den 1. august 2003.
 Skibe med fartstilladelse inden for VHF-dækning af  

 de grønlandske kystradiostationer skal senest den 1. februar 2005  

 være udrustet med VHF-radioanlæg, Float-free 406 MHz EPIRB og  

 Radartransponder (SART).
 Kravet om VHF-radioanlæg i punkt 3a kan opfyldes  

 enten med et traditionelt VHF-radioanlæg (uden DSC) eller med et  

 kombineret VHF-DSC radioanlæg.
 Dette regelværk består af en kort teknisk  

 forskrift og et antal bilag i form af kapitler.
Forskriften indeholder, hjemmel, anvendelse, straf og  

 ikrafttræden og en liste over kapitlernes indhold.
Kapitlerne er trykt  

 som hæfter.
Et kapitel kan være delt op i flere hæfter.  

 På forsiden af hvert hæfte er anført kapitlets nummer,  

 dato, emne og indholdsfortegnelse.
Ved fremtidige ændringer i kapitlerne vil det  

 hæfte, der ændres i, blive udskiftet.
Kapitlet vil blive sat i  

 kraft ved udstedelse af en ny forskrift. Ændringer til hidtil  

 gældende regler vil normalt være markeret med en lodret streg i  

 margen ud for ændringen i det ny hæfte.
Medmindre andet er anført i det enkelte kapitel,  

 skal eksisterende fartøjer alene opfylde de krav til konstruktion, der  

 eksisterede på skibets byggetidspunkt.
Afvigelser herfra kan dog  

 være anført i senere udstedte regler.
Udskiftede hæfter  

 bør derfor ikke kasseres.
Rådets direktiv 96/98/EF om udstyr på skibe,  

 som ændret ved Europa-Kommissionens direktiv 98/85/EF, er i Danmark  

 gennemført ved teknisk forskrift nr. 7 af 19. november 1998 om udstyr  

 i skibe.
Direktivet og dermed forskriften gælder for udstyr  

 krævet i Hvor det er relevant, kan udstyr til fartøjer  

 omfattet af Meddelelser fra Søfartsstyrelsen F imidlertid erstattes af  

 udstyr, som er EU-overensstemmelsesmærket i henhold til  

 ovennævnte direktiv 96/98/EF.
