 Den 28. februar 1985 undertegnedes i Dhaka en overenskomst mellem Danmark  

 og Bangladesh, ifølge hvilken den danske regering i årene 1985-1990 inden for  

 et samlet beløb på 336.600.000 kroner yder støtte til et integreret  

 udviklingsprojekt i distrikterne Noakhali, Lakshmipur og Feni.
 Projektets formål er at fremme økonomisk vækst og virke for sociale  

 fremskridt med særligt sigte på de fattigere befolkningsgrupper, bl.a. ved at  

 støtte aktiviteter i forbindelse med anvendelse af kunstvanding i landbruget,  

 udvikling af fysisk infrastruktur samt beskæftigelses- og  

 produktionsprogrammer for den dårligst stillede landbefolkning.
