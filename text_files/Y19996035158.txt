Udtalt,  

 at det antages at være i overensstemmelse med den kommunale styrelseslov, at  

 økonomiudvalget efter kommunalbestyrelsens 1. behandling af budgetforslaget  

 foretager ændringer af det oprindelige budgetforslag på baggrund af de  

 tilkendegivelser, der er fremkommet under 1. behandlingen.
Det må dog kræves,  

 at det klart fremgår af det reviderede budgetforslag, på hvilke punkter det  

 ændrede budgetforslag adskiller sig fra det oprindelige budgetforslag.
 Efter  

 Indenrigsministeriets opfattelse kan de ændringer, der foretages af  

 økonomiudvalget i det oprindelige budgetforslag, dog ikke betragtes som en  

 del  

 af økonomiudvalgets budgetforslag, jf. styrelseslovens § 37, stk. 1. Der skal  

 derfor foretages afstemning om ændringerne, hvis der begæres.
 Det er  

 således en forudsætning for, at økonomiudvagets reviderede budgetforslag  

    

 kan danne grundlag for amtsrådets afstemning  

 ved 2. behandlingen, at der er enighed herom blandt amtsrådets medlemmer.
Udtalelse afgivet af Indenrigsministeriet om revideret  

 budgetforslag efter 1. behandlingen I brev af 16. juni 1999 har Frederiksborg Amtskommune rettet  

 henvendelse til Indenrigsministeriet med anmodning om en udtalelse vedrørende  

 amtsrådets budgetprocedure.
 Det fremgår bl.a. af henvendelsen, at Frederiksborg Amtskommune  

 ved dette års budgetvedtagelse vil følge en procedure, hvorefter  

 økonomiudvalget i et møde den 23. august 1999 træffer beslutning om et  

 budgetforslag, der forelægges for amtsrådet til 1. behandling den 2.  

 september  

 1999.
Det fremgår endvidere, at økonomiudvalget herefter på et møde  

 den 13. september 1999 skal behandle en revideret udgave af budgetforslaget,  

 og  

 at det reviderede budgetforslag  der bl.a. vil indeholde en beskrivelse  

 af  

 ændringer og justeringer i forhold til det oprindelige forslag  straks  

 efter  

 økonomiudvalgets vedtagelse udsendes til samtlige amtsrådsmedlemmer med  

 anmodning om, at de præsenterer deres eventuelle ændringsforslag i forhold  

 til  

 dette udgangspunkt.
Budgettet kommer herefter til at bestå af  

 økonomiudvalgets  

 reviderede budgetforslag med de ændringer, der følger af vedtagne  

 ændringsforslag.
 Indenrigsministeriet skal i den anledning udtale følgende:
 Det fremgår af § 37, stk. 1, i lov om kommunernes styrelse, at  

 forslag til kommunens årsbudget for det kommende regnskabsår udarbejdes af  

 økonomiudvalget til kommunalbestyrelsen.
 Det fremgår af § 38, stk. 1, i lov om kommunernes styrelse, at  

 økonomiudvalgets forslag til årsbudget og flerårige budgetoverslag skal  

 undergives to behandlinger i kommunalbestyrelsen med mindst tre ugers  

 mellemrum.
Det er forudsat i styrelseslovens § 37, stk. 1, at  

 økonomiudvalget alene udarbejder ét forslag til årsbudget.
Se hertil den  

 kommenterede kommunale styrelseslov, 1996, side 188.
 Kravet i styrelseslovens § 38, stk. 1, om to behandlinger skal  

 sikre, at kommunalbestyrelsens medlemmer får mulighed for at forholde sig til  

 budgettet på grundlag af et sammenhængende og prioriteret oplæg samt tage  

 stilling til budgetforslaget med kendskab til de ønsker, der er fremkommet  

 fra  

 de øvrige kommunalbestyrelsesmedlemmer.
Det antages at være i overensstemmelse med styrelsesloven, at  

 økonomiudvalget efter kommunalbestyrelsens 1. behandling af budgetforslaget  

 foretager ændringer af det oprindelige budgetforslag på baggrund af de  

 tilkendegivelser, der er fremkommet under 1. behandlingen.
Det må dog kræves,  

 at det klart fremgår af det reviderede budgetforslag, på hvilke punkter det  

 ændrede budgetforslag adskiller sig fra det oprindelige budgetforslag.
Se  

 hertil den kommenterede kommunale styrelseslov, 1996, side 192.
 De ændringer i det oprindelige budgetforslag, der foretages af  

 økonomiudvalget, kan dog ikke betragtes som en del af økonomiudvalgets  

 budgetforslag, jf. styrelseslovens § 37, stk. 1, og der skal derfor foretages  

 afstemning om disse, hvis det begæres.
 Det er således en forudsætning for, at økonomiudvalgets  

 reviderede budgetforslag kan danne grundlag for amtsrådets afstemning ved 2.  

 behandlingen, at der er enighed herom blandt amtsrådets medlemmer.
 Indenrigsministeriet har ikke i øvrigt bemærkninger til  

 Frederiksborg Amtskommunes budgetprocedure.
