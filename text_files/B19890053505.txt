I medfør af § 1, stk. 2, i lov nr. 217 af 5. april 1989 om administration af Det Europæiske Økonomiske Fællesskabs forordninger om indførelse af europæiske økonomiske firmagrupper, fastsættes:
Gebyrer for anmeldelse § 1.  For anmeldelse af nye europæiske økonomiske  

 firmagrupper betales 1.700 kr.
 § 2.  For anmeldelse af en eller flere ændringer i  

 allerede registrerede forhold betales 900 kr. pr. anmeldelse.
 § 3.  For anmeldelse af udenlandske firmagruppers  

 forretningssted her i landet betales 1.700 kr.
 § 4.  Gebyret skal indbetales sammen med anmeldelsen.  

 En anmeldelse behandles ikke før gebyret er indbetalt.
Gebyrer for oplysninger og dokumenter § 5.  For en fuldstændig udskrift af alle registrerede  

 oplysninger eller for et sammenskrevet resume betales for hver firmagruppe  

 400 kr.
Stk. 2.  For bekræftede kopier af  

 stiftelsesoverenskomsten betales 200 kr.
For bekræftede kopier af anmeldelser  

 betales 125 kr.
For bekræftede kopier af andre offentligt tilgængelige  

 dokumenter betales 10 kr. for hver side, dog mindst 125 kr.
 Stk. 3.  For særlige attestationer, erklæringer samt for  

 alle eller bestemte oplysninger for flere firmagrupper betales efter regning.
 § 6.  For forlods ekspedition af de i § 5 omhandlede  

 ydelser betales et tillægsgebyr på 300 kr.
Ikrafttrædelsesbestemmelser § 7.  Bekendtgørelsen træder i kraft den 1. september  

 1989.
