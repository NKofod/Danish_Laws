(lc/oc-fællesoverenskomst) Finansministeriet og Lærernes Centralorganisation, henholdsvis  

 Overenskomstansattes Centralorganisation har indgået vedlagte  

 fællesoverenskomst af 3. marts 1994, der træder i stedet for  

 fællesoverenskomsten af 23. april 1992.
Organisationsaftalerne supplerer og/eller fraviger fællesoverenskomsten.  

 Fællesoverenskomsten udgør således sammen med organisationsaftalerne det  

 samlede overenskomstgrundlag.
Fællesoverenskomsten kan derfor kun benyttes  

 for en personalegruppe, hvis der er indgået en organisationsaftale for denne  

 personalegruppe.
 Det er aftalt mellem Finansministeriet og LC/OC, at denne  

 fællesoverenskomst har umiddelbar virkning fra 1. april 1993 for samtlige  

 personalegrupper, som var omfattet af fællesoverenskomsten af 23. april 1992.
 Finansministeriet forventer, at der for perioden 1993 - 1995 bliver  

 indgået organisationsaftaler for de i bilag 3 nævnte personalegrupper.
Bemærkninger til de enkelte bestemmelser Til § 2. Ansættelse mv.
 De ansatte er omfattet af aftale af 14. juni 1993 mellem Finansministeriet  

 og centralorganisationerne om arbejdsgiverens pligt til at underrette  

 arbejdstageren om vilkårene for ansættelsesforholdet.
Til § 5. Lønanciennitet Bestemmelsen om tillæggelse af forhøjet lønanciennitet gælder alene ved  

 nyansættelser.
For allerede ansatte kan der således ikke foretages  

 omberegning af lønanciennitet i medfør af § 5.
 Ved nyansættelse er ansættelsesmyndigheden ikke bundet af den forhøjede  

 lønanciennitet, som den pågældende måtte have fået i henhold til punkt 2 (2.  

 afsnit) eller punkt 3 hos en anden ansættelsesmyndighed.
 Optjening af fuld og forholdsmæssig lønanciennitet i medfør af punkt 4  

 gælder for allerede ansatte, dog således at optjeningen/optællingen starter  

 den 1. april 1991.
Til § 12. Ferie ved fratræden Ved beregning af feriegodtgørelse ved afgang (12 1/2 pct.) ses der bort  

 fra løn, der er udbetalt under afholdt ferie, idet der i beregningsgrundlaget  

 fradrages et beløb pr. times ferie svarende til 1/1924 af årslønnen samt ydet  

 særlig feriegodtgørelse (1 1/2 pct.).
 Ved umiddelbar overgang fra en statsinstitution til en anden behøver  

 afregning med almindelig feriegodtgørelse ikke at finde sted.
 Hvis den ansatte har fået udbetalt den særlige feriegodtgørelse (1 1/2  

 pct.), og ikke ved fratræden har afholdt hele den optjente ferie, fradrages  

 en til den manglende ferie svarende brøkdel af den særlige feriegodtgørelse,  

 ved beregningen af feriegodtgørelsen (12 1/2 pct.).
Til § 13, punkt 3. Sygdom Ansatte, der pr. 31. marts 1991 var omfattet af reglerne om forkortet  

 opsigelsesvarsel, uden at det var nødvendigt at indgå individuel  

 kontrakt/aftale herom, kan fortsat opsiges med forkortet varsel i medfør af  

 fællesoverenskomsten, uden at der indgås en særlig aftale herom.
 Ansættelsesmyndigheden skal i det enkelte tilfælde foretage en konkret  

 vurdering af, om der skal ske opsigelse af en ansat begrundet i fravær på  

 grund af sygdom eller arbejdsulykke.
Det er også ansættelsesmyndighedens afgørelse, om opsigelse skal ske med  

 forkortet varsel.
Opsigelse med forkortet varsel kan undlades, f.eks. hvis  

 der er udsigt til snarlig tilbagevenden til arbejdet.
 Ligeledes er der mulighed for opsigelse med almindeligt varsel i tilfælde  

 af hyppigt og omfattende sygefravær, selv om der ikke er tale om 120 dages  

 sygdom inden for 12 måneder.
 Det henstilles til styrelserne, at ansatte, der er blevet afskediget på  

 grund af sygdom, genansættes, når de pågældende på ny er blevet  

 arbejdsduelige, og forholdene i øvrigt tillader det.
 Ved afgrænsning af ulykkestilfælde i forhold til andre arbejdsskader  

 (erhvervssygdomme mv.) kan der henvises til arbejdsskadeforsikringsloven, jf.  

 lovbekendtgørelse nr. 450 af 25. juni 1987 med senere ændringer, §§ 9 og 10.
I overensstemmelse med praksis kan ulykkestilfælde defineres som en  

 udefrakommende begivenhed, som er uafhængig af den pågældende persons vilje,  

 og som har skadelig indvirkning på vedkommendes helbredstilstand.
Der skal  

 foreligge en pludselig indtrådt begivenhed som f.eks. stød, slag, forvridning  

 eller snitsår.
Til § 18. Opsigelse Det henstilles til styrelserne, at man i forbindelse med ansættelse af  

 personale overvejer genansættelse af personer, som uden egen skyld er blevet  

 afskediget, f.eks. på grund af rationaliseringer, omlægninger eller  

 udflytning.
 For månedslønnede, der tidligere har været ansat på timeløn, medtages den  

 optjente opsigelsesanciennitet under timelønsansættelse ved umiddelbar  

 overgang til månedsløn ved samme institution.
Til § 19. Afskedigelsesprocedure Til punkt 2 Efter den tidligere formulering skulle den ansattes organisation  

 orienteres om opsigelsen ved kopi af opsigelsesskrivelsen.
 Fremsendelse af kopi af opsigelsesskrivelsen kan fortsat ske, hvor dette  

 ikke er i strid med tavshedspligten, som følger af forvaltningsloven og  

 straffeloven, herunder tavshedspligten med hensyn til personlige forhold.
 Meddelelse sendes til medlemsorganisationens  hovedkontor .  

 Manglende meddelelse medfører sædvanligvis en bod på 25.000 kr. i  

 Arbejdsretten.
Til punkt 5 Voldgiftsretten nedsættes af parterne i vedkommende  

 overenskomst/organisationsaftale.
Til § 21. Flyttegodtgørelse Der kan kun ydes flyttegodtgørelse ved uansøgt forflyttelse eller  

 forflyttelse i forbindelse med forfremmelse.
 Dette cirkulære har virkning fra 1. april 1993. Samtidig ophæves cirkulære  

 af 3. juni 1992 (APD nr. 55/92) om OC-fællesoverenskomst.
Finansministeriet Den 3. marts 1994 P.
M.
V.
E.
B.
Marianne Brinch-Fischer LC/OC-FÆLLESOVERENSKOMST Afsnit I.
Fælles bestemmelser for måneds- og timelønnede § 1.  Overenskomstens område Denne overenskomst, der er indgået i henhold til hovedaftale af 3. marts  

 1994 mellem Finansministeriet, Lærernes Centralorganisation og  

 Overenskomstansattes Centralorganisation (LC/OC), har bindende virkning for Stk. 2. De enkelte personalegruppers specielle løn- og ansættelsesvilkår  

 fremgår af organisationsaftaler, der indgås mellem den/de berørte  

 medlemsorganisation(er) og Finansministeriet.
 Stk. 3. Der kan optages drøftelse mellem Finansministeriet og LC,  

 henholdsvis OC om delegationsoverenskomsters inddragelse under  

 fællesoverenskomsten.
Stk. 4. Overenskomsten omfatter ikke Stk. 5. Dækningsområdet i øvrigt for de enkelte forhandlingsområder  

 fremgår af organisationsaftalerne.
 § 2.  Ansættelse mv.
 Ved annoncering skal fællesoverenskomsten og den relevante  

 organisationsaftale oplyses.
§ 3.  Lønsystemet De ansatte kan være skalatrinsaflønnet efter den for perioden 1. april  

 1993 - 31. marts 1995 gældende lønjusteringsaftale, eller de kan have et  

 særskilt lønforløb, som er aftalt mellem parterne i organisationsaftalen.
 Stk. 2. Årslønnen for ansatte, som er skalatrinsaflønnede, fastsættes og  

 reguleres efter den for perioden 1. april 1993 - 31. marts 1995 gældende  

 lønjusteringsaftale.
 Stk. 3. Årslønnen for ikke skalatrinslønnede reguleres i overenstemmelse  

 med den lønreguleringsaftale, som fremgår af organisationsaftalen.
 Stk. 4. Hvor intet andet er anført i organisationsaftalen, gælder for  

 skalatrinsaflønnede de stedtillæg, som fremgår af lønjusteringsaftalen.
 Stk. 5. Hvis det efter arbejdets art er hensigtsmæssigt at aflønne på  

 akkord, med bonusløn eller anden præstationsbetinget aflønningsform, kan der  

 lokalt optages forhandling herom.
§ 4.  Løn Ansatte, som er omfattet af denne overenskomst, aflønnes med de lønninger  

 og eventuelle særlige tillæg, som fremgår af organisationsaftalen.
 Stk. 2. For ansatte, som er timelønnede, jf. § 27, fastsættes lønnen som  

 1/1924 af årslønnen i henhold til organisationsaftalen.
 Stk. 3. For elever i staten er lønnen en fast procentdel af lønnen for en  

 udlært på begyndelsestrin, jf. § 30, punkt 5, og organisationsaftalens  

 bestemmelser herom.
§ 5.  Lønanciennitet De ansatte er omfattet af følgende aftale, jf. punkt 1 - 5, mellem  

 Finansministeriet og centralorganisationerne:
 1. Ved ansættelsen indplaceres den ansatte på lønskalaens 1. trin,  

 medmindre der tillægges anciennitet efter punkt 2 eller 3. Lønancienniteten  

 regnes fra den 1. i ansættelsesmåneden og altid i hele måneder.
2. Ved ansættelser, hvor der forudsættes en afsluttet uddannelse,  

 fastsættes lønancienniteten på grundlag af det tidsrum, den pågældende har  

 været beskæftiget med arbejde betinget af uddannelsen.
Lønancienniteten kan  

 tidligst regnes fra udgangen af den måned, i hvilken uddannelsen er  

 afsluttet.
Eventuel værnepligtstjeneste efter afsluttet uddannelse medregnes  

 i lønancienniteten.
Endvidere kan ansættelsesmyndigheden i ganske særlige tilfælde forhøje  

 lønancienniteten ved nyansættelse, selv om den forudgående beskæftigelse ikke  

 kan medregnes i lønancienniteten i henhold til forrige afsnit.
Det  

 forudsættes, at en konkret vurdering af den ansattes tidligere arbejdsmæssige  

 erfaringer og kvalifikationer mv. set i relation til stillingen giver  

 grundlag herfor.
 3. Ved ansættelser, hvor der ikke forudsættes en uddannelse, kan  

 ansættelsesmyndigheden tillægge forhøjet lønanciennitet, hvis den pågældende  

 forud for ansættelsen har erhvervet en særlig arbejdsmæssig erfaring eller  

 særlige kvalifikationer af betydning for arbejdets udførelse.
Såfremt en lønmodtager, der tidligere har været beskæftiget ved  

 ansættelsesmyndigheden, genansættes inden for samme arbejdsområde inden 3 år efter den tidligere beskæftigelses ophør, medregnes tidligere optjent  

 lønanciennitet ved ansættelsesmyndigheden, for så vidt den tidligere  

 beskæftigelses ophør var begrundet i sygdom, graviditet og fødsel, adoption  

 eller et forhold, der ikke kan tilregnes den pågældende.
 4. Fuld lønanciennitet optjenes ved mindst 15 timers beskæftigelse  

 pr. uge i gennemsnit.
 Ved en beskæftigelsesgrad på under 15 timer pr. uge i gennemsnit optjenes  

 lønanciennitet forholdsmæssigt.
 5. Der kan i ganske særlige tilfælde ske begrænsning af  

 lønancienniteten efter forudgående aftale mellem parterne i  

 organisationsaftalen.
§ 6.  Pension Styrelsen indbetaler pensionsbidrag til den pensionskasse/det  

 pensionsselskab, der er angivet i organisationsaftalen.
 Pensionsbidragets størrelse, den pensionsgivende løn, krav om  

 beskæftigelsesperiode (karenstid), beskæftigelsesgrad og alder fremgår af  

 organisationsaftalen.
 Stk. 2. Med virkning fra 1. april 1993 skal vedtægter/regulativer for  

 pensionsordningerne og fremtidige ændringer heri godkendes af overenskomstens  

 parter.
 Tilbagekøb uden forbindelse med pensionsbegivenhedens indtræden (bortset  

 fra emigration) kan ikke finde sted for bidrag, der indbetales efter 1. april  

 1993. For bidrag indbetalt inden denne dato gælder de hidtidige regler.
 Stk. 3. Ud over de nævnte pensionsbidrag har den ansatte ikke nogen ret  

 til pension eller understøttelse fra staten på grundlag af ansættelsen.
 Den etablerede overgangsordning for ydelse af supplementsunderstøttelse  

 omfattes ikke af denne bestemmelse.
§ 7.  Gruppeliv I perioden 1. april - 31. december 1993 indbetaler styrelsen for ansatte,  

 som ikke er omfattet af en pensionsordning med gruppelivsforsikring, fortsat  

 19,03 kr. månedligt til Forenede Gruppeliv (fortsættelse af ordningen fra  

 1985) som bidrag til en gruppelivsforsikring.
Med virkning fra 1. januar 1994  

 indbetaler styrelsen for alle månedslønnede ansatte 19,03 kr.  

 Forsikringssummen er 50.000 kr., hvortil kommer bonustilskrivning.
Den  

 samlede ydelse er indtil videre 150.000 kr.
I tilfælde af den ansattes død  

 før udgangen af den måned, hvor den pågældende fylder 67 år, udbetales  

 beløbet til nærmeste pårørende.
Der henvises til Finansministeriets  

 cirkulæreskrivelse om gruppelivsordning for tjenestemænd m.fl. og visse  

 overenskomstansatte i staten og folkekirken mv.
 § 8.  Lønudbetaling, lønberegning mv.
 De ansatte er omfattet af følgende aftale, jf. punkt 1 - 2, mellem  

 Finansministeriet og centralorganisationerne:
 1. Lønudbetaling og indbetaling af eventuelle pensionsbidrag  

 finder sted månedsvis bagud.
 2. Medarbejderne følger de regler, der gælder for tjenestemænd om  

 lønfradrag/lønberegning, jf. for tiden cirkulære af 24. maj 1985 om  

 lønfradrag/lønberegning for tjenestemænd.
§ 9.  Lokalløn Der kan ydes tillæg i henhold til Finansministeriets cirkulære af 7. april  

 1993 om lokalløn og chefløn med tilhørende vejledning.
§ 10.  Arbejdstid De ansatte er omfattet af de i organisationsaftalen fastsatte  

 arbejdstidsregler.
§ 11.  Arbejdstidsbestemte tillæg De ansatte er omfattet af den til enhver tid gældende aftale mellem  

 Finansministeriet og centralorganisationerne om natpenge mv. til  

 tjenestemænd.
 Stk. 2. Natpenge mv. kan ikke ydes samtidig med  

 overarbejdsbetaling/afspadsering på områder, hvor der er hjemmel til større  

 overarbejdstillæg end 50 pct. for nogle eller alle overarbejdstimer.
§ 12.  Ferie De ansatte er omfattet af følgende aftale, jf. punkt 1 - 6, mellem  

 Finans-ministeriet og centralorganisationerne:
 1. Til timelønnede ydes feriegodtgørelse efter ferielovens regler.
 2. Til månedslønnede ydes ferie med løn efter ferielovens regler  

 med de afvigelser, der fremgår af følgende bestemmelser:
 3. Til månedslønnede, som ved feriens afholdelse har anden  

 arbejdstid end i det forudgående kalenderår (optjeningsår), ydes ferielønnen  

 med samme brøkdel, som tjenesten har andraget i gennemsnit i det foregående  

 kalenderår (optjeningsår).
 4. Til månedslønnede ydes særlig feriegodtgørelse i stedet for  

 ferietillæg efter ferielovens § 14, stk. 1.
Beregningsgrundlaget for den særlige feriegodtgørelse er den ansattes  

 skattepligtige indkomst for tjenstligt arbejde i optjeningsåret med  

tillæg af og fradrag af Pensionsbidrag, der ikke er skattepligtig indkomst, indgår ikke i  

 beregningsgrundlaget.
 Den særlige feriegodtgørelse udgør 1,5 pct. af dette beregningsgrundlag.
 5. Til deltidsansatte, der i optjeningsåret har udført tjeneste ud  

 over den faste arbejdstid, men inden for den normale 37 timers arbejdsuge,  

 ydes for sådan tjeneste feriegodtgørelse med 12,5 pct.
6. Såfremt en overenskomstansat bliver syg under afvikling af  

 ferie, kan der - efter styrelsens skøn - ydes erstatningsfrihed, når særlige  

 omstændigheder taler herfor.
Det bør herved tages i betragtning, f.eks. om  

 sygdommen er af længere varighed eller alvorligere karakter, om den hindrer  

 den ansatte i at udnytte ferien på rimelig måde, eller om den skyldes  

 tilskadekomst i tjenesten.
Det er op til styrelsen at bestemme, om sygdom  

 kræves dokumenteret ved lægeerklæring.
Styrelsen fastsætter tidspunktet for  

 afholdelse af denne frihed.
Stk. 2. Når en medarbejder overgår til månedslønsansættelse, jf. § 27,  

 stk. 2, skal der ske fradrag i lønnen, når medarbejderen holder ferie med  

 feriegodtgørelse.
Der foretages fradrag i lønnen for hver afholdt ferietime.  

 Fradraget beregnes som 1/1924 af årslønnen for en fuldtidsansat på det  

 aktuelle løntrin.
§ 13.  Sygdom De ansatte er omfattet af følgende aftale, jf. punkt 1 - 6, mellem  

 Fi-nansministeriet og centralorganisationerne:
1. Funktionærer og månedslønnede ikke-funktionærer får fuld løn  

 under sygdom, herunder fravær på grund af tilskadekomst i tjenesten.
I  

 grundlaget for beregningen af løn i disse fraværssituationer indgår visse  

 fast påregnelige særlige ydelser, jf.
Finansministeriets cirkulære af 25. maj  

 1977 og 2. maj 1978.
 2. For timelønnede ikke-funktionærer gælder i sygdomstilfælde og  

 ved tilskadekomst i tjenesten reglerne i dagpengeloven.
 3. En ansat, der har været syg i i alt 120 dage inden for et  

 tidsrum af 12 på hinanden følgende måneder, kan opsiges med forkortet varsel  

 under forudsætning af, at der skriftligt er indgået aftale herom mellem den  

 ansatte og ansættelsesmyndigheden.
 Det forkortede opsigelsesvarsel udgør følgende:
Fratræden sker til udgangen af en måned.
For timelønnede, som har et  

 kortere varsel end de ovenfor nævnte, vil det være det kortere varsel, der er  

 gældende.
4. Ved opgørelsen af de 120 dage medregnes samtlige fraværsdage på  

 grund af sygdom inden for 12 på hinanden følgende måneder.
Fridage medregnes,  

 hvis den ansatte har været sygemeldt på arbejdsdage såvel forud for som efter  

 fridagene.
 5. Opsigelsens gyldighed er betinget af, at den sker i umiddelbar  

 tilknytning til udløbet af de 120 sygedage, og mens medarbejderen endnu er  

 syg, hvorimod gyldigheden ikke berøres af, at medarbejderen er vendt tilbage  

 til arbejdet, efter at opsigelsen er sket.
 6. Fravær på grund af arbejdsulykke medregnes ikke ved opgørelsen  

 af fravær på grund af sygdom efter punkt 4. Dog kan opsigelse med forkortet  

 varsel finde sted efter tilsvarende regler som i punkterne 3 - 5, når  

 fraværet som følge af samme arbejdsulykke har varet 120 dage.
§ 14.  Graviditet, barsel og adoption De ansatte er omfattet af aftale af 5. juli 1991 mellem Finansministeriet  

 og centralorganisationerne om fravær fra tjenesten på grund af graviditet,  

 barsel og adoption.
§ 15.  Tjenestefrihed De ansatte er omfattet af følgende aftale, jf. punkt 1 - 8, mellem  

 Finansministeriet og centralorganisationerne:
1. Tjenestefrihed uden løn kan gives, når det ikke strider mod  

 ansættelsesmyndighedens interesser.
Der optjenes ikke ret til ferie med løn  

 eller feriegodtgørelse.
 2. Det er vedkommende ansættelsesmyndigheds ansvar, at der er en  

 stilling ledig til den pågældende ved tjenestefrihedens ophør.
3. Den ansatte har i øvrigt ret til tjenestefrihed uden løn til de  

 formål, der er nævnt i Finansministeriets bekendtgørelse nr. 518 af 3. juli  

 1991 om ret for tjenestemænd til tjenestefrihed uden løn til nærmere  

 afgrænsede formål, jf.
Finansministeriets cirkulære af 3. juli 1991.
4. Tjenestefrihed med hel eller delvis løn og evt. pensionsbidrag  

 til uddannelsesformål kan gives efter reglerne i Finansministeriets  

 bekendtgørelse nr. 543 af 14. september 1988, jf.
Finansministeriets  

 cirkulære af 8. marts 1990.
 5. Finansministeriet og vedkommende organisation kan aftale, at  

 styrelsen og den ansatte indbetaler sædvanlige pensionsbidrag af den  

 hidtidige løn i de tilfælde, hvor tjenestefrihed ville kunne medregnes i  

 pensionsalderen for tjenestemænd.
Barns 1. sygedag 6. Ansættelsesmyndigheden kan give den ansatte hel eller delvis  

 tjenestefrihed til pasning af et sygt barn, når:
- det er barnets første sygedag, - hensynet til barnets forhold gør dette nødvendigt, - forholdene på tjenestestedet tillader det, - barnet er under 18 år og - barnet er hjemmeværende.
 Fraværet noteres på den liste, der føres om de ansattes sygefravær.
 7. Den ansatte oppebærer under tjenestefriheden indtægt, svarende  

 til den indtægt, som den ansatte ville have oppebåret i sygdomstilfælde, idet  

 der dog i denne fraværssituation ikke indgår de særlige ydelser, som er  

 omhandlet i Finansministeriets vejledning om udbetaling af visse særlige  

 ydelser under sygdom, jf. cirkulærer af 25. maj 1977 og 2. maj 1978.
 8. Adgangen til tjenestefrihed efter punkt 6 kan for den enkelte  

 ansatte inddrages ved misbrug.
 § 16.  Militærtjeneste mv.
Funktionærlovens regler om militærtjeneste mv. finder anvendelse for  

 funktionærer.
Funktionærlovens § 6, stk. 2, om løn under genindkaldelse  

 finder tilsvarende anvendelse for månedslønnede ikke-funktionærer.
§ 17.  Efterindtægt De ansatte er omfattet af funktionærlovens regler om efterindtægt.
Stk. 2. Efterindtægten er lønnen på tidspunktet for dødsfaldet.
Lønnen i  

 den måned, i hvilken dødsfaldet sker, medregnes ikke i efterindtægten.
§ 18.  Opsigelse De ansatte er omfattet af følgende aftale, jf. punkt 1 - 2, mellem  

 Finansministeriet og centralorganisationerne:
 1. For funktionærer og månedslønnede ikke-funktionærer gælder  

 funktionærlovens regler om varsling af opsigelse og om  

 fratrædelsesgodtgørelse.
 2. For timelønnede ikke-funktionærer gælder følgende  

 opsigelsesvarsler:
 Det er forudsat, at den ansatte har været uafbrudt ansat ved institutionen  

 i de anførte tidsrum.
 Varslerne bortfalder i tilfælde af, at der midlertidigt ikke kan tilbydes  

 beskæftigelse på grund af arbejdsmangel.
§ 19.  Afskedigelsesprocedure De ansatte er omfattet af følgende aftale, jf. punkt 1 - 10, mellem  

 Finansministeriet og centralorganisationerne:
 1. Ved afskedigelse af en arbejdstager må vilkårligheder ikke  

 finde sted, og klager over påståede urimelige afskedigelser kan behandles  

 efter nedenstående regler:
 Sager om påståede urimelige afskedigelser behandles hurtigst muligt.  

 Sager, i hvilke der nedlægges påstand om underkendelse af en afskedigelse,  

 skal så vidt muligt være afsluttet inden udløbet af den pågældende  

 arbejdstagers opsigelsesvarsel.
2. Det påhviler ansættelsesmyndigheden at meddele enhver opsigelse  

 til den ansatte skriftligt med begrundelse for opsigelsen.
Såfremt den  

 pågældende har været uafbrudt beskæftiget hos ansættelsesmyndigheden i mere  

 end 9 måneder, gives der samtidig skriftlig meddelelse om opsigelsen til  

 organisationen.
 3. Såfremt den pågældende har været uafbrudt beskæftiget hos  

 ansættelsesmyndigheden i mere end 9 måneder, og organisationen skønner, at  

 afskedigelsen ikke kan anses for rimeligt begrundet i den pågældendes eller  

 ansættelsesmyndighedens forhold, kan organisationen inden for en frist af 14  

 dage (for månedslønnede 1 måned) efter opsigelsen kræve spørgsmålet  

 forhandlet med den lokale ansættelsesmyndighed.
 4. Opnås der ikke ved forannævnte forhandling enighed mellem  

 organisationen og ansættelsesmyndigheden, kan organisationen inden for en  

 frist af 14 dage (for månedslønnede 1 måned) efter forhandlingen begære sagen  

 forhandlet mellem overenskomstens/organisationsaftalens parter.
5. Opnås der ikke enighed ved forhandlingen mellem  

 overenskomstens/organisationsaftalens parter, kan sagen inden for en frist af  

 14 dage (for månedslønnede 1 måned) kræves gjort til genstand for behandling  

 i en i denne anledning nedsat voldgift.
Voldgiften nedsættes efter reglerne i  

 vedkommende hovedaftale.
6. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne afskedigelse er urimelig  

 og ikke begrundet i arbejdstagerens eller ansættelsesmyndighedens forhold,  

 kan det pålægges ansættelsesmyndigheden at afbøde virkningerne af opsigelsen.
 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, at  

 betale den pågældende en godtgørelse, hvis størrelse fastsættes af  

 voldgiftsretten og skal være afhængig af sagens omstændigheder og pågældendes  

 anciennitet ved staten.
 Hvis der for voldgiftsretten indbringes sager med påstand om, at der er  

 sket en urimelig afskedigelse, og den afskedigede i henhold til lovgivningen  

 har en bedre retsstilling end i henhold til bestemmelserne i denne aftale,  

 lægger voldgiftsretten den pågældende lovgivning til grund ved sagens  

 afgørelse.
 7. Med hensyn til de særlige regler ved afskedigelse af  

 tillidsrepræsentanter henvises til overenskomstens § 24.
 8. Bortvisning er ikke omfattet af ovennævnte afskedigelsesregler.  

 Berettigelsen af en bortvisning kan dog efterfølgende inden for en frist af  

 14 dage (for månedslønnede 1 måned) af organisationen begæres forhandlet  

 mellem overenskomstens/organisationsaftalens parter.
9. Opnås der ikke enighed ved forhandlingen mellem  

 overenskomstens/organisationsaftalens parter, kan bortvisningens berettigelse  

 kræves gjort til genstand for behandling i en i denne anledning nedsat  

 voldgift.
Voldgiften nedsættes efter reglerne i vedkommende hovedaftale.
10. Voldgiftsretten afsiger en motiveret kendelse.
I de tilfælde,  

 hvor voldgiftsretten måtte finde, at den foretagne bortvisning ikke er  

 begrundet i arbejdstagerens forhold, kan det pålægges ansættelsesmyndigheden  

 at afbøde virkningerne af bortvisningen.
 Det kan herved pålægges ansættelsesmyndigheden at betale den pågældende en  

 godtgørelse, hvis størrelse fastsættes af voldgiftsretten og skal være  

 afhængig af sagens omstændigheder og pågældendes anciennitet ved staten.
 Hvis der for voldgiftsretten indbringes sager med påstand om, at der er  

 sket en uberettiget bortvisning, og den bortviste i henhold til lovgivningen  

 har en bedre retsstilling end i henhold til bestemmelserne i denne aftale,  

 lægger voldgiftsretten den pågældende lovgivning til grund ved sagens  

 afgørelse.
§ 20.  Udgiftsdækkende ydelser De ansatte får på tjenesterejser og ved udstationering  

 befordringsgodtgørelse samt time/dagpenge mv. efter de regler og satser, der  

 til enhver tid er gældende for statens tjenestemænd.
§ 21.  Flyttegodtgørelse Såfremt en ansat forflyttes til et andet tjenestested inden for  

 ansættelsesområdet og i denne anledning bliver nødsaget til at foretage  

 flytning af husstand og bohave, ydes der godtgørelse efter de regler, der  

 gælder for statens tjenestemænd.  § 22. Funktionærbolig Såfremt der til en stilling er knyttet en funktionærbolig, og det af  

 tjenstlige grunde er nødvendigt, at denne bliver beboet af den ansatte, er  

 den pågældende forpligtet til at flytte ind i boligen.
Lejevilkårene  

 fastsættes efter de regler, de  § 23. Arbejdstøj Der kan udleveres arbejdstøj i overensstemmelse med de lokalaftaler mv.,  

 der er gældende på institutionerne.
§ 24.  Tillidsrepræsentantregler flyttegodtgørelse fremgår af organisationsaftalen.
§ 22.  Funktionærbolig Såfremt der til en stilling er knyttet en funktionærbolig, og det af  

 tjenstlige grunde er nødvendigt, at denne bliver beboet af den ansatte, er  

 den pågældende forpligtet til at flytte ind i boligen.
Lejevilkårene  

 fastsættes efter de regler, der gælder for statens tjenestemænds  

 tjenesteboliger.
§ 23.  Arbejdstøj Der kan udleveres arbejdstøj i overensstemmelse med de lokalaftaler mv.,  

 der er gældende på institutionerne.
§ 24.  Tillidsrepræsentantregler9 De ansatte er omfattet af aftale mellem Finansministeriet og CFU om  

 tillidsrepræsentanter for ansatte på overenskomstvilkår i staten, folkekirken  

 mv.
§ 25.  Lokal uoverensstemmelse Forinden en sag om lokal uenighed, om forståelsen eller anvendelsen af  

 fællesoverenskomsten og tilhørende bilag og organisationsaftalen indbringes  

 for mæglingsmøde, jf. hovedaftalens § 7, stk. 1, skal der lokalt afholdes  

 møde mellem repræsentanter for institutionen og forbundets lokale afdeling  

 for vedkommende aftaleområde.
 Såfremt en af parterne ønsker det, udarbejdes skriftlige mødereferater,  

 som bør indeholde:
 Der kan ikke ved lokale forhandlinger træffes aftale, som strider mod  

 overenskomstens og/eller organisationsaftalens bestemmelser.
§ 26.  Hovedaftale De ansatte er omfattet af hovedaftale af 3. marts 1994 mellem  

 Finansministeriet, Lærernes Centralorganisation og Overenskomstansattes  

 Centralorganisation.
Afsnit II.
Særlige bestemmelser for timelønnede § 27.  Timelønnede Ansættelse på timelønsvilkår sker, enten når det er bestemt i  

 organisationsaftalen, eller når ansættelsen er af midlertidig forbigående  

 karakter (f.eks. vikariater, sæson-, tids- eller opgavebestemt arbejde).
Stk. 2. Overgang til månedslønsansættelse sker normalt efter 1 års  

 ansættelse, medmindre andet er aftalt i organisationsaftalen.
Ved overgang  

 til ansættelse på månedsløn ved den samme institution medregnes ansættelsen  

 som timelønnet som anciennitetsgivende.
 Stk. 3. Fortsat anvendelse af timelønsansættelse ud over 1 år fra  

 ansættelsestidspunktet kan ske i ganske særlige tilfælde, f.eks. hvor der er  

 tale om en løs beskæftigelse på arbejdspladsen.
§ 28.  Søgnehelligdagsbetaling Til timelønnede ydes betaling for søgnehelligdage svarende til lønnen  

 ekskl. særlige ydelser for det antal timer, som pågældende skulle have  

 udført, såfremt søgnehelligdagen havde været en normal arbejdsdag.
§ 29.  Øvrige vilkår9 Overenskomstens fællesbestemmelser (§§ 1-26) er gældende for  

 timelønsansatte med følgende undtagelser: §§ 7, 15 (punkt 1-5), 16 og 17.
Afsnit III.
Elever § 30.  Følgende vilkår gælder for elever 1. Område De i denne paragraf nævnte bestemmelser gælder for elever, der indgår  

 uddannelsesaftaler i henhold til lov nr. 480 af 22. juni 1990 om  

 erhvervsuddannelser med senere ændringer og tilhørende  

 uddannelsesbekendtgørelser inden for overenskomstens dækningsområde, jf. i  

 øvrigt organisationsaftalerne.
 Overenskomstens fællesbestemmelser i afsnit I er gældende for elever med  

 undtagelse af §§ 5, 7, 12 (punkt 1-3 og 5), 13 (punkt 3-6), 15 (punkt 1-5),  

 17, 18, 19, 21 og 22. Endvidere gælder overenskomstens afsnit II ikke for  

 elever.
2. Formkrav Der oprettes ved ethvert ansættelsesforhold en skriftlig uddannelsesaftale  

 på den af Undervisningsministeriet godkendte formular.
Aftalen skal  

 underskrives af parterne ved ansættelsesforholdets begyndelse.
 3. Læretid mv.
 Uddannelsens varighed fremgår på de enkelte områder af lov om  

 erhvervsuddannelser og den relevante uddannelsesbekendtgørelse.
4. Prøvetid Prøvetiden er 3 måneder.
Eventuelle skoleophold medregnes ikke i  

 prøvetiden, der forlænges tilsvarende.
 I prøvetiden kan uddannelsesaftalen hæves af begge parter uden begrundelse  

 og uden varsel.
5. Løn Lønnen for elever i staten fremgår af organisationsaftalen.
6. Lønanciennitet Elever, som tidligere har været i et uddannelsesforløb i henhold til  

 Erhvervsuddannelsesloven og har gennemgået relevante fag i forhold til det  

 nye uddannelsesforløb, kan ved beregning af lønanciennitet medtage dette.
7. Ferie Elever er omfattet af overenskomstens § 13, punkt 4 med de tilføjelser,  

 som følger af Ferielovens § 7.
Elever har ret til 5 ugers ferie med fuld løn.
Elevers ferieret gælder i  

 det første og andet ferieår efter at ansættelsen er påbegyndt.
Har elever  

 ikke optjent feriegodtgørelse for alle feriedagene, betaler arbejdsgiveren  

 løn i de resterende dage, jf.
Ferielovens § 7, stk. 1.
Er uddannelsesforholdet påbegyndt inden 1. juli, har elever ret til 5  

 ugers ferie i dette ferieår, jf.
Ferielovens § 7, stk. 3.
 Fortsætter en elev i institutionen efter udstået læretid, ydes der ferie  

 med løn.
8. Arbejdstid Elevers arbejdstid er den normale ugentlige arbejdstid, jf.  

 organisationsaftalen.
9. Overarbejde Elever kan ikke deltage i overarbejde.
10. Befordring Elever er omfattet af aftale mellem Finansministeriet og  

 centralorganisationerne om befordringsgodtgørelse, jf.
Finansministeriets  

 cirkulære af 6. april 1993 om vilkår i forbindelse med ansættelse af elever.
11. Uoverensstemmelser Uoverensstemmelser mellem elev og praktiksted søges forligt ved  

 forhandling under organisationsaftaleparternes medvirken forinden  

 indbringelse for tvistighedsnævnet.
 Parterne er enige om, at der optages forhandlinger om ovennævnte regler,  

 såfremt der sker ændringer i lov om erhvervsuddannelser og Ferieloven.
Afsnit IV.
Opsigelse § 31.  Opsigelse af overenskomsten Overenskomsten har virkning fra 1. april 1993 og kan af de underskrivende  

 parter hver for deres vedkommende opsiges skriftligt med 3 måneders varsel  

 til en 31. marts, dog tidligst den 31. marts 1995.
 Stk 2. En opsigelse af overenskomsten medfører, at de indgåede  

 organisationsaftaler bortfalder samtidig med overenskomsten med virkning fra  

 varslets udløb, jf. stk. 1.
København, den 3. marts 1994 Lærernes Finansministeriet Centralorganisation P.M.V.
 E.B.
Jørn Østergaard Hans C.
Jensen Overenskomstansattes Centralorganisation Finn Busse Jensen Bilag 1 Til samtlige ministerier mv.
Cirkulære om arbejdsgiverens pligt til at underrette arbejdstageren om vilkårene for ansættelsesforholdet 1. Det meddeles herved, at Finansministeriet og  

 centralorganisationerne den 14. juni 1993 har indgået vedlagte aftale om  

 arbejdsgiverens pligt til at underrette arbejdstageren om vilkårene for  

 ansættelsesforholdet.
 For ansatte, der ikke er omfattet af centralorganisationernes  

 forhandlingskompetence, henvises der til lov om arbejdsgiverens pligt til at  

 oplyse lønmodtageren om vilkårene for ansættelsesforholdet.
 Loven er vedlagt som  bilag til bilag 1 .
2. Aftalen og loven gælder ikke for personer, som er omfattet af  

 sømandsloven.
For søfarende henvises derfor til Søfartsstyrelsens  

 bekendtgørelse nr. 365 af 9. juni 1993 om rederens pligt til at indgå  

 skriftlig kontrakt med den søfarende om ansættelsesvilkårene.
 3. Finansministeriet vil revidere eksisternede formularer til  

 ansættelsesbreve for overenskomstansatte med henblik på, at arbejdsgiverens  

 oplysningspligt efter ovennævnte aftale kan opfyldes ved anvendelse af  

 ansættelsesbrevet.
 De eksisterende formularer findes i cirkulære nr. 79 af 22. marts 1989  

 (APD.nr. 52/90) samt i cirkulære af 20. januar 1989 (LP.nr. 01/89).
 Hvis der anvendes ansættelsesbreve, skal oplysning om ændring af  

 ansættelsesforholdet, jf. aftalens § 4, ikke nødvendigvis ske ved udsendelse  

 af nyt ansættelsesbrev eller tillæg hertil.
 4. Cirkulæret har virkning fra den 1. juli 1993.
Finansministeriet Administrations- og Personaledepartementet Den 28. juni 1993 P.M.V.
 E.B.
Margrethe Vestager Aftale om arbejdsgiverens pligt til at underrette arbejdstageren om vilkårene for ansættelsesforholdet Under henvisning til direktiv nr. 91/533 af 14. oktober 1991 om  

 arbejdsgiverens pligt til at underrette arbejdstageren om vilkårene for  

 arbejdskontrakten eller ansættelsesforholdet (EFT 1991 L 288, side 32) og lov  

 om arbejdsgiverens pligt til at underrette lønmodtageren om vilkårene for  

 ansættelsesforholdet indgås følgende aftale.
§ 1 Aftalen omfatter tjenestemænd og tjenestemandslignende ansatte samt  

 ansatte i henhold til overenskomster indgået på den ene side af eller efter  

 bemyndigelse fra Finansministeriet og på den anden side af de underskrivende  

 organisationer eller tilsluttede organisationer, hvis ansættelsesforhold har  

 en varighed på mere end 1 måned, og hvis gennemsnitlige ugentlige arbejdstid  

 overstiger 8 timer.
 Stk. 2. Aftalen omfatter ikke ansatte, der ved bekendtgørelse undtages  

 fra lovgivningen om arbejdsgiverens pligt til at underrette arbejdstageren om  

 vilkårene for ansættelsesforholdet.
§ 2 Arbejdsgiveren skal give arbejdstageren oplysninger om følgende forhold.
 1. Arbejdsgiverens og arbejdstagerens identitet.
 2. Arbejdsstedets beliggenhed eller i mangel af et fast  

 arbejdssted eller et sted, hvor arbejdet hovedsagelig udføres, oplysning om,  

 at arbejdstageren er beskæftiget på forskellige steder samt om hovedsæde  

 eller arbejdsgiverens adresse.
 3. Beskrivelse af arbejdet eller angivelse af arbejdstagerens  

 titel, rang, stilling eller jobkategori.
 4. Ansættelsesforholdets begyndelsestidspunkt.
 5. Ansættelsesforholdets forventede varighed, hvor der ikke er  

 tale om tidsubestemt ansættelse.
 6. Arbejdstagerens rettigheder med hensyn til betalt ferie,  

 herunder om der udbetales løn under ferie.
 7. Varigheden af arbejdstagerens og arbejdsgiverens  

 opsigelsesvarsler eller reglerne herom.
8. Den gældende eller aftalte løn, som arbejdstageren har ret til  

 ved ansættelsesforholdets påbegyndelse samt tillæg og andre løndele, der ikke  

 er indeholdt heri, fx pensionsbidrag og eventuel kost og logi.
Endvidere skal  

 der oplyses om lønnens udbetalingsterminer.
 9. Den normale daglige eller ugentlige arbejdstid.
 10. Angivelse af, hvilke kollektive overenskomster eller aftaler  

 der regulerer arbejdsforholdet.
 Stk. 2. Oplysningerne skal gives senest 1 måned efter, at  

 ansættelsesforholdet er påbegyndt.
§ 3 Hvis arbejdstageren skal udføre sit arbejde uden for riget, og arbejdets  

 varighed overstiger 1 måned, skal arbejdsgiveren give føldende supplerende  

 oplysninger:
 1. Varigheden af det arbejde, der udføres i udlandet.
 2. Den valuta, som lønnen udbetales i.
 3. I givet fald de fordele i kontanter og naturalier, der er  

 forbundet med opholdet i udlandet.
 4. I givet fald vilkårene for arbejdstagerens tilbagevenden til  

 hjemlandet.
 5. Om der er taget skridt til at få udstedt de nødvendige attester  

 i forbindelse med udstationeringen.
 Stk. 2. De oplysninger, som udstationerede arbejdstager har krav på, skal  

 gives inden afrejsen.
§ 4.  9 Arbejdsgiveren skal ved enhver ændring af de forhold, der er nævnt i § 2,  

 stk. 1, og § 3, stk. 1, give arbejdstageren skriftlig besked herom.
Det  

 gælder dog ikke, hvis en oplysning er givet ved henvisning til love,  

 administrative bestemmelser, vedtægtsmæssige bestemmelser eller  

 overenskomster mv., og ændringen skyldes ændringer i disse bestemmelser.
 Stk. 2. Oplysningerne skal gives hurtigst muligt og senest 1 måned efter,  

 at ændringen er trådt i kraft.
§ 5 Oplysninger kan gives i de dokumenter og på den måde, der er nævnt i lov  

 om arbejdsgiverens pligt til at underrette lønmodtageren om vilkårene for  

 ansættelsesforholdet.
 § 6.  Sag om, hvorvidt arbejdsgiveren har overholdt  

 sin oplysningspligt efter aftalen, kan rejses efter de sædvanlige fagretlige  

 regler på området, hvis arbejdstageren efter udløbet af de fastsatte frister  

 skriftligt har anmodet arbejdsgiveren om de manglende oplysninger, og  

 arbejdsgiveren herefter ikke giver oplysningerne inden for en frist af 15  

 dage fra modtagelsen af anmodningen.
§ 7 Aftalen træder i kraft den 1. juli 1993 og har virkning for aftaler om  

 ansættelsesforhold, som indgås den 1. juli 1993 eller senere.  

 Overgangsbestemmelsen i lovens § 8 finder tilsvarende anvendelse.
 Stk. 2. Aftalen kan af de underskrivende parter opsiges skriftlige med 3  

 måneders varsel til en 31. marts, dog tidligst til den 31. marts 1995.  

 Såfremt vedkommende fællesoverenskomst, organisationsaftale eller  

 overenskomst opsiges, betragtes tilknytningen til denne aftale som opsagt.
København, den 14. juni 1993 Statsansattes Kartel Finansministeriet Ove Hygum/Johan Overgaard  P.M.V.
 E.B.
Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation Martin Rømer Overenskomstansattes Centralorganisation Finn Busse Jensen Bilag til bilag 1 Lov om arbejdsgiverens pligt til at underrette lønmodtageren om vilkårene  

 for ansættelsesforholdet ( 1) Loven indeholder bestemmelser, der gennemfører Rådets direktiv nr. 91/533,  

 EF-Tidende 1991 L 288, side 32.(slut på note) § 1.  Anvendelsesområde Denne lov gælder for alle lønmodtagere, hvis ansættelsesforhold har en  

 varighed på mere end 1 måned, og hvis gennemsnitlige ugentlige arbejdstid  

 overstiger 8 timer.
Loven gælder ikke for personer, som er omfattet af  

 sømandsloven.
 Stk. 2. Som lønmodtagere anses personer, der modtager vederlag for  

 personligt arbejde i tjenesteforhold.
 Stk. 3. Loven finder ikke anvendelse, i det omfang en pligt for  

 arbejdsgiveren til at give lønmodtageren oplysninger om ansættelsesforholdet  

 følger af kollektiv overenskomst og denne indeholder regler, der som minimum  

 svarer til bestemmelserne i direktiv nr. 91/533 om arbejdsgiverens pligt til  

 at underrette arbejdstageren om vilkårene for arbejdskontrakten eller  

 ansættelsesforholdet.
 Stk. 4. Loven kan ikke ved aftale fraviges til ugunst for lønmodtageren,  

 jf. dog stk. 3.
 Stk. 5. Arbejdsministeren kan bestemme, at lønmodtagere, som har  

 lejlighedsvist arbejde eller arbejde af særlig karakter, ikke skal være  

 omfattet af denne lov.
§ 2.  Arbejdsgiverens oplysningspligt Arbejdsgiveren skal senest 1 måned efter, at ansættelsesforholdet er  

 påbegyndt, give lønmodtageren oplysning om de forhold, der er opregnet  

 nedenfor i stk. 2, nr. 1 - 10.
 Stk. 2. Arbejdsgiverens oplysningspligt omfatter følgende oplysninger:
 1. Arbejdsgiverens og lønmodtagerens navn og adresse.
 2. Arbejdsstedets beliggenhed eller i mangel af et fast  

 arbejdssted eller et sted, hvor arbejdet hovedsagelig udføres, oplysning om,  

 at lønmodtageren er beskæftiget på forskellige steder, og om hovedsæde eller  

 arbejdsgiverens adresse.
 3. Beskrivelse af arbejdet eller angivelse af lønmodtagerens  

 titel, rang, stilling eller jobkategori.
 4. Ansættelsesforholdets begyndelsestidspunkt.
 5. Ansættelsesforholdets forventede varighed, hvor der ikke er  

 tale om tidsubestemt ansættelse.
 6. Lønmodtagerens rettigheder med hensyn til betalt ferie,  

 herunder om der udbetales løn under ferie.
 7. Varigheden af lønmodtagerens og arbejdsgiverens  

 opsigelsesvarsler eller reglerne herom.
8. Den gældende eller aftalte løn, som lønmodtageren har ret til  

 ved ansættelsesforholdets påbegyndelse, og tillæg og andre løndele, der ikke  

 er indeholdt heri, fx pensionsbidrag og eventuel kost og logi.
Endvidere skal  

 der oplyses om lønnens udbetalingsterminer.
 9. Den normale daglige eller ugentlige arbejdstid.
10. Angivelse af, hvilke kollektive overenskomster eller aftaler  

 der regulerer arbejdsforholdet.
Hvis der er tale om overenskomster eller  

 aftaler indgået af parter uden for virksomheden, skal det endvidere oplyses,  

 hvem disse parter er.
 Stk. 3. Oplysningerne kan gives i følgende dokumenter:
1. en skriftlig erklæring, som indeholder alle de i stk. 2, nr. 1  

 - 10, anførte oplysninger bortset fra de oplysninger, der eventuelt er givet  

 i et af de nedenfor i nr. 2 - 4 nævnte dokumenter, 2. en skriftlig arbejdskontrakt, 3. et ansættelsesbrev, 4. et eller flere andre dokumenter, forudsat at mindst et af disse  

 indeholder samtlige oplysninger nævnt i stk. 2, nr. 1 - 4, 8 og 9.
 Stk. 4. For så vidt angår oplysningerne i stk. 2, nr. 6 - 9, anses  

 oplysningspligten for at være opfyldt, hvis der i de dokumenter, som er  

 omtalt i stk. 3, henvises til love, administrative bestemmelser eller  

 kollektiv overenskomst, der gælder for de pågældende forhold.
§ 3.  Udstationerede arbejdstagere Hvis lønmodtageren skal udføre sit arbejde i et eller flere andre lande,  

 og arbejdets varighed overstiger 1 måned, skal det eller de i § 2, stk. 3,  

 nævnte dokumenter være lønmodtageren i hænde inden afrejsen.
Ud over de  

 oplysninger, som fremgår af § 2, stk. 2, skal dokumentet/dokumenterne  

 indeholde følgende supplerende oplysninger:
1. varigheden af det arbejde, der udføres i udlandet, 2. den valuta, som lønnen udbetales i, 3. i givet fald de fordele i kontanter og naturalier, der er  

 forbundet med opholdet i udlandet, 4. i givet fald vilkårene for lønmodtagerens tilbagevenden til  

 hjemlandet, 5. om der er taget skridt til at få udstedt de nødvendige attester  

 i forbindelse med udstationeringen.
 Stk. 2. For så vidt angår oplysninger, der er omfattet af stk. 1, nr. 2  

 og 3, kan de gives i det eller de i § 2, stk. 3, nævnte dokumenter ved en  

 henvisning til de love, administrative bestemmelser, vedtægtsmæssige  

 bestemmelser eller kollektive overenskomster, der gælder for de pågældende  

 forhold.
§ 4.  Ændring af ansættelsesvilkårene Arbejdsgiveren skal ved enhver ændring af de i § 2, stk. 2, og § 3, stk.  

 1, omhandlede forhold hurtigst muligt og senest 1 måned efter den dato, hvor  

 ændringen træder i kraft, give lønmodtageren skriftlig besked herom.
Det  

 gælder dog ikke, hvis ændringen skyldes ændringer i de love, administrative  

 bestemmelser, vedtægtsmæssige bestemmelser eller kollektive overenskomster,  

 som arbejdsgiveren efter § 2, stk. 4, eller § 3, stk. 2, kan henvise til.
§ 5.  Manglende overholdelse af oplysningspligten Spørgsmål om, hvorvidt arbejdsgiveren har overholdt sin oplysningspligt  

 efter loven, afgøres af Arbejdsmarkedets Ankenævn.
 Stk. 2. Arbejdsministeren fastsætter efter forhandling med  

 arbejdsmarkedets parter nærmere regler om Arbejdsmarkedets Ankenævns  

 sammensætning og kompetence i forbindelse med nævnets behandling af sager  

 efter loven.
§ 6.  9 Hvis arbejdsgiveren ikke har overholdt sin oplysningspligt, kan  

 lønmodtageren tilkendes en godtgørelse ved domstolene.
Arbejdsministeren  

 fastsætter efter forhandling med arbejdsmarkedets parter regler om  

 godtgørelsens størrelse § 7.  Ikrafttræden Loven træder i kraft den 1. juli 1993 og har virkning for aftaler om  

 ansættelsesforhold, som indgås den 1. juli 1993 og senere.
 Stk. 2. Loven gælder ikke for Færøerne og Grønland.
§ 8.  Overgangsbestemmelse For så vidt angår aftaler om ansættelsesforhold, som indgås før 1. juli  

 1993, og som fortsat består efter den 1. juli 1993, er arbejdsgiveren på  

 lønmodtagerens anmodning forpligtet til senest 2 måneder efter anmodningen at  

 give lønmodtageren de oplysninger, som lønmodtageren ikke i forvejen har fået  

 skriftligt, vedrørende de i § 2, stk. 3, nr. 1 - 10, nævnte forhold, i givet  

 fald suppleret med oplysninger om de i § 4, stk. 1, nr. 1 - 4, nævnte  

 forhold.
Bilag 2 Til samtlige ministerier mv.
Cirkulære om formular til ansættelsesbreve for overenskomstansatte i staten 1. Ifølge lov nr. 392 af 22. juni 1993 har en arbejdsgiver pligt  

 til at underrette lønmodtageren om vilkårene for ansættelsesforholdet.
Loven  

 har virkning fra 1. juli 1993 og gælder alle lønmodtagere, hvis  

 ansættelsesforhold har en varighed på mere end 1 måned og hvis gennemsnitlige  

 ugentlige arbejdstid overstiger 8 timer.
 Arbejdsgiveren har pligt til at underrette lønmodtageren om vilkårene for  

 ansættelsen senest 1 måned efter, at arbejdet er påbegyndt.
 2. Det fremgår af § 1, stk. 3, at loven ikke finder  

 anvendelse i det omfang en pligt for arbejdsgiveren til at give  

 lønmodtageren oplysninger om ansættelsesforholdet følger af kollektiv  

 overenskomst, og denne indeholder regler, der som minimum svarer til  

 bestemmelserne i direktiv nr. 91/533 om arbejdsgiverens pligt til at  

 underrette arbejdstageren om vilkårene for arbejdskontrakten eller  

 ansættelsesforholdet.
På denne baggrund har Finansministeriet med centralorganisationerne  

 indgået en aftale af 14. juni 1993 om arbejdsgiverens pligt til at  

 underrette arbejdstageren om vilkårene for ansættelsesforholdet.
Aftalen er  

 udsendt ved Finansministeriets cirkulære af 28. juni 1993 (APD.nr. 42/93).
3. Som konsekvens heraf, jf. punkt 3 i nævnte cirkulære, har  

 Finansministeriet revideret de eksisterende ansættelsesbreve for  

 overenskomstansatte i staten.
Den reviderede formular til ansættelsesbrev  

 er vedlagt som bilag (i formularen anvendes betegnelserne  

 ansættelsesmyndighed og medarbejder).
 Ansættelsesbrevet findes ligeledes på diskette i WordPerfectformat og kan  

 købes i Administrations- og Personaledepartementet for 100 kr. (ekskl.  

 gebyr).
 5. Det henstilles, at ansættelsesbrevet så vidt muligt anvendes  

 ved enhver fremtidig overenskomstansættelse.
 6. Ansættelsesbrevet er i to dele. 1. del er et  

 egentligt ansættelsesbrev, og 2. del er en aftale om forkortet  

 opsigelsesvarsel i forbindelse med sygdom for funktionærer og ansatte med  

 funktionærlignende vilkår.
 7. For lønmodtagere, der skal arbejde i udlandet, henvises til § 3  

 i aftalen samt lovens § 6.
8. Ved udfyldelsen af ansættelsesbrevet skal der ske afkrydsning  

 af de vilkår, der skal gælde.
Ved brug af ETB-udgaven kan de ikke-relevante  

 afsnit slettes.
 9. Aftalen har virkning for aftaler om ansættelsesforhold, som  

 indgås den 1. juli 1993 eller senere, jf. § 7 i aftalen samt lovens § 8.
 10. Arbejdsgiveren skal give skriftlig oplysning om ændringer, jf.  

 § 4 i aftalen samt lovens § 4.
 11. En evt. sag om, hvorvidt arbejdsgiveren har  

 overholdt sin oplysningspligt efter aftalen af 14. juni 1993, vil kunne  

 rejses efter de sædvanlige fagretlige regler, jf. § 6 i aftalen.
 12. Finansministeriets cirkulærer af 20. januar 1989  

 (LP.nr. 01/89) og af 22. marts 1990 (APD.nr. 52/90) ophæves herved.
Finansministeriet, Administrations- og Personaledepartementet Den 1. oktober 1993 P.M.V.
 E.B.
Elisabeth Møller Bilag 3 Oversigt over de organisationsaftaler, som Finansministeriet forventer  

 indgået i tilknytning til LC/OC-fællesoverenskomsten.
 Loven indeholder bestemmelser, der gennemfører Rådets direktiv nr. 91/533,  

 EF-Tidende 1991 L 288, side 32.
