 Når et udenlandsk datterselskab, der er sambeskattet med et dansk  

 moderselskab opnår ret til carry back i datterselskabets hjemland skal de  

 tidligere skatteberegninger i Danmark genoptages, hvis der er lempet i  

 henhold til dobbeltbeskatningsoverenskomst eller Ligningslovens § 33.
Et amerikansk datterselskab havde i en årrække haft overskud i USA.
For  

 skatteårene 1987/88 og 1988/89 havde det amerikanske datterselskab imidlertid  

 erhvervet ret til carry back i henhold til amerikanske skatteregler for  

 underskud, der var konstateret i disse skatteår.
I den danske  

 sambeskatningsindkomst var selskabet indrømmet credit ved sambeskatningen i  

 henhold til den dansk/amerikanske dobbeltbeskatningsoverenskomst.
Der blev i  

 den forbindelse forespurgt, hvilken indflydelse dette ville få i den danske  

 sambeskatningsindkomst og skatteberegning.
Statsskattedirektoratet udtalte,  

 at carry back ikke påvirker indkomstopgørelserne opgjort efter danske regler,  

 og således alene må betragtes som en korrektion af tidligere pålignet skat.  

 Dette vil herefter få den konsekvens, at skatteberegningen for det tidligere  

 liggende indkomstår, til hvilket underskuddet var tilbageført, skal  

 genoptages, hvis der for dette indkomstår er blevet lempet i henhold til en  

 dobbeltbeskatningsoverenskomst eller Ligningslovens § 33. Der blev i den  

 forbindelse henvist til, at der aldrig kan indrømmes større lempelse i  

 henhold til en dobbeltbeskatningsovereriskomst eller Ligningslovens § 33, end  

 det pågældende udland har et ubetinget krav på at oppebære.
