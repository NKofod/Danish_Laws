Under henvisning til stedfunden forhandling mellem  

 Undervisningsministeriet, Lærernes Centralorganisation, Kommunernes  

 Landsforening, Foreningen af Kommuner i Københavns Amt, Amtsrådsforeningen i Danmark og Finansministeriet om normering og klassificering af, tillæg til  

 samt tjenestetid for skolekonsulenter og skolepsykologer mfl. i folkeskolen fremsendes hermed i  

 5 eksemplarer aftale af 4. marts 1988 mellem Finansministeriet og Lærernes  

 Centralorganisation om visse tillæg til tjenestemænd i folkeskolen.
Aftalen vedrører de i § 2, stk. 6-8 og 10, i Undervisningsministeriets  

 cirkulære af 22. marts 1984 om klassificering af tjenestemandsstillinger i  

 folkeskolen anførte tillæg for - vidtgående specialundervisning i henhold til folkeskolelovens § 19, stk.  

 2 - specialpædagogisk bistand i henhold til folkeskolelovens § 19, stk. 2 - høre- og taleundervisning - bistand til småbørn med sprog- og talevanskeligheder - undervisning af fremmedsprogede elever i henhold til  

 Undervisningsministeriets bekendtgørelse af 20. november 1984 Sådanne tillæg har hidtil alene kunnet oppebæres af tjenestemænd i  

 stillinger som lærer/overlærer og som børnehaveklasseleder.
Skolekonsulenter,  

 viceskoleinspektører og andre tjenestemænd i lønramme 24 eller højere  

 lønramme har ikke kunnet oppebære tillæg for varetagelse af sådanne timer.
 I medfør af nærværende aftale af 4. marts 1988 ydes der fra 1. august 1988  

 tillæg til skolekonsulenter, viceskoleinspektører og andre tjenestemænd i  

 lønramme 24 eller derover for undervisningstimer af denne art, på samme måde  

 som sådanne tillæg hidtil er ydet til lærere/overlærere.
 Med virkning fra samme dato kan der ydes tillæg til børnehaveklasseledere  

 for undervisning af fremmedsprogede elever, på samme måde som det tillæg  

 hidtil er ydet til lærere/overlærere.
 Der er ikke herudover sket ændringer i forhold til gældende ordninger om  

 ydelse af sådanne tillæg.
Med venlig hilsen Hans C.
Jensen AFTALE I henhold til lov om tjenestemænd i staten, folkeskolen og folkekirken,  

 jf. lovbekendtgørelse nr. 671 af 2. oktober 1986, aftales følgende:
 § 1.  Til tjenestemænd, der varetager vidtgående  

 specialundervisning/specialpædagogisk bistand i henhold til folkeskolelovens  

 § 19, stk. 2, eller høre- og taleundervisning/bistand til småbørn med sprog-  

 eller talevanskeligheder, ydes et særligt tillæg på 11.871,34 kr.
 Stk. 2.  Tjenestemænd, der er beskæftiget ved denne  

 undervisning i mindre end fuldt timetal, oppebærer et i forhold til  

 timetallet beregnet tillæg.
 Stk. 3.  Tillægget ydes ikke til tjenestemænd, der i  

 forbindelse med virksomhed ved vidtgående  

 specialundervisning/specialpædagogisk bistand i folkeskolen allerede efter  

 andre regler oppebærer særlige tillæg.
 § 2.  Til tjenestemænd, der underviser fremmedsprogede  

 elever i henhold til Undervisningsministeriets bekendtgørelse af 20. november  

 1984 om folkeskolens undervisning af fremmedsprogede elever, ydes et særligt  

 tillæg på 11.871,34 kr.
 Stk. 2.  Tjenestemænd, der er beskæftiget ved denne  

 undervisning i mindre end fuldt timetal, oppebærer et i forhold til  

 timetallet beregnet tillæg.
 § 3.  De i aftalen nævnte tillæg er anført i  

 grundbeløb i niveau pr. 1. oktober 1984. Tillæggene reguleres i  

 overensstemmelse med den mellem Finansministeriet og tjenestemændenes  

 centralorganisationer indgåede aftale om justering af tjenestemandslønninger  

 m.v.
 § 4.  Aftalen har virkning fra 1. august 1988.
 Stk. 2.  Samtidig ophæves §§ 2 og 5 i aftale af 5.  

 oktober 1980 mellem finansministeren og Lærernes Centralorganisation om  

 omklassificering af tjenestemandsstillinger m.v. og § 5 i aftale af 5.  

 oktober 1982 mellem finansministeren og Lærernes Centralorganisation om  

 omklassificering af tjenestemandsstillinger m.v.
København, den 4. marts 1988 Lærernes Centralorganisation Martin Rømer Finansministeriet P.
M.
V.
E.
B.
