En 37-årig mand og hans hustru, der var lam og blind, forsøgte efter  

 fælles aftale selvmord, hvorefter sigtede snittede dem begge i håndleddet,  

 efter at de havde taget 40 stesolider hver.
Ingen af dem i livsfare.  

 Tiltalefrafald meddelt.(* 2) En 36-årig mand var for 10 år siden blevet gift med en 7 år yngre phillipinsk kvinde. Ægteskabet havde været lykkeligt,  

 indtil hun i 1983 fik tuberkulose og meningitis, hvorved hun blev 100% lam og  

 blind, således at manden måtte bære hende rundt,hvor kørestolen ikke kunne  

 komme.
Kort tid forinden havde han fået diskusprolaps med mange smerter og  

 havde svært ved at bære hustruen.
De blev enige om, at livet ikke længere var  

 værd at leve for nogen af dem, hvorfor de indtog 40 stesolider hver, ligesom  

 manden snittede dem begge i håndleddet.
Sårene var overfladiske, og ingen af  

 parterne havde været i livsfare.
Hustruen var nu anbragt på et plejehjem.
En  

 formelig sigtelse havde ikke været rejst, og politimesteren indstillede  

 slutning i medfør af retsplejelovens § 749, stk. 1, 2. punktum, under hensyn  

 til et forventet tiltalefrafald i medfør af § 723, stk. 2, såfremt sigtelse  

 blev rejst.
Rigsadvokaten meddelte tiltalefrafald i medfør af § 723, stk. 2,  

 for overtrædelse af straffelovens § 239 uden en formelig sigtelse.
(* 1) Offentliggjort i Anklagemyndighedens Års beretning 1987, side 136.
