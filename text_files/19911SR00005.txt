Nr BR 5 Beretning om en bæredygtig landbrugsudvikling (miljøinitiativer)   

 Nr 5 1991-92, 1. samling Afgivet af Udvalget vedrørende en Bæredygtig Landbrugsudvikling Afgivet: 19911217 Indledning Folketinget vedtog den 21. marts 1991 at nedsætte et udvalg på 17  

 medlemmer og et antal stedfortrædere til at behandle emner vedrørende en  

 bæredygtig landbrugsudvikling.
Udvalget har behandlet landbrugsministerens redegørelse nr.
R 5 af 9.  

 april 1991 om handlingsplan for en bæredygtig udvikling af landbruget.  

 Redegørelsen blev behandlet i Folketinget den 17. april 1991, jf.  

 Folketingstidende 1990-91 (2. samling), forhandlingerne sp. 4748.
Udvalget fik i folketingsåret 1990-91 (2. samling) henvist et af  

 Socialistisk Folkeparti fremsat beslutningsforslag nr.
B 68 om forbedret  

 anvendelse af husdyrgødning og formindsket forbrug af handelsgødning og af  

 bekæmpelsesmidler.
 Udvalget har besluttet at afgive et antal delberetninger over de emner,  

 som er behandlet i handlingsplanen.
 Denne beretning vedrører miljøinitiativerne.
Udvalget har afholdt 20 møder, herunder 1 heldagsmøde med oplæg fra 9  

 indbudte eksperter.
Udvalget har modtaget mundtlige og/eller skriftlige  

 henvendelser fra:
Branchekoordineringsudvalget for Økologisk og Biodynamisk Jordbrug, Brancheudvalget for Frø, Danmarks Landboungdom, Danmarks Naturfredningsforening, Dansk Agrokemisk Forening, Dansk Teknologisk Institut, Danske Husmandsforeninger, De Danske Landboforeninger, Foreningen for Praktisk Økologi, Fællesudvalget for Økologisk og Biodynamisk Jordbrug, Greenpeace, Det Grønne Kontaktudvalg, Henrik Storm Hansen, Ulrich Kern-Hansen, Kommunernes Landsforening, Landbrugsraadet, Landsforeningen af Danske Svineproducenter, Landsforeningen Økologisk Jordbrug, Landsudvalget for Vikarordninger, NOAH, Helle Schultz og Niels Stokholm, Sydfyns Landbocenter, Hans Otto Sørensen, Tolvmandsforeningerne, Vestsjællands Landboforening, Vor Fælles Fremtid og WUS, Solidaritet og Bistand.
 Udvalget har stillet en række spørgsmål til henholdsvis  

 landbrugsministeren og miljøministeren, som har besvaret disse skriftligt og  

 i samråd.
Herudover har udvalget (sammen med Landbrugs- og Fiskeriudvalget) været  

 inviteret af Fællesudvalget for Økologisk og Biodynamisk Jordbrug til et  

 studiebesøg om økologisk landbrug.
Udvalget har også besøgt Høng  

 Landbrugsskole, hvor man bl.a. så demonstreret udstyr til gylleudbringning.  

 Dette besøg var tilrettelagt af De Danske Landboforeninger og Danske  

 Husmandsforeninger.
Endelig har udvalget været på en studietur til Holland.
I Gødningshåndtering 1) Gødningsplan og -regnskab Et flertal (udvalget med undtagelse af Fremskridtspartiets medlem)  

 finder, at der skal udarbejdes gødningsplaner på baggrund af udnyttelsesgrad  

 for husdyrgødning, kvælstofnormer, som justeres efter jordbundsforhold,  

 forfrugt og den årlige kvælstofprognose.
Der angives areal og  

 afgrødesammensætning.
 Et flertal inden for flertallet (Det Konservative Folkepartis, Venstres,  

 Socialistisk Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) udtaler følgende:
a) Gødningsplan og -regnskab skal udfærdiges på skema udarbejdet af eller  

 godkendt af Landbrugsministeriet.
Der udarbejdes endvidere af  

 Landbrugsministeriet et nøgletalsskema.
 b) Alle jordbrugere skal indsende et nøgletalsskema til Plantedirektoratet  

 een gang årligt.
 Plantedirektoratet registrerer identifikation af bedrift og ejer samt  

 bedriftstype og nøgletal.
 c) Plan og regnskab skal redegøre for bedriftens gødningsbehov og  

 -anvendelse.
Et mindretal inden for flertallet (Socialistisk Folkepartis medlem af  

 udvalget) finder, at en gødningsplan og et gødningsregnskab efter de anviste  

 retningslinier er et nødvendigt redskab for opbygningen af et  

 kvote-/afgiftsforslag som foreslået i det af SF den 11. april 1991 fremsatte  

 beslutningsforslag nr.
B 68, forslag til folketingsbeslutning om forbedret  

 anvendelse af husdyrgødning og formindsket forbrug af handelsgødning og af  

 bekæmpelsesmidler.
Et sådant system vil medføre en ændring af den økonomisk  

 optimale N-norm til en økologisk norm, der således indebærer, at det ikke kan  

 betale sig at tilføre de sidste 20 pct. handelsgødning.
Det forbedrer  

 endvidere »skyggeprisen« på husdyrgødning, hvilket vil give et  

 væsentligt incitament til bedre udnyttelse.
Det vil give en sikker reduktion  

 af handelsgødningsforbruget.
SF's forslag bygger således på et  

 »skelet« med gødningsplan og regnskab sammenkoblet med en styrende  

 afgift.
Nødvendige miljøfremskridt sikres kun, dersom et sådant skelet og  

 kvoteberegning kobles sammen med SF's afgiftsforslag.
2) Tidspunkt for udarbejdelse af gødningsregnskab Et mindretal (Det Konservative Folkepartis, Venstres,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) udtaler følgende:
 Gødningsregnskabet skal udarbejdes for året 1. august til 31. juli, og  

 nøgletalsskemaer skal være indsendt inden den 31. december, første gang for  

 året 1. august 1993 til 31. juli 1994 inden den 31. december 1994.
3) Gødningsbehov Et mindretal (Det Konservative Folkepartis, Venstres,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) finder endvidere, at gødningsbehovet opgøres på  

 grundlag af - normtal (økonomisk optimum) udarbejdet af Landskontoret for Planteavl og  

 godkendt af Statens Planteavlsforsøg, - normtallene korrigeres for udbytteniveau, - normtallene korrigeres for årlige kvælstofprognoser, som udarbejdes om  

 foråret under hensyn til vinterens nedbørs- og temperaturforhold, - normtal kan korrigeres på grundlag af individuelle forhold på bedriften.  

 Dette kræver begrundet konsulenterklæring.
Mindretallet finder, at der ved undladelse af at udarbejde gødningsplan  

 eller -regnskab eller af at indsende nøgletalsskema, forbrug af gødning ud  

 over behov efter fradrag af mindste husdyrgødningsudnyttelse kan iværksættes  

 sanktioner.
Der foretages stikprøvekontrol på stedet.
 Et andet mindretal (Socialistisk Folkepartis medlem af udvalget)  

 finder, at gødningsregnskabet allerede skal føres fra den 1. august 1992.  

 Mindretallet kan ikke acceptere opgørelsen over gødningsbehovet og henviser  

 til flertallets generelle betragtninger om gødningsplan og -regnskab, som SF  

 finder fuldt ud egnet.
4) Adfærdsafgift Et mindretal (Socialdemokratiets og Socialistisk Folkepartis  

 medlemmer af udvalget) udtaler, at der indføres en adfærdsregulerende afgift  

 på kvælstof i handelsgødning af en størrelsesorden, der vil sikre opnåelse af  

 anbefalingen fra konsensuskonferencens hovedkonklusion, der fastslår, at det  

 nuværende handelsgødningskvælstofforbrug skal nedsættes med 80.000-100.000  

 tons N.
En afgift på 3 kr. pr. kg N vil sikre dette mål og samtidig sikre, at  

 de anbefalede normer og rutiner overholdes, så en bureaukratisk  

 kontrolordning kan undgås.
Et flertal inden for mindretallet (Socialdemokratiets medlemmer af  

 udvalget) foreslår, at provenuet ved den adfærdsregulerende afgift  

 tilbageføres fuldt ud.
Tilbageførsel kan dels ske ved suspension af  

 ejendomsskatter på produktionsjord, dels som et ha-tilskud eller efter anden  

 metode fastsat efter forhandling med landbrugsorganisationer.
Tilbageførsel  

 skal gå direkte til den enkelte landmand.
Beløbet svarende til promillepengene overføres fortsat til brug for den  

 animalske produktion.
Amternes økonomi holdes uændreet.
Et mindretal inden for mindretallet (Socialistisk Folkepartis medlem af  

 udvalget) henviser igen til det af SF fremsatte beslutningsforslag nr.
B 68  

 og lægger især vægt på, at denne styringsmodel med en kombination af  

 kvoteberegning og en styrende afgift giver færrest problemer med skævvridning  

 inden for landbrugserhvervet.
SF kan dog også, som det fremgår af  

 ovenstående, tilslutte sig en helt generel afgift som foreslået af  

 Socialdemokratiet, dog forudsat at hele beløbet føres tilbage til den enkelte  

 landmand som et arealtilskud.
5) Udnyttelsesgrader og udbringningsregler Et flertal (udvalget med undtagelse af Fremskridtspartiets medlem)  

 finder, at N-indholdet opgøres som dyreenheder gange standard N-indhold.  

 Landmanden kan vælge at bruge repræsentative analyser af N-indholdet.
 Udnyttelsesgrad for gylle fastsættes således:
 derefter stigende, efter hvad der er teknisk muligt.
 Et mindretal inden for flertallet (Det Konservative Folkepartis, Venstres,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) finder, at der i plan og regnskab indregnes  

 husdyrgødningen ab lager (mødding) med de anførte udnyttelsesgrader.
Udbringningsregler Et flertal (udvalget med undtagelse af Fremskridtspartiets medlem)  

 finder, at fast husdyrgødning ikke må udbringes om efteråret før 20. oktober  

 på arealer uden efterfølgende grøn mark, og fast husdyrgødning skal nedpløjes  

 umiddelbart efter udbringning.
Flertallet finder, at flydende husdyrgødning af miljømæssige og  

 kontrolmæssige grunde på længere sigt bør udbringes om foråret.
Der foretages  

 senest i foråret 1997 en vurdering heraf.
 Et mindretal inden for flertallet (Socialdemokratiets og Socialistisk  

 Folkepartis medlemmer af udvalget) finder, at flydende husdyrgødning ikke må  

 udbringes fra:
1. juli 1993 - fra høst til 1. marts med undtagelse af vinterraps og  

 overvintrende græs i september.
Dog kan der åbnes mulighed for, at der i  

 undtagelsestilfælde ved såning udbringes inden 1. marts.
Et andet mindretal inden for flertallet (Det Konservative Folkepartis,  

 Venstres, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) finder, at udbringning af flydende  

 husdyrgødning kan ske fra 1. februar (fortsat forbud mod udbringning på  

 frossen jord) til høst.
Muligheden for udbringning til raps og græs i  

 september bevares.
6) Ammoniakfordampning Et flertal (udvalget med undtagelse af Fremskridtspartiets medlem)  

 finder, at regeringen skal udarbejde en redegørelse til Folketinget om  

 fordampning fra stald og lager.
Redegørelsen skal fremsendes inden den 1.  

 september 1992.
7) Harmoniregler Et flertal (udvalget med undtagelse af Fremskridtspartiets medlem)  

 finder, at uanset om husdyrbruget reguleres efter bekendtgørelsen om  

 godkendelsespligtige virksomheder eller efter bekendtgørelse om  

 erhvervsmæssigt dyrehold, husdyrgødning og ensilage, er forudsætningen, at  

 der er egnede arealer til opfyldelse af harmonikravene.
 Et mindretal inden for flertallet (Socialdemokratiets og Socialistisk  

 Folkepartis medlemmer af udvalget) ønsker, at de gældende regler i kapitel 5  

 i miljøbeskyttelsesloven (godkendelse af erhvervsmæssigt dyrehold på mere end  

 120 dyreenheder) opretholdes.
8) Besætningsstørrelse Et flertal (udvalget med undtagelse af Fremskridtspartiets medlem)  

 opfordrer regeringen til i henhold til handlingsplanen senest den 1. maj 1992  

 at fremlægge en redegørelse for Folketinget om besætningsstørrelse på den  

 enkelte bedrift begrundet i miljømæssige og veterinære hensyn.
 9) Tilskud til opbevaringskapacitet m.v.
 Et flertal (udvalget med undtagelse af Fremskridtspartiets medlem)  

 har noteret sig, at regeringen har fremsat forslag til forlængelse af  

 miljøstøtteloven, og at der her åbnes mulighed for tilskud til fællesanlæg og  

 biogasanlæg, i det omfang sådanne anlæg kan etableres veterinært forsvarligt.
 Et mindretal (Fremskridtspartiets medlem af udvalget) er for så  

 vidt angår gødning af den holdning, at hverken landmænd, private eller  

 kommuner og amter på deres jordarealer bør gødske jorden mere, end de  

 afgrøder og planter, der vokser på de pågældende arealer, kan omsætte,  

 hvilket medfører, at så meget som muligt af de næringsstoffer, der tilføres,  

 går til vækst af afgrøder og ikke til fordampning eller nedsivning.
 Efter Fremskridtspartiets opfattelse har så godt som alle, der har med  

 jordbrug at gøre, denne holdning og målsætning, for det er jo også den mest  

 rentable.
Inden for landbrug og gartneri har de fleste udøvende været på grundskoler  

 eller har forbindelse med landbrugsorganisationer og landbrugskonsulenter.
De  

 læser diverse fagblade og tidsskrifter, således at de er ret godt inde i  

 problemstillingerne, og er i dag disponeret for at afpasse mængden af tilført  

 gødning til afgrødens udnyttelsesgrad.
Her tænkes på både fast og flydende  

 husdyrgødning og sammenblandingen, kaldet gylle, samt kunstgødning.
Fremskridtspartiet er imod, at landmænd skal udfylde diverse skemaer til  

 indsendelse i forbindelse med forskellige godkendelsesprocedurer.
Vi er imod,  

 at der via lovgivningen opstilles tidsplaner for udkørsel af  

 næringsstofferne, og dette begrunder vi med (som det ovenfor er anført), at  

 landmænd af i dag har erhvervet sig så stor en viden, at de nøje følger, hvad  

 der (også økonomisk) er mest rentabelt.
Hvad der er økonomisk bedst for  

 landmændene, er også det, der rent miljømæssigt er bedst, nemlig at kvælstof  

 og fosfor optages i planterne.
 Endvidere er kravet om udfyldelse af bestemte skemaer til godkendelse i  

 direkte modstrid med regeringens målsætning om færre offentligt ansatte, idet  

 denne procedure ville kræve en forøget ansættelse af personer til at  

 kontrollere både skemaerne og landmændenes overholdelse af angivelserne på  

 disse.
Angående tidspunkterne for udbringning, kan eet tidspunkt være rigtigt det  

 ene år og et andet det næste afhængigt vejrforholdene (frost, nedbør, sol og  

 blæst) og af, hvilke afgrøder landmanden har på de forskellige marker, samt  

 af bundforholdene.
Det vil altså sige, at ud over at der vil være forskel på  

 gødskningsforholdene fra år til år, vil der også være en kæmpedivergens fra  

 landsdel til landsdel på grund af forskellige jordbundsforhold og alt efter,  

 om der satses på planteavl eller på husdyr.
Alle disse forskellige forhold, som gælder for landbruget såvel som for  

 den øvrige befolkning, mener vi den danske landmand gennem generationer selv  

 har klaret på fortrinlig vis, og hans viden er i dag større, end den nogen  

 sinde har været.
Landmandens bevidsthed herom samt hans tilskyndelse til at  

 være nænsom mod naturen er vidt fremskreden.
Fremskridtspartiet mener, at dette ikke er et område, der skal lovgives  

 om, idet landmanden ikke ubegrundet ville optage det som »formynderi og  

 bedreviden fra anden side«.
Derfor går vi imod både tvungen  

 gødningsplan, tvungne udkørselstidspunkter og gødningsafgifter.
Vi stoler på,  

 at landmanden selv laver sine planer og beregninger samt selv sørger for at  

 foretage gylleudkørsel i de mest gunstige perioder.
Men naturligvis vil vi  

 ikke modsætte os, at en landmand frivilligt får udvirket gødningsplaner og  

 skemaer af sin konsulent, som netop mange landmænd i dag bruger det.
Men vi  

 understreger, at dette skal ske på frivillig basis.
II Sprøjtemidler Et flertal (udvalget med undtagelse af Fremskridtspartiets medlem)  

 indstiller, at forbruget af bekæmpelsesmidler skal reduceres i henhold til  

 handlingsplanen fra 1986.
Det er fortsat målet at reducere behandlingshyppigheden, og bortfald af  

 målsætningen om en halvering af behandlingshyppigheden forudsætter  

 udarbejdelse af mere miljørigtige og sikrere målekriterier.
Der er behov for  

 en effektiv og hurtig indsats, herunder en skærpelse af kravene til  

 bekæmpelsesmidlernes miljøpåvirkning.
Udvalget er i øvrigt bekendt med alm.  

 del - bilag 28, pkt. 13.
 Regeringen opfordres til senest den 1. juli 1992 at fremlægge en  

 redegørelse for mulighederne for at fastlægge sådanne målkriterier og for  

 gennem en fremskyndelse af den igangværende revurdering at opnå en hurtigere  

 virkning af de skærpede krav til bekæmpelsesmidler.
 Flertallet opfordrer til, at den frivillige undervisning efter  

 bekendtgørelse om undervisning af erhvervsmæssige brugere af  

 bekæmpelsesmidler gøres obligatorisk, jf. miljøministerens svar på spørgsmål  

 28. Flertallet peger på muligheden for finansiering af denne undervisning via  

 det provenu, der kommer gennem opkrævningen af afgiften på bekæmpelsesmidler.
 Flertallet noterer sig, at regeringen vil tage kemikalieloven op til  

 revison blandt andet med henblik på udvidelse af kriterierne for  

 anvendelsesmuligheder af afgift på bekæmpelsesmidlerne.
 Flertallet ønsker endvidere at pege på, at kriteriet  

 »væsentlighed« i kemikalieloven tages op til revision.
 Flertallet opfordrer regeringen til at fremsætte de nødvendige forslag om  

 revision af kemikalieloven senest oktober 1992.
Et mindretal (Fremskridtspartiets medlem af udvalget) udtaler, at  

 de holdninger, Fremskridtspartiet har givet udtryk for om gødningsforhold,  

 kan mindretallet overføre til anvendelse af sprøjtemidler.
Mindretallet ved,  

 at landmændene på grund af lovgivningen allerede nu har sørget for at have  

 mange flere grønne marker end før i den hensigt at kunne holde på  

 kvælstoffet.
Dette forhindrer til gengæld, at man som før i tiden kan harve  

 markerne lige efter høst, mens jorden er tør, så ukrudtet på denne måde  

 fjernes.
Med de mange flere grønne marker og vinterafgrøder optrappes behovet  

 for at sprøjte uønskede vækstarter bort.
Mindretallet nærer ikke bekymring for, at der bliver sprøjtet uhæmmet, som  

 det måske var tendensen for 5-10 år siden, hvor kendskabet til  

 sprøjtemidlerne ikke var så udbredt.
Men også her har landmænd og gartnere i  

 dag, både via deres konsulenter og via fabrikanter af ukrudts- og  

 insektbekæmpelsesmidler, fået relevante oplysninger om eksakte behov.  

 Endvidere vil landmanden, da han er prisbevidst, normalt kun bruge det  

 kvantum af midlerne, der er behov for, samt gøre det på de korrekte  

 tidspunkter.
Ligeledes her mener vi, at den mængde råd og vejledning, der er  

 påkrævet, allerede forefindes.
Hvis der skal vedtages reguleringsinitiativer  

 på disse områder, må det ske på ensartede vilkår for alle EF-lande, for i det  

 tilfælde, at Danmark ensidigt pålægger sit landbrug (som i forvejen er EF's  

 mest forgældede) yderligere restriktioner, bliver dansk landbrugs  

 konkurrencedygtighed endnu en gang svækket.
III Beskyttelse af grundvand i særligt følsomme områder og anden  

 naturbeskyttelse Et flertal (udvalget med undtagelse Fremskridtspartiets medlem)  

 indstiller, jf. handlingsplanen, at ca. 50.000 ha miljøfølsomme områder i  

 Nordjyllands, Viborg og Århus Amter undtages med henblik på at reducere  

 gødskning og sprøjtning tilstrækkeligt til at opnå den påkrævede reduktion i  

 udvaskningen fra rodzonen.
Landbrugsministeren orienterer udvalget om,  

 hvordan og hvornår indsatsen påbegyndes og forventes gennemført.
 Der arbejdes på, at landmændene kan få tilskud til etablering af 6-rækkede  

 løvfældende læhegn.
 Der opfordres til, at der iværksættes pilotprojekter om denitrifikation i  

 engarealer, og at regeringen orienterer udvalget om, hvornår og hvordan disse  

 projekter påbegyndes, og hvorledes resultaterne kan videreudvikles.
 Endelig opfordres regeringen til at arbejde for, at EF's fremtidige  

 landbrugs-/miljøordninger og ekstensiveringsordninger kan anvendes til  

 omlægning, fremme af økologisk landbrug, udtagning af miljøfølsomme områder  

 og til etablering af læhegn.
IV Økologi Et flertal (udvalget med undtagelse af Fremskridtspartiets medlem)  

 indstiller, at forskning i økologisk jordbrug styrkes i 1992.
 Regeringen fremlægger for Folketinget en 3-årig plan indeholdende de  

 overordnede retningslinier for forskning i økologisk jordbrug senest 1.  

 oktober 1992.
 Landbrugsministeren har over for udvalget tilkendegivet, at det forventes,  

 at alle ansøgninger om omlægning til økologisk drift imødekommes.
 Udvalget forudsætter, at for de områder, der ikke direkte er omtalt i  

 denne beretning, fastholdes regeringens plan for en bæredygtig udvikling af  

 landbruget og vandmiljøplanens målsætninger for reduktioner.
 P.u.v.
