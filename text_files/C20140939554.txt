Skrivelse om ændring af vejledning til bekendtgørelse om 6 ugers selvvalgt uddannelse til forsikrede ledige I vejledning nr. 9399 af 1. juli 2010, som ændret ved skrivelse nr. 9274 af 6. juli 2011, skrivelse nr. 9108 af 18. marts 2012 og skrivelse nr. 9464 af 3. september 2013, foretages følgende ændringer:
1. I vejledningens afsnit Anbefalet procedure for optagelse på selvvalgt uddannelse, arbejdsløshedskassernes godkendelse og jobcenterets betaling indsættes som 1. afsnit:
Tilmelding via Jobnet For at fremme en hurtigere procedure for tilmelding til selvvalgt uddannelse på erhvervsuddannelsesniveau anbefales det, at den ledige finder kurser og ansøger om selvvalgt uddannelse på erhvervsuddannelsesniveau via min side på Jobnet.
Arbejdsløshedskassen skal fortsat godkende uddannelsesaktiviteten.
Arbejdsløshedskassernes godkendelse sker på den administrationsside på Jobnet, som de i forvejen har adgang til.
Når arbejdsløshedskassen har godkendt ansøgningen på Jobnet, sendes ansøgningen automatisk til uddannelsesinstitutionen via Jobnet, og den ledige får besked via min side på Jobnet.  2. Vejledningens 1. afsnit, som bliver 2. afsnit, affattes således:
