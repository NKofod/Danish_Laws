Nr LSF 207 Forslag til Lov om ændring af lov om statstilskud til energibesparelser i  

 erhvervsvirksomheder (Energieffektiviseringer m.v.) Fremsat af miljø- og energiministeren (Svend Auken) den 6. april 1995 Vedtaget ved tredjebehandling den 2. juni 1995 Lov nr. 406 af 14/06/1995 § 1 I lov nr. 2 af 3. januar 1992 om statstilskud til energibesparelser i  

 erhvervsvirksomheder, som ændret ved § 2 i lov nr. 284 af 27. april 1994,  

 foretages følgende ændringer:
1. I lovens titel indsættes efter »energibesparelser«:  

 »m.v.« 2. § 1 affattes således:
»§ 1. Der kan gives statstilskud til foranstaltninger og  

 aktiviteter, der 1) medfører bedre energiudnyttelse eller energibesparelser, herunder  

 reduktioner i kuldioxid- og svovldioxidemissioner, i erhvervsvirksomheder  

 eller 2) fremmer erhvervsvirksomheders omstilling til mere energieffektive  

 teknologier og produktionsmetoder.« 3. § 2, stk. 1 og 2, affattes således:
»Tilskud kan ydes til 1) gennemførelse af energieffektiviserende foranstaltninger i  

 erhvervsvirksomheder, 2) gennemførelse af energisyn samt anden rådgivning m.v., 3) udarbejdelse af standardløsninger, brancheenergianalyser og anden  

 kortlægning af energieffektiviseringspotentialer, 4) udbredelse af udstyr eller komponenter, der er særlig energieffektive, 5) udviklings-, forsøgs- og demonstrationsprojekter m.v. samt 6) informationsaktiviteter, kampagner, uddannelse og brug af  

 energirådgivere og -medarbejdere, m.v.
Stk. 2. Tilskud til projekter vedrørende gennemførelse af  

 energieffektiviserende foranstaltninger og til gennemførelse af energisyn kan  

 ydes til de erhvervsvirksomheder, der ejer, driver eller bruger de omfattede  

 anlæg.« 4. § 2, stk. 4, affattes således:
»Stk. 4. Forsyningsvirksomheder, virksomheder, der ikke kan  

 betragtes som egentlige erhvervsvirksomheder, og virksomheder, der ikke  

 modtager tilbagebetaling efter § 9 i lov om kuldioxidafgift af visse  

 energiprodukter, kan ikke opnå tilskud.« 5. § 3, stk. 1 og 2, affattes således:
»Tilskud til projekter vedrørende gennemførelse af  

 energieffektiviserende foranstaltninger kan ydes med indtil 30 pct. af  

 investeringsomkostningerne og udgifterne vedrørende rådgivning, projektering  

 og konsulentbistand m.v.
Miljø- og energiministeren fastsætter nærmere regler  

 om størrelsen af tilskud til de øvrige i § 2, stk. 1, nævnte foranstaltninger  

 og aktiviteter.
De tilskudsberettigede udgifter opgøres med fradrag af  

 merværdiafgift.
Energistyrelsen kan i særlige tilfælde tillade, at udgifter  

 opgøres inklusive merværdiafgift.
Stk. 2. Ved tilskudsudbetalinger foretaget af Energistyrelsen kan  

 der ikke udbetales tilskud på mindre end 10.000 kr.« 6. I § 3, stk. 4, indsættes efter »lovgivning«:  

 », medmindre Energistyrelsen særligt tillader dette«.
 7. § 4, stk. 3, affattes således:
»Stk. 3. Energistyrelsen udbetaler tilskud efter ansøgning på  

 grundlag af dokumentation af de udgifter, der er forbundet med aktiviteterne.  

 Energistyrelsen kan stille krav om, at der skal foreligge et revideret  

 regnskab.
Tilskud kan ikke udbetales med større beløb end anført i  

 tilsagnet.« 8. § 4, stk. 6, affattes således:
»Stk. 6. Ydelse af tilskud kan betinges af vilkår om, at  

 tilskudsmodtageren afgiver rapport om de energimæssige konsekvenser af  

 støttede foranstaltninger.« 9. § 6, stk. 1, affattes således:
»Miljø- og energiministeren kan fastsætte nærmere regler om lovens  

 gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse, beregning og udbetaling,  

 tidsfrister efter § 4, stk. 4, m.v.« 10. I § 6, stk. 3, indsættes som 2. pkt.:
»Ministeren kan i forbindelse hermed fastsætte regler om adgangen til  

 at påklage afgørelser, herunder at afgørelser ikke kan indbringes for anden  

 administrativ myndighed.« 11. I § 7 indsættes som stk. 2:
»Stk. 2. Energistyrelsen kan opdele de årlige tilsagnsrammer  

 mellem forskellige støttekategorier.« § 2 Miljø- og energiministeren fastsætter tidspunktet for lovens ikrafttræden,  

 dog tidligst til den 1. januar 1996.
Oprindeligt fremsat forslag § 1 I lov nr. 2 af 3. januar 1992 om statstilskud til energibesparelser i  

 erhvervsvirksomheder som ændret ved § 2 i lov nr. 284 af 27. april 1994  

 foretages følgende ændringer:
 1. I lovens titel indsættes efter  

 »energibesparelser«: »m.v.«.
 2. § 1 affattes således:
» § 1. Der kan gives statstilskud til foranstaltninger og  

 aktiviteter, der 1) medfører bedre energiudnyttelse eller energibesparelser, herunder  

 reduktioner i kuldioxid- og svovldioxidemissioner, i erhvervsvirksomheder  

 eller 2) fremmer erhvervsvirksomheders omstilling til mere energieffektive  

 teknologier og produktionsmetoder.«.
 3. § 2, stk. 1 og 2, affattes således:
 »Tilskud kan ydes til:
1) gennemførelse af energieffektiviserende foranstaltninger i  

 erhvervsvirksomheder, 2) gennemførelse af energisyn samt anden rådgivning m.v., 3) udarbejdelse af standardløsninger, brancheenergianalyser og anden  

 kortlægning af energieffektiviseringspotentialer, 4) udbredelse af udstyr eller komponenter, der er særligt energieffektive, 5) udviklings-, forsøgs- og demonstrationsprojekter m.v. samt 6) informationsaktiviteter, kampagner, uddannelse og brug af  

 energirådgivere og -medarbejdere, m.v.
 Stk. 2. Tilskud til projekter vedrørende gennemførelse af  

 energieffektiviserende foranstaltninger og til gennemførelse af energisyn kan  

 ydes til de erhvervsvirksomheder, der ejer, driver eller bruger de omfattede  

 anlæg.«.
 4. § 2, stk. 4, affattes således:
 » Stk. 4. Forsyningsvirksomheder, virksomheder, der ikke kan  

 betragtes som egentlige erhvervsvirksomheder, og virksomheder, der ikke  

 modtager tilbagebetaling efter § 9 i lov om kuldioxidafgift af visse  

 energiprodukter, kan ikke opnå tilskud.«.
 5. § 3, stk. 1 og 2, affattes således:
»Tilskud til projekter vedrørende gennemførelse af  

 energieffektiviserende foranstaltninger kan ydes med indtil 30 pct. af  

 investeringsomkostningerne og udgifterne vedrørende rådgivning, projektering  

 og konsulentbistand m.v.
Miljø- og energiministeren fastsætter nærmere regler  

 om størrelsen af tilskud til de øvrige i § 2, stk. 1, nævnte foranstaltninger  

 og aktiviteter.
De tilskudsberettigede udgifter opgøres med fradrag af  

 merværdiafgift.
Energistyrelsen kan i særlige tilfælde tillade, at udgifter  

 opgøres inklusive merværdiafgift.
 Stk. 2. Ved tilskudsudbetalinger foretaget af Energistyrelsen kan  

 der ikke udbetales tilskud på mindre end 10.000 kr.«.
 6. I § 3, stk. 4, indsættes efter »lovgivning«:  

 », medmindre Energistyrelsen særligt tillader dette«.
 7. § 4, stk. 3, affattes således:
» Stk. 3. Energistyrelsen udbetaler tilskud efter ansøgning på  

 grundlag af dokumentation af de udgifter, der er forbundet med aktiviteterne.  

 Energistyrelsen kan stille krav om, at der skal foreligge et revideret  

 regnskab.
Tilskud kan ikke udbetales med større beløb end anført i  

 tilsagnet.«.
 8. § 4, stk. 6, affattes således:
 » Stk. 6. Ydelse af tilskud kan betinges af vilkår om, at  

 tilskudsmodtageren afgiver rapport om de energimæssige konsekvenser af  

 støttede foranstaltninger.«.
 9. § 6, stk. 1, affattes således:
 »Miljø- og energiministeren kan fastsætte nærmere regler om lovens  

 gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse, beregning og udbetaling,  

 tidsfrister efter § 4, stk. 4., m.v.«.
 10. I § 6, stk. 3, indsættes som 2. pkt. :
 »Ministeren kan i forbindelse hermed fastsætte regler om adgangen til  

 at påklage afgørelser, herunder at afgørelser ikke kan indbringes for anden  

 administrativ myndighed.«.
 11. I § 7 indsættes som stk. 2 :
 » Stk. 2. Energistyrelsen kan opdele de årlige tilsagnsrammer  

 mellem forskellige støttekategorier.«.
§ 2 Miljø- og energiministeren fastsætter tidspunktet for lovens ikrafttræden,  

 dog tidligst den 1. januar 1996.
Bemærkninger til lovforslaget Almindelige bemærkninger Lovforslaget er en del af afgifts- og aftaleinitiativerne over for  

 erhvervene på energiområdet.
Der henvises til bemærkningerne i forslag til  

 lov om ændring af lov om kuldioxidafgift af visse energiprodukter (ændring af  

 reglerne for tilbagebetaling).
Ved lovforslaget udvides tilskudsordningen efter lov nr. 2 af 3. januar  

 1992 om statstilskud til energibesparelser i erhvervsvirksomheder.
Lov nr. 2  

 blev vedtaget som led i indførelse af et samlet lovkompleks til begrænsning  

 af kuldioxidemissionen i forbindelse med indførelsen af kuldioxidafgift i  

 Danmark.
Der er hidtil blevet afsat tilsagnsrammer på knap 200 mio. kr.  

 årligt til tilskudsordningen, og disse tilskudsmidler har været stærkt  

 efterspurgt til gennemførelse af projekter om energibesparelser og  

 energieffektivisering i erhvervslivet.
Lovændringen skal sammen med forøgede bevillinger til tilskud til  

 energibesparelser og energieffektiviseringer medvirke til at fremme  

 erhvervsvirksomheders omstilling til mere energieffektive teknologier og  

 produktionsformer.
Lovforslaget retter sig mod den energirelaterede  

 forurening og tager dermed sigte på at reducere det bidrag af kuldioxid (CO2)  

 og svovldioxid (SO2), der i det samlede stofkredsløb emitteres på grund af  

 erhvervslivets energiforbrug til processer og hjælpeteknologier.
Direkte energibesparelser i processer og hjælpeteknologier vil fortsat  

 have en meget høj prioritet, men brændselsomlægninger fra meget CO2- og  

 SO2-holdige brændsler til renere energikilder bliver tillagt større betydning  

 end hidtil.
Samtidig målrettes tilskudsmidlerne, så der i højere grad gives  

 tilskud til erhvervslivets energieffektivisering af fremstillingsprocesser og  

 hjælpeteknologier.
 Lovforslaget skal endvidere ses i sammenhæng med lovforslaget om ændring  

 af lov om statstilskud til dækning af udgifter til kuldioxidafgift i visse  

 virksomheder med et stort energiforbrug, hvorefter visse erhvervsvirksomheder  

 kan indgå aftaler med Energistyrelsen om at øge energieffektiviteten i  

 virksomheden og derved opnå tilskud til dækning af udgifter til CO2-afgift.  

 Til opfølgning af sådanne aftaler kan en del af tilskudsmidlerne i den  

 udvidede ordning anvendes til at støtte de investeringer, der er nødvendige i  

 virksomheden for at sikre den øgede energieffektivitet.
 I sammenligning med den nugældende ordning lægges der større vægt på  

 reduktion af SO2-udledningen, hvilket i særlig grad vil kunne understøtte  

 energieffektiviseringer i virksomheder, der ligger uden for naturgasnettet.
Økonomiske og administrative konsekvenser Ordningens beløbsrammer fastsættes på de årlige finanslove.
Ud over den  

 nuværende bevilling med en tilsagnsramme på knap 200 mio. kr. årligt til  

 energibesparelser i erhvervsvirksomheder forventes der i finansårene 1996-99  

 afsat yderligere 1.800 mio. kr. i alt til den udvidede tilskudsordning.
En ikke udnyttet del af tilsagns- og/eller udbetalingsrammen kan overføres  

 til følgende år.
Annullerede tilsagn og tilskud, der tilbagebetales i henhold  

 til gældende bestemmelser, giver i følgende finansår adgang til afgivelse af  

 nye tilsagn om tilskud samt udbetaling heraf.
Energistyrelsen varetager den overordnede tilrettelæggelse og  

 administration af tilskudsordningen samt konkret tilsagnsgivning.
Det  

 overvejes dog at udlægge dele af tilskudsadministrationen til eksterne  

 parter, f.eks. kommunale eller amtskommunale myndigheder, større uafhængige  

 rådgivende institutioner eller lign.
 Med den stærkt forøgede tilsagns- og udbetalingsramme må der forudses et  

 tilsvarende øget behov for ressourcer både til den overordnede styring af  

 ordningen og til den konkrete tilskudsadministration.
Energistyrelsen skønner, at ordningens administration i perioden 1996-2000  

 i alt omfatter 10 årsværk i Energistyrelsen svarende til 5 mio. kr., heraf  

 3,2 mio. kr. i lønsum og 1,8 mio. kr. til øvrig drift.
Herudover vil det i  

 overensstemmelse med den hidtidige praksis og som hjemlet på de årlige  

 finanslove være nødvendigt at anvende tilskudsmidler til forberedelse af  

 administrationsgrundlaget, til udvikling, etablering og drift af et  

 administrativt edb-system, øvrige driftsudgifter, dataindsamling, evaluering  

 af ordningen samt til initiativer, der kan fremme ordningens formål.
For så vidt angår udgifter i 1995 til forberedelse af administrationen af  

 de øgede bevillinger fra 1996 og frem vil de nødvendige personale- og  

 driftsmæssige ressourcer blive søgt tilvejebragt inden for den på finansloven  

 for 1995 optagne bevilling vedrørende ordningen.
Det vil ske ved forelæggelse  

 af et aktstykke i Finansudvalget umiddelbart efter lovforslagets vedtagelse.  

 Den endelige udmøntning af de økonomiske og administrative konsekvenser vil  

 ske på finansloven for 1996.
 Forslaget vil kun få kommunaløkonomiske konsekvenser, hvis der bliver  

 truffet beslutning om at henlægge dele af tilskudsadministrationen til  

 kommunale eller amtskommunale myndigheder.
Erhvervsøkonomiske konsekvenser Lovforslaget påfører ikke erhvervslivet omkostninger eller forpligtelser,  

 men stiller tilskudsmidler til rådighed for virksomheder, der ønsker at  

 fremme energibesparende og renere produktionsformer.
Lovforslaget skønnes  

 derfor at have positive erhvervsøkonomiske konsekvenser.
Miljømæssige konsekvenser På grundlag af erfaringerne fra den nuværende tilskudsordning skønnes det,  

 at ordningen medfører en reduktion af CO2-emissionerne svarende til 0,5 kg  

 CO2 pr. tilskuds-kr. ud over, hvad der ellers ville have fundet sted i kraft  

 af den tekniske udvikling, andre politiske virkemidler m.v.
Der henvises til bemærkningerne om de miljøtekniske virkninger af den  

 samlede lovforslagspakke i det samtidige lovforslag om ændring af  

 kuldioxidafgiftsloven.
Sammenlagt med afgifterne og de aftaler, der indgås  

 med virksomheder om energieffektiviseringer, forventes den forøgede bevilling  

 til energieffektiviserende foranstaltninger og aktiviteter at medføre en  

 miljømæssig effekt svarende til en reduktion af CO2-emissionerne med 2,6 pct.  

 i år 2005.
Forholdet til EU-retten Lov nr. 2 af 3. januar 1992 om statstilskud til energibesparelser i  

 erhvervsvirksomheder blev notificeret og godkendt af Europa-Kommissionen  

 efter reglerne i EF-traktatens art. 92-94 om statsstøtte.
Forslaget om lovændringen er en del af det samlede kompleks af lovforslag  

 om grønne afgifter, som i sin helhed notificeres for Kommissionen i medfør af  

 EU's statsstøtteregler.
Kommissionens godkendelse skal foreligge, før de  

 notificerede lovforslag kan træde i kraft.
Bemærkninger til lovforslagets enkelte bestemmelser Til § 1 Til nr. 1 Ændringen er en konsekvens af, at tilskudsordningens sigte udvides til at  

 omfatte energieffektiviseringer i bredere omfang.
Til nr. 2 Ændringsforslaget giver tilskudsordningen et bredere formål, idet der  

 fremover vil kunne ydes tilskud til projekter, der fremmer omstillingen til  

 mere energieffektive teknologier og produktionsformer.
Hidtil har ordningen  

 primært sigtet på konkrete projekter om gennemførelse af energibesparelser og  

 bedre energiudnyttelse.
 Der vil både kunne ydes tilskud til projekter, der direkte medfører  

 energibesparelser, og projekter, der f.eks. gennem brændselsomlægninger  

 medfører reduktioner i emissionen af CO2, SO2 eller NOx (kvælstofilter).
 Ved vurderingen af, om projekter er støtteegnede, vil der primært blive  

 lagt vægt på, om projekterne giver besparelser i energiforbrug og reduktioner  

 af forurenende emissioner fra de faste anlæg i den enkelte  

 erhvervsvirksomhed, men også projektets miljømæssige indvirkning på det  

 samlede kredsløb fra råstof over produktion, arbejdsmiljø, transport og  

 forbrug til affaldsbortskaffelse vil kunne inddrages i de energimæssige  

 vurderinger.
Til nr. 3 Ifølge lovforslaget vil der fremover kunne ydes tilskud til et udvidet  

 aktivitetsområde i forhold til den nuværende ordning.
Med stk. 1, nr. 1, udgår den hidtidige opdeling mellem større og  

 mindre projekter, så der kan søges tilskud også til mindre projekter om  

 gennemførelse af energieffektiviseringer, der ikke er baseret på en  

 standardløsning, men f.eks. i stedet er dokumenteret af en registreret  

 konsulent.
Såfremt der på et område forligger en standardløsning, vil der  

 normalt kun kunne ydes tilskud på grundlag af denne.
 Dette vil blive fastsat i de nærmere regler for projekter om gennemførelse  

 af energieffektiviseringer, der fastsættes jf. lovforslagets § 1, nr. 9.
Der kan efter stk. 1, nr. 2, ydes tilskud til konkret rådgivning og  

 undersøgelser, der fremmer erhvervenes omstilling til mere energi- og  

 miljøvenlige produktionsformer.
Energisyn vil kunne støttes, evt. i  

 kombination med en samtidig miljøvurdering af den enkelte virksomhed.
Tilskud  

 hertil tænkes anvendt til virksomheder, der ikke indgår aftaler om  

 energieffektivisering.
Der vil normalt ikke kunne anvendes tilskudsmidler til  

 udredningsarbejde, der skal udføres af virksomheder og brancher, som har  

 indgået aftale om at øge energieffektiviteten med henblik på opnåelse af  

 tilskud til dækning af udgifter til CO2-afgift.
Forslaget giver i stk. 1, nr. 3, mulighed for at yde tilskud til  

 sektorvis kortlægning af energiforbrug, ressourceanvendelse, emissioner og  

 effektiviseringsmuligheder.
Kortlægningen skal medtage vurderinger af  

 potentialer for besparelser i energi- og ressourceforbrug på længere sigt og  

 vurdere, hvilke muligheder brancherne har for at udvikle mere energieffektive  

 teknologier og produktionsformer.
Dataindsamling og -bearbejdning, der kan  

 sikre, at tilskudsmidlerne anvendes mere målrettet i forhold til lovens  

 formål, vil også kunne støttes.
Det foreslås i stk. 1, nr. 4, at give mulighed for at yde tilskud  

 til udbredelse af udstyr og produkter, der er særligt energieffektive.
Der  

 sigtes her mod produktkategorier, hvor der gennem stor udbredelse i  

 erhvervsvirksomhederne af særligt energieffektive eksemplarer vil kunne opnås  

 en væsentlig energieffektivisering.
Eksempler herpå kan være HF-forkoblinger  

 til lysrørsarmaturer og særligt energieffektive elmotorer.
Erfaringerne viser, at problemerne med udbredelse af sådanne produkter kan  

 bero på flere faktorer.
Dels kan der være tale om prisfaktorer, hvor de  

 effektive produkter er dyrere i anskaffelsespris, dels kan der være tale om,  

 at de effektive produkter ikke er tilstrækkeligt kendte i virksomhederne.
 Der vil blive fastsat nærmere regler herom, jf. lovforslagets § 1, nr. 9.
Forslaget omfatter endvidere i stk. 1, nr. 5, muligheden for at yde  

 tilskud til udvikling af energibesparende processer og teknologi samt  

 forsøgsprojekter.
Der vil kunne ydes tilskud til udviklingsprojekter, der kan  

 resultere i, at erkendte principper for energi- og miljøvenlig produktion  

 færdigudvikles via pilotprojekter til praktisk fungerende  

 demonstrationsanlæg.
Ligeledes vil der kunne ydes tilskud til udredningsarbejder, der  

 understøtter andre energimæssige virkemidler for erhvervslivet, f.eks.  

 køberpolitikker.
Sådanne udredningsaktiviteter kan omfatte bl.a.  

 dataindsamling samt belysning og forberedelse af forskellige virkemidler.
I særlige tilfælde vil der kunne ydes støtte til omlægning af produktionen  

 til et mindre energikrævende produkt, f.eks. hvis et traditionelt anvendt  

 produkt koster meget energi at fremstille, og produktet kan erstattes af et  

 andet produkt, der er lige så anvendeligt og kan fremstilles med et  

 væsentligt mindre energiforbrug.
Der vil i sådanne situationer blive lagt  

 meget vægt på samlede energimæssige vurderinger af produktet set over  

 produktets hele livscyklus.
Informationsaktiviteter, erfaringsudveksling, oplysning, kampagner og  

 uddannelse, der kan fremme en energi- og miljøbevidst produktion eller fremme  

 omstilling til fremtidsrettede energieffektive teknologier, vil også kunne  

 støttes efter stk. 1, nr. 6 . Herunder vil der kunne ydes tilskud til  

 tidsbegrænset ansættelse af energimedarbejdere i typisk mindre virksomheder  

 med et væsentligt energiforbrug, hvis virksomheden ikke i forvejen råder over  

 den tilstrækkelige ekspertise på energiområdet.
Der vil blive fastsat nærmere  

 regler herom, jf. lovforslagets § 1, nr. 9.
Med stk. 2 foreslås kredsen af tilskudsmodtagere for projekter  

 vedrørende energieffektiviserende foranstaltninger eller energisyn udvidet,  

 så ikke alene ejere, men også brugere af de omfattede anlæg og indretninger  

 vil kunne få tilskud.
Hensigten med at udvide kredsen af tilskudsberettigede  

 er at målrette tilskud til den virksomhed, der er motiveret for og kan sikre  

 energieffektiviseringen.
Der vil blive udarbejdet nærmere regler herom, jf.  

 lovforslagets § 1, nr. 9, der bl.a. i forbindelse med leasing-arrangementer  

 kan sikre, at tilskudsmidlerne anvendes til energieffektivisering.
Der vil  

 ikke samtidig kunne ydes tilskud til ejer og bruger.
Til nr. 4 Forsyningsvirksomheder, dvs. el- og gasforsyning, fjernvarmeværker,  

 vandværker m.v., undtages generelt fra at kunne modtage tilskud.
Det samme er tilfældet for virksomheder, der ikke kan betragtes som  

 egentlige erhvervsdrivende virksomheder, hvilket er en præcisering af, hvad  

 der gælder efter den nuværende ordning.
Det omfatter f.eks. svømme- og  

 idrætshaller, højskoler, ungdomsskoler, landbrugs- og produktionsskoler,  

 rensningsanlæg o.lign.
Der forventes fastsat nærmere regler om, hvilke  

 virksomheder der i forhold til tilskudsordningen ikke kan betragtes som  

 egentlige erhvervsdrivende virksomheder, jf. lovforslagets § 1, nr. 9.
 Kun virksomheder, der modtager tilbagebetaling af dele af CO2-afgiften  

 efter § 9 i lov om kuldioxidafgift af visse energiprodukter, kan opnå  

 tilskud.
Til nr. 5 Der vil fortsat blive ydet tilskud på op til 30 pct. af investeringer i  

 energieffektiviserende foranstaltninger.
 Herudover vil der for de øvrige foranstaltninger og aktiviteter blive  

 fastsat nærmere regler om tilskuddets størrelse, jf. lovforslagets § 1, nr.  

 9.
Der sigtes mod en fortsættelse af de eksisterende regler, hvorefter  

 tilskud til informationsaktiviteter, energisyn, demonstrationsprojekter og  

 lignende vil kunne støttes med mere end 30 pct.
Endvidere vil der fortsat  

 blive etableret standardløsninger som led i ordningens  

 administrationsgrundlag.
 Tilskud til udbredelse af udstyr eller komponenter, der er særligt  

 energieffektive, vil blive fastsat efter en konkret vurdering, dog således at  

 støtten ikke overstiger de øgede omkostninger, der er forbundet med at få  

 udbredt det særligt energieffektive udstyr.
Ligningsloven giver virksomheder, der modtager tilskud efter denne lov,  

 mulighed for at foretage straksafskrivninger.
I forbindelse med fastsættelse  

 af tilskuddets størrelse vil der derfor blive taget højde for, om der  

 foretages straksafskrivninger.
Straksafskrivninger af tilskuddet modsvarer en  

 værdi af 4%-point for bygninger og 2%-point af driftsmidler, og denne værdi  

 skal indregnes i tilskuddets værdi.
 Der vil fortsat blive fastsat regler om rentabilitet vedrørende  

 gennemførelse af energieffektiviserende foranstaltninger, således at der ikke  

 ydes støtte til projekter med så kort tilbagebetalingstid, at projekternes  

 rentabilitet i sig selv burde være tilstrækkeligt incitament for  

 virksomhederne til at gennemføre foranstaltningerne.
Udgifterne til de gennemførte foranstaltninger og aktiviteter opgøres  

 normalt ekskl. moms.
Der er dog åbnet mulighed for, at udgifter i særlige  

 tilfælde kan opgøres inkl. moms, bl.a. i de tilskudssager, hvor der ikke som  

 i almindelige tilskudssager er adgang til at afløfte momsen.
Dette vil  

 specielt være tilfældet i informations- og udredningsprojekter.
 Den tidligere overgrænse for tilskud på 10 mio. kr. pr. virksomhed udgår,  

 idet det har vist sig at begrænse mulighederne for at støtte bl.a. projekter  

 vedrørende meget store industrielle kraftvarmeværker.
Den hidtidige undergrænse for udbetaling af tilskud hæves fra 2.000 kr.  

 til 10.000 kr. for ikke at belaste Energistyrelsen med en række ganske små  

 sager.
Der forventes ikke at være behov for samme undergrænse, hvis dele af  

 den konkrete tilskudsadministration henlægges til andre.
Til nr. 6 Det foreslås, at Energistyrelsen i særlige tilfælde kan tillade, at der  

 både ydes støtte efter tilskudsordningen og efter anden lovgivning til samme  

 projekt.
Det vil f.eks. dreje sig om informationsaktiviteter, udarbejdelse af  

 brancheenergianalyser, udredninger o.lign., hvor der ud over de energimæssige  

 aspekter også indgår andre hensyn, f.eks. miljømæssige, og hvor det ikke er  

 praktisk at foretage en opdeling af projektet.
Til nr. 7 Ifølge forslaget vil det ikke længere blive krævet, at alle udbetalinger  

 skal ske på grundlag af et revideret regnskab, da det har vist sig  

 uhensigtsmæssigt i forhold til de mindre tilskudssager.
Der vil fortsat blive  

 stillet krav om indsendelse af revideret regnskab i større tilskudssager.
Til nr. 8 Ændringen er en præcisering af de krav, der i forbindelse med tilskud kan  

 stilles til belysning af de energimæssige konsekvenser.
Til nr. 9 Forslaget uddyber de områder, der vil blive fastsat nærmere regler om, og  

 indebærer derfor ikke nogen realitetsændringer.
Til nr. 10 Der er fortsat adgang til, at beføjelserne til at behandle og træffe  

 afgørelse i tilskudssager kan henlægges til andre end Energistyrelsen.
Denne  

 beføjelse overvejes udnyttet i den udvidede tilskudsordning.
 Det er derfor fundet hensigtsmæssigt at give mulighed for at afskære  

 klageadgangen til højere administrativ myndighed, hvis dele af  

 Energistyrelsens beføjelser delegeres til andre offentlige myndigheder,  

 f.eks. amtsråd eller kommunalbestyrelser.
Til nr. 11 Det foreslås, at Energistyrelsen i lighed med hidtidig praksis vil kunne  

 foretage opdeling af de årlige tilsagnsrammer på forskellige  

 støttekategorier.
Til § 2 EU-Kommissionens godkendelse efter statsstøttereglerne skal foreligge, før  

 bestemmelserne kan sættes i kraft.
Bilag 1 I dette bilag er (med mindre skrift) indsat den gældende formulering af de bestemmelser der berøres af lovforslaget 1. I lovens titel indsættes efter  

 »energibesparelser«: »m.v.«.
Lov om statstilskud til energibesparelser i erhvervsvirksomheder 2. § 1 affattes således:
» § 1. Der kan gives statstilskud til foranstaltninger og  

 aktiviteter, der 1) medfører bedre energiudnyttelse eller energibesparelser, herunder  

 reduktioner i kuldioxid- og svovldioxidemissioner, i erhvervsvirksomheder  

 eller 2) fremmer erhvervsvirksomheders omstilling til mere energieffektive  

 teknologier og produktionsmetoder.«.
 § 1. Der kan gives statstilskud til foranstaltninger, der medfører  

 bedre energiudnyttelse eller energibesparelser i erhvervsvirksomheder.
 3. § 2, stk. 1 og 2, affattes således:
 »Tilskud kan ydes til:
1) gennemførelse af energieffektiviserende foranstaltninger i  

 erhvervsvirksomheder, 2) gennemførelse af energisyn samt anden rådgivning m.v., 3) udarbejdelse af standardløsninger, brancheenergianalyser og anden  

 kortlægning af energieffektiviseringspotentialer, 4) udbredelse af udstyr eller komponenter, der er særligt energieffektive, 5) udviklings-, forsøgs- og demonstrationsprojekter m.v. samt 6) informationsaktiviteter, kampagner, uddannelse og brug af  

 energirådgivere og -medarbejdere, m.v.
 Stk. 2. Tilskud til projekter vedrørende gennemførelse af  

 energieffektiviserende foranstaltninger og til gennemførelse af energisyn kan  

 ydes til de erhvervsvirksomheder, der ejer, driver eller bruger de omfattede  

 anlæg.«.
 4. § 2, stk. 4, affattes således:
 » Stk. 4. Forsyningsvirksomheder, virksomheder, der ikke kan  

 betragtes som egentlige erhvervsvirksomheder, og virksomheder, der ikke  

 modtager tilbagebetaling efter § 9 i lov om kuldioxidafgift af visse  

 energiprodukter, kan ikke opnå tilskud.«.
§ 2. Tilskud kan ydes til 1) større projekter vedrørende gennemførelse af energibesparende  

 foranstaltninger, 2) udarbejdelse af brancheenergiundersøgelser og udvikling af  

 standardiserede fremgangsmåder, der kan anvendes med henblik på at opnå en  

 bedre energiudnyttelse i de pågældende erhverv, 3) mindre projekter vedrørende gennemførelse af energibesparende  

 foranstaltninger, hvor der søges på baggrund af en standardløsning, jf. nr.  

 2, eller tilsvarende, og 4) gennemførelse af energisyn.
 Stk. 2. Tilskud til projekter vedrørende gennemførelse af  

 energibesparende foranstaltninger og til gennemførelse af energisyn kan ydes  

 til landplacerede erhvervsvirksomheder og ejere af fiskerfartøjer.
Stk. 3. - - - Stk. 4. Virksomheder, der har energiomdannelse og -forsyning som  

 hovedformål, kan ikke opnå tilskud.
 5. § 3, stk. 1 og 2, affattes således:
»Tilskud til projekter vedrørende gennemførelse af  

 energieffektiviserende foranstaltninger kan ydes med indtil 30 pct. af  

 investeringsomkostningerne og udgifterne vedrørende rådgivning, projektering  

 og konsulentbistand m.v.
Miljø- og energiministeren fastsætter nærmere regler  

 om størrelsen af tilskud til de øvrige i § 2, stk. 1, nævnte foranstaltninger  

 og aktiviteter.
De tilskudsberettigede udgifter opgøres med fradrag af  

 merværdiafgift.
Energistyrelsen kan i særlige tilfælde tillade, at udgifter  

 opgøres inklusive merværdiafgift.
 Stk. 2. Ved tilskudsudbetalinger foretaget af Energistyrelsen kan  

 der ikke udbetales tilskud på mindre end 10.000 kr.«.
 6. I § 3, stk. 4, indsættes efter »lovgivning«:  

 », medmindre Energistyrelsen særligt tillader dette«.
§ 3. Tilskud til projekter vedrørende gennemførelse af  

 energibesparende foranstaltninger kan ydes med indtil 30 pct. af  

 investeringsomkostningerne samt udgifterne vedrørende rådgivning,  

 projektering og konsulentbistand m.v.
Tilskud til udarbejdelse af  

 brancheenergiundersøgelser og standardløsninger samt gennemførelse af  

 energisyn kan dog ydes med mere end 30 pct. af omkostningerne.
Udgifterne  

 opgøres med fradrag af merværdiafgift.
Stk. 2. Tilskuddet kan højst udgøre 10 mio. kr.
Tilskud på mindre  

 end 2.000 kr. udbetales ikke.
Stk. 3. - - - Stk. 4. Tilskud kan ikke ydes til foranstaltninger, hvortil der  

 ydes støtte efter anden lovgivning.
 7. § 4, stk. 3, affattes således:
» Stk. 3. Energistyrelsen udbetaler tilskud efter ansøgning på  

 grundlag af dokumentation af de udgifter, der er forbundet med aktiviteterne.  

 Energistyrelsen kan stille krav om, at der skal foreligge et revideret  

 regnskab.
Tilskud kan ikke udbetales med større beløb end anført i  

 tilsagnet.«.
 8. § 4, stk. 6, affattes således:
 » Stk. 6. Ydelse af tilskud kan betinges af vilkår om, at  

 tilskudsmodtageren afgiver rapport om de energimæssige konsekvenser af  

 støttede foranstaltninger.«.
§ 4. - - - Stk. 2. - - - Stk. 3. Energistyrelsen udbetaler tilskud efter ansøgning på  

 grundlag af et revideret regnskab samt dokumentation af de udgifter, der er  

 forbundet med aktiviteterne.
Tilskud kan ikke udbetales med større beløb end  

 anført i tilsagnet.
Stk. 4-5. - - - Stk. 6. Ydelse af tilskud kan betinges af vilkår om, at de  

 energimæssige konsekvenser af støttede foranstaltninger kan belyses.
 9. § 6, stk. 1, affattes således:
 »Miljø- og energiministeren kan fastsætte nærmere regler om lovens  

 gennemførelse, herunder om afgrænsningen af tilskudsberettigede  

 foranstaltninger og aktiviteter, om udgifter, rentabilitetskrav, energisyn,  

 tilskudsberettigelse, tilskuddets størrelse, beregning og udbetaling,  

 tidsfrister efter § 4, stk. 4, m.v.«.
 10. I § 6, stk. 3, indsættes som 2. pkt. :
 »Ministeren kan i forbindelse hermed fastsætte regler om adgangen til  

 at påklage afgørelser, herunder at afgørelser ikke kan indbringes for anden  

 administrativ myndighed.«.
 § 6. Energiministeren kan fastsætte nærmere regler om  

 tilskudsordningens gennemførelse, herunder om afgrænsningen af  

 tilskudsberettigede foranstaltninger og udgifter, om tilskuddets størrelse,  

 beregning og udbetaling, om beløbsgrænser efter § 2, stk. 1, nr. 1 og 3, samt  

 om tidsfrister efter § 4, stk. 4.
Stk. 2. - - - Stk. 3. Energiministeren kan bestemme, at Energistyrelsens  

 beføjelser til at træffe afgørelser efter § 4 helt eller delvis kan henlægges  

 til andre.
 11. I § 7 indsættes som stk. 2 :
 » Stk. 2. Energistyrelsen kan opdele de årlige tilsagnsrammer  

 mellem forskellige støttekategorier.«.
 § 7. Energiministeren kan bemyndige Energistyrelsen til at udøve  

 de beføjelser, der i denne lov er tillagt ministeren.
Bilag 2 Folketingets forhandlinger vedrørende lov om statstilskud til  

 energibesparelser i erhvervsvirksomheder Folketingsåret 1991-92 Sp. 1562, 2084, 4342, 4886, A 2053, B 183, C 297.
Loven stadfæstet 3. januar 1992 (Lovtidende nr. 2).
Folketingsåret 1993-94 Sp. 6311, 7092, 8955, 9644, A 6999, B 825, C 753.
Loven stadfæstet 27. april 1994 (Lovtidende nr. 284).
