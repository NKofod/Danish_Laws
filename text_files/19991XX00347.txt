Skriftlig fremsættelse (23. februar 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 merværdiafgift (momsloven). (Momsfritagelse for sport).
(Lovforslag nr.
L 205).
 Ifølge gældende administrativ praksis er  

 erhvervsmæssig salg af adgang til at dyrke sport eller fysisk  

 træning - f.eks. adgang til et bowling- eller motionscenter -  

 momspligtigt.
 Imidlertid har Østre Landsret i en dom afsagt den  

 26. januar 2000 afgjort, at momslovens fritagelsesbestemmelse for  

 sportsaktiviteter efter sin formulering ikke giver hjemmel til at nægte  

 momsfritagelse for erhvervsmæssigt salg af adgang til at dyrke sport  

 eller fysisk træning.
Herved opstår der et problem i forhold til den  

 bagvedliggende fritagelsesbestemmelse i EU s 6. momsdirektiv.
Den  

 fastslår, at momsfritagelsen ikke gælder for  

 erhvervsmæssigt salg i forbindelse med sportsaktiviteter.
Regeringen overvejer i øjeblikket, om der er  

 grundlag for at indbringe landsrettens afgørelse for  

 Højesteret.
Uagtet resultatet af disse overvejelser finder regeringen  

 grund til at foreslå, at momslovens fritagelsesbestemmelse for  

 sportsaktiviteter tilpasses affattelsen af den bagvedliggende  

 fritagelsesbestemmelse i 6. momsdirektiv.
Regeringen lægger herved  

 vægt på at sikre klarhed omkring overholdelsen af  

 EU-forpligtelserne samtidig med, at tvivlen om indholdet af  

 fritagelsesbestemmelsen i momsloven fjernes.
 Idet jeg i øvrigt henviser til bemærkningerne  

 til lovforslaget, skal jeg anbefale forslaget til Tingets velvillige  

 behandling.
