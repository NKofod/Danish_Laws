Et naturgasselskab annoncerede med at 3500 forbrugere i Gladsaxe var  

 skiftet til naturgas, og at det ville nedbringe udledningen af svovlsyre med  

 100000 l.
Forbrugerombudsmanden forelagde sagen for Energiministeriet, der  

 udtalte, at anvendelse af naturgas fremfor gasolie kunne reducere udledning  

 af svovlsyre samt at man ikke kunne anfægte naturgasselskabets vurdering af  

 reduktionens omfang.
 Da der ikke var urigtige oplysninger i selskabets annoncering, fandt  

 Forbrugerombudsmanden ikke anledning til at foretage sig yderligere i sagen.
1. I FO's beretning for 1986 var omtalt en sag vedrørende  

 Naturgasselskabernes annoncering under overskriften »Naturgas eller sur  

 regn? Frit valg! Vi har drillet naturen så meget at regnen er blevet sur, og  

 nu får vi alt vores svovl og sod tilbage i hovedet.
Naturgassen er med til at  

 rette op på balancen, hver gang den erstatter olie«, samt »Rigtige  

 snemænd går ind for naturgas.
Flere og fiere stopper oliefyret og tilslutter  

 sig naturgassen.
Det er der mange snemænd, der bliver glade for.
Så slipper  

 de for at være grå og triste på grund af svovl og sod«, og  

 »naturgas forurener ikke«.
 Ved 1986-periodens udløb var sagen endnu ikke afsluttet, men i løbet af  

 1986 havde FO til brug for sagens behandling bl.a. indhentet en udtalelse fra  

 Miljøstyrelsens Energikontor, der udtalte, at påstanden »naturgas  

 forurener ikke« efter Miljøstyrelsens opfattelse ikke kunne anses for  

 korrekt, idet naturgas bl.a. bidrager til forurening ved udslip af  

 kvælstofoxider (NOx).
 På denne baggrund udtalte FO, at udsagnet måtte anses for at være i strid  

 med markedsføringslovens § 2, stk. 1, og naturgasselskaberne bekræftede at  

 ville ophøre med at anvende udsagnet.
2. Et naturgasselskab annoncerede under overskriften således: »Nu  

 skal der nyt vand i Bagsværd Sø«.
Endvidere var det i annoncen anført  

 »Alle taler om regnen.
Her i Gladsaxe gør vi noget ved det« samt  

 »det betyder, at vi sammen med 3.500 private brugere af naturgas skåner  

 miljøet for mere end 100.000 liter svovlsyre - plus en masse sod og skidt.  

 Hvert år.
Derfor bliver det ikke mere så surt, når det regner i Gladsaxe.
Og  

 alle vore søer og vandløb får renere vand«.
Og endvidere »Og alene  

 vores fyr formindsker syreregnen med 20 liter.
Hvert år«.
 Med henblik på en vurdering af annoncen anmodede FO Energiministeriet og  

 Miljøministeriet (Miljøstyrelsen) om en udtalelse, herunder om de omhandlede  

 udtalelser og påstande om virkningerne ved brug af naturgas vil kunne  

 dokumenteres.
 Energiministeriet udtalte bl.a., at anvendelsen af naturgas i stedet for  

 gasolie i et parcelhus med et relativt stort gasolieforbrug meget vel kunne  

 reducere udledningen af svovlsyre med de i annoncen oplyste 20 liter om året,  

 samt at Energiministeriet ikke kunne anfægte naturgasselskabernes vurdering,  

 at svovlsyreemissionen reduceres med mere end 100.000 liter i Gladsaxe  

 Kommune.
 Miljøstyrelsens udtalelse konkluderede, at styrelsen ikke fandt, at der  

 forekom urigtige oplysninger i naturgasselskabets annonce.
 På denne baggrund fandt FO ikke anledning til at foretage yderligere og  

 afsluttede sagen.
