 Det meddeles herved, at Finansministeriet og Erhvervssprogligt Forbund den  

 30. november 1990 har indgået medfølgende overenskomst om  

 ansættelsesforholdene for korrespondenter (EsF), der ikke er tjenestemænd i  

 staten.
 Overenskomsten har virkning fra 1. april 1989 og afløser overenskomst af  

 16. juni 1988.
 Ændringer i forhold til den hidtidige overenskomst er markeret med streger  

 i margenen.
 Til de enkelte overenskomstbestemmelser bemærkes i øvrigt følgende:
 1) Til § 1.
 Uddannelsen anses for en nødvendig forudsætning for væsentlige  

 arbejdsopgaver i tilfælde, hvor korrespondenten permanent er beskæftiget med  

 fx oversættelse, tolkning og anden kommunikation på fremmedsprog eller  

 sagsbehandling på basis af fremmedsprogligt materiale i en væsentlig del af  

 arbejdstiden.
 Parterne kan ved forhandling godkende andre uddannelsesformer som værende  

 berettiget til ansættelse efter overenskomsten.
Finansministeriet skal for sit vedkommende intet indvende imod, at  

 overenskomsten, hvor det er muligt, også bringes i anvendelse på  

 overenskomstansatte korrespondenter i tilskudsberettigede institutioner.
Der  

 henvises til Budgetvejledning 1989, punkt 51.24.
 2) Til § 2.
 Opmærksomheden henledes på, at i alle de tilfælde, hvor der averteres  

 efter arbejdskraft til stillinger, hvor fremmedsprogligt arbejde optager en  

 overvejende del af arbejdstiden, eller hvor en erhvervssproglig uddannelse er  

 en nødvendig forudsætning for væsentlige arbejdsopgaver, skal der ske  

 henvisning til nærværende overenskomst, da stillingen vil kunne besættes i  

 henhold til denne.
 EsF har henledt opmærksomheden på, at der ved antagelse i en ledig  

 fuldtidsstilling så vidt muligt bør gives fortrinsret til deltidsansatte  

 inden for samme institution.
Ved antagelse af nye medarbejdere bør opmærksomheden i øvrigt være  

 henvendt på sådanne personer blandt ansøgerne, som uden egen skyld (fx som  

 følge af udflytning, rationalisering, strukturomlægning etc.) er blevet eller  

 måtte blive afskediget fra ansættelse under staten.
Der henvises i denne  

 forbindelse til Økonomi- og Budgetministeriets cirkulæreskrivelse af 15.  

 september 1972.
 Endvidere gøres opmærksom på, at Finansministeriet i cirkulære af 28.  

 september 1983 har fastsat bestemmelser om genbeskæftigelsestilbud til  

 ledigtblivende ikke-tjenestemandsansat personale i staten.
 Opmærksomheden henledes i øvrigt på den ansættelsesaftale, som  

 Finansministeriet har udsendt den 20. januar 1989 (LP.nr. 01/89), og det  

 henstilles, at der gives meddelelse om ansættelsen til vedkommende  

 tillidsrepræsentant.
 3) Til § 5.
 Cirkulæreskrivelse om pensionsordning for ansatte under Tjenestemænds- og  

 Overenskomstansattes Kartel er udsendt den 26. august 1990 (APD.nr. 112/90).
 På given foranledning skal man henlede opmærksomheden på, at Økonomi~ og  

 Budgetministeriets cirkulære af 26. januar 1972 om understøttelse med senere  

 ændringer ikke omfatter personale i tilskudsberettigede institutioner.
 4) Til § 7.
Anvendelse af § 7, stk. 2, må kun finde sted i forbindelse med nyoprettede  

 korrespondentstillinger og vil således ikke kunne benyttes til oprykning af  

 bestående stillinger.
Med hensyn til sondringen mellem nyoprettede stillinger  

 og oprykninger henvises til Finansministeriets cirkulære (LP. nr. 016/85) af  

 21. marts 1985, punkt 8.
 5) Til § 8.
 De i henhold til § 8 ydede kvalifikationstillæg udgør følgende:
Oplysning om forhøjelse af tillæggene fremgår af Finansministeriets  

 lønoversigter.
Oplysning om forhøjelse af tillæg, der ikke fremgår af  

 oversigten, vil kunne indhentes i Finansministeriet.
 6) Til § 12.
 Opmærksomheden henledes på, at deltidsansattes arbejdstid med et varsel  

 svarende til et opsigelsesvarsel kan nedsættes forholdsmæssigt, hvis  

 nedsættelsen er sagligt begrundet (bevillingsmæssige,  

 arbejdstilrettelæggelsesmæssige eller andre forhold). Nedsættelsen kan max.  

 ske til 15 timer pr. uge.
 7) Til § 13.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 8) Til § 14.
Som anført bør anvendelse af overtid så vidt muligt undgås.
Såfremt  

 nødvendigt overarbejde imidlertid får et sådant omfang, at det er muligt og  

 hensigtsmæssigt at konvertere overtiden til stillinger, bør en sådan  

 konvertering gennemføres.
 Opmærksomheden henledes på, at der er adgang til at yde godtgørelse af  

 afholdte udgifter til transport til og fra tjenestestedet i tilfælde, hvor en  

 korrespondent i forbindelse med tilkaldelse til henholdsvis ophør af  

 overarbejde er afskåret fra at benytte offentligt transportmiddel.
 9) Til § 17.
Ved tjenestefrihed til deltagelse i godkendt undervisning på dagskole  

 regnes 6 undervisningstimer som udgørende den aftalte arbejdsdag.
Ved eksamen  

 i forbindelse med godkendt undervisning ydes tjenestefrihed uden  

 lønafkortning på eksamensdagen og den forudgående arbejdsdag.
 10) Til § 24.
 Lægeattest (afkrydsningsformularen), der normalt kun bør anvendes, hvor de  

 forudgående sygemeldingers antal og/ eller karakter taler derfor, betales som  

 hidtil af korrespondenten, hvorimod senere forlangte læge- eller  

 speciallægeerklæringer om sygdommens forventede varighed betales af  

 tjenestestedet.
 Om medregning af delvist sygefravær ved optælling af 120 sygedage ifølge  

 funktionærlovens § 5, stk. 2, henvises til Finansministeriets cirkulære af  

 28. september 1990 (APD. nr. 119/90).
 Det forhold, at en korrespondent ved direkte overgang til ansættelse i en  

 anden statsinstitution bevarer et oparbejdet opsigelsesvarsel, hindrer ikke  

 det nye ansættelsessted i med korrespondenten at indgå sædvanlig kontrakt om,  

 at vedkommende i de første 3 måneder er ansat på prøve, og at  

 opsigelsesvarslet i dette tidsrum er 14 dage fra institutionens side.
Der gøres opmærksom på, at korrespondenter, der er fyldt 70 år, ikke  

 fortsat bør beskæftiges i statens tjeneste.
Opsigelse bør derfor ske så  

 betids, at fratræden kan finde sted ved udgangen af den måned, hvori de  

 fylder 70 år.
Endvidere gøres der særlig opmærksom på, at Finansministeriet og  

 Overenskomstansattes Centralorganisation i hovedaftalen af 3. juli 1990  

 (APD.nr. 110/90), §§ 8 og 9, har aftalt regler om afskedigelse af henholdsvis  

 arbejdstagere og medarbejdere med beskyttelse som eller svarende til  

 tillidsrepræsentanter.
Disse regler om underretning af og forhandling med  

 organisationen skal følges.
 Efter anmodning fra EsF bedes meddelelser om opsigelse såvel som andre  

 henvendelser om overenskomstmæssige forhold sendt til forbundets hovedkontor,  

 Jydeholmen 15, 2720 Vanløse.
 11) Til § 26.
 Om fravær som følge af graviditet, barsel og adoption henvises i øvrigt  

 til lovbekendtgørelse nr. 101 af 6. marts 1987 af lov om barselorlov, fra 1.  

 maj 1989 lov om ligebehandling af mænd og kvinder samt til Finansministeriets  

 cirkulære af 7. september 1989 (APD.nr. 64/89).
 I tilslutning til foranstående skal man henstille, at planer om  

 gennemførelse af rationaliseringsforanstaltninger og virksomhedsomlægninger  

 forinden iværksættelse tages op til drøftelse med de berørte faglige  

 organisationer.
 Endvidere skal man henlede opmærksomheden på Lønnings-og  

 Pensionsministeriets cirkulæreskrivelse nr. 113 af 23. juni 1971, hvori gives  

 retningslinier for personalets deltagelse i uddannelseskurser.
 Det tilføjes, at eventuelle tvivlsspørgsmål vedrørende overenskomsten  

 forventes forelagt Finansministeriet.
 Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Administrations- og  

 Personaledepartementets betjentstue, Bredgade 43, 1260 København K, telefon  

 33 92 33 44, lokal 24202.
 Cirkulæret har virkning fra 1. april 1989. Samtidig ophæves cirkulære af  

 27. juni 1988 (LP.nr. 67/88) om overenskomst for korrespondenter.
Finansministeriet Administrations- og Personaledepartementet Den 7. december 1990 P.M.V.
 E.B.
N.E.
Bisgaard OVERENSKOMST FOR KORRESPONDENTER (EsF) I STATENS TJENESTE Overenskomstens område § 1.  Overenskomsten omfatter medlemmer af Erhvervssprogligt  

 Forbund med den erhvervssproglige korrespondenteksamen eller -prøve eller med  

 en 2- eller 3-sproglig statsanerkendt korrespondentuddannelse, hvor  

 fremmedsprogligt arbejde udgør en overvejende del af den enkeltes arbejdstid,  

 eller når uddannelsen er en nødvendig forudsætning for væsentlige  

 arbejdsopgaver.
Stk. 2. Overenskomsten omfatter ikke Note 1 og 10.
Antagelse § 2.  Ved antagelse af månedslønnede korrespondenter skal der i  

 henhold til lov om arbejdsformidling og arbejdsløshedsforsikring mv. først  

 rettes henvendelse til det nærmeste arbejdsformidlingskontor eller til  

 Erhvervssproglig Arbejdsløshedskasse, som har modtaget tilladelse til  

 arbejdsformidling.
 Stk. 2. Ved annoncering skal overenskomstens dato og overskrift fremgå.
 Note 2.
Løn § 3.  Korrespondenter aflønnes efter følgende for  

 statstjenestemænd gældende skalatrin:
Anc.
Skalatrin for Årslønnen på de enkelte skalatrin fastsættes og reguleres som anført i de  

 til enhver tid gældende aftaler om tjenestemandslønninger mv., jf. dog § 30,  

 stk. 2.
 Til korrespondenter på skalatrin 20 ydes et særligt tillæg på 1.045 kr.  

 årligt (1/10 1984-niveau). Tillægget reguleres efter reglen i § 8, stk. 2 og  

 3.
 Stk. 2. Lønnen udbetales månedsvis bagud.
 Stk. 3. Lønnen stedtillægsfordeles som for tjenestemænd.
Lønmæssig placering ved ansættelsen § 4.  Ved beregning af anciennitet medtages med den præsterede  

 arbejdstid forudgående beskæftigelse med korrespondentarbejde efter endt  

 uddannelse - afrundet opad til et helt antal måneder - herunder uddannelse i  

 indtil 2 år på handelshøjskole eller andre uddannelsesinstitutioner, der på  

 uddannelsestidspunktet omfattedes af Undervisningsministeriets bekendtgørelse  

 om de erhvervssproglige uddannelser samt tvungen civil værnepligt, militær-  

 eller civilforsvarstjeneste, idet dog beskæftigelse med en beskæftigelsesgrad  

 på fra 15 - 19 timer pr. uge medregnes som halv anciennitet, medens  

 beskæftigelse på 20 timer og derover medregnes som fuld anciennitet.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Stk. 2. Højere placering end efter ovennævnte regler kan under særlige  

 omstændigheder finde sted, såfremt korrespondenten under tidligere  

 beskæftigelse har erhvervet en særlig arbejdsmæssig erfaring eller særlige  

 kvalifikationer af betydning for arbejdets udførelse.
 Lønancienniteten kan dog tidligst regnes fra udgangen af den måned, hvori  

 den pågældende har fuldført sin uddannelse.
Stk. 3. En korrespondent, der fra en statsinstitution overgår direkte til  

 en anden og fortsætter i samme charge som hidtil, bevarer den opnåede  

 lønanciennitet.
Såfremt den pågældende i sin hidtidige stilling var lønnet  

 efter skala II eller III eller oppebar kvalifikationstillæg, forelægges  

 spørgsmålet om bevarelse af charge eller tillæg for Finansministeriet, der  

 afgør sagen efter forhandling med forbundet.
Pension § 5.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der er etableret  

 for ansatte under Tjenestemænds- og Overenskomstansattes Kartel.
§ 6. Styrelsen indbetaler 19,03 kr. månedlig til Forenede  

 Gruppeliv som bidrag til en gruppelivsforsikring.
Forsikringssummen er 50.000  

 kr., hvortil kommer eventuel bonustilskrivning, og beløbet udbetales til  

 nærmeste pårørende i tilfælde af den ansattes død inden udgangen af den  

 måned, hvor den pågældende fylder 67 år.
Se bilag 2.
 Note 3.
Klassificering af nyoprettede stillinger § 7.  Nyoprettede stillingers klassificering med aflønning efter  

 skala II og III kan kun ske efter forudgående godkendelse af  

 Finansministeriet.
Endelig afgørelse træffes efter forhandling med forbundet.
Stk. 2. Undtaget herfra er nyoprettede stillinger, der er optaget på en  

 friliste (bilag 1), og hvor stillingsbetegnelse og funktionsbeskrivelse  

 svarer til det i frilisten anførte.
I så fald er den nyoprettede stilling på  

 forhånd klassificeret.
 Note 4.
Kvalifikationstillæg § 8.  Ved ansættelse i en stilling, der i arbejdsmæssig,  

 administrativ og kvalifikationsmæssig eller anden henseende indtager en sådan  

 særstilling, at den ikke omfattes af de almindelige forudsætninger for  

 foranstående lønninger mv., kan der mellem Finansministeriet og  

 Erhvervssprogligt Forbund træffes speciel aftale om tillæg til lønnen.
 Stk. 2. Kvalifikationstillæg (1/10 1984-niveau) forhøjes pr. 1. april  

 1989 med 17,2091 pct.
 Stk. 3. Pr. 1. april 1990 foretages desuden eventuel ekstraordinær  

 regulering af kvalifikationstillæg i overensstemmelse med de for tjenestemænd  

 gældende regler.
 Note 5.
Optjening af lønanciennitet § 9.  For korrespondenter, der antages til eller overgår til  

 deltidsbeskæftigelse med en arbejdstid under halvdelen af fuld arbejdstid,  

 indgår sådan beskæftigelse i lønancienniteten med halvdelen.
 Fra 1. april 1987 indgår beskæftigelse i 15 timer pr. uge og derover som  

 fuld anciennitet.
 Oprykning til højere stilling mv.
 § 10.  Oprykning til aflønning efter skala II, i ganske særlige  

 tilfælde skala III, eller ydelse af kvalifikationstillæg kan kun finde sted  

 efter reglerne om det nye puljesystem i Finansministeriets cirkulære af 22.  

 maj 1989 om ministeriepuljer.
 Gruppevis oprykning eller ydelse af kvalifikationstillæg i øvrigt kan  

 finde sted efter aftale mellem overenskomstens parter.
Stk. 2. Ved ledighed i stillinger, hvortil der forud for 1. april 1989 er  

 knyttet et kvalifikationstillæg, overføres tillægget til EsF's  

 centralorganisations centrale pulje.
Der henvises til punkt 2.5. og 2.6. i  

 cirkulæret om ministeriepuljer.
Stk. 3. Ved ledighed i stillinger, som aflønnes efter skala II eller  

 skala III, kan der ske genbesættelse af stillingen.
Det forudsættes, at den  

 pågældende overtager det med den ledige stilling forbundne arbejde, og at  

 dette fortsat har den fornødne kvalitet.
Midlertidig tjeneste i højere stilling § 11.  En korrespondent, der efter anmodning gør midlertidig  

 tjeneste i en højere stilling under denne overenskomst, er berettiget til  

 betaling efter de nedenfor anførte regler under forudsætning af, at  

 korrespondenten overtager de arbejdsopgaver, der er forbundet med den højere  

 stilling.
 Tilsvarende gælder for korrespondenter, der efter anmodning gør  

 midlertidig tjeneste i stillinger under denne overenskomst, hvortil er  

 knyttet et kvalifikationstillæg.
 Stk. 2. Retten til betaling under midlertidig tjeneste i højere stilling  

 indtræder, når korrespondenten har varetaget sådan stilling i 15 dage i  

 sammenhæng, jf. stk. 6.
 Er varetagelsen af den højere stilling udelukkende begrundet i  

 feriefravær, indtræder retten til betaling først, når korrespondenten har  

 udført sådan midlertidig tjeneste i 22 dage i sammenhæng.
 Stk. 3. Betaling ydes herefter med et beløb, der udgør forskellen mellem  

 den for korrespondentens egen stilling gældende løn inklusive eventuelt  

 kvalifikationstillæg og den løn, korrespondenten ville opnå ved oprykning i  

 den højere stilling.
 Såfremt tjenesten i den højere stilling finder sted i et andet  

 stedtillægsområde, opgøres betalingen på grundlag af lønforholdene i dette.
 Stk. 4. En korrespondent, der har opnået ret til betaling, oppebærer  

 betaling for hver dags tjeneste i højere stilling fra det tidspunkt, da sådan  

 tjeneste er påbegyndt, jf. dog stk. 8.
 Stk. 5. Fridage efter det tidspunkt, da midlertidig tjeneste i højere  

 stilling er påbegyndt, medregnes såvel ved opgørelsen af det antal dage, for  

 hvilke der ydes betaling, som ved afgørelse af, om betingelserne for ret til  

 betaling efter stk. 2-3 er opfyldt, under forudsætning af, at korrespondenten  

 har udført tjeneste i højere stilling på den nærmest efter fridagen følgende  

 arbejdsdag.
 Stk. 6. Selv om tjeneste i højere stilling har været afbrudt på grund af  

 sygdom eller ferie, bevarer korrespondenten dog retten til betaling for  

 tjeneste i højere stilling efter fraværsperiodens ophør, såfremt der ved  

 tjenestens genoptagelse fortsat udføres tjeneste i den højere stilling.
Stk. 7. Under midlertidig tjeneste i højere stilling er korrespondenten  

 berettiget til udgiftsdækkende særlige ydelser efter de satser, der gældende  

 for den højere stilling.
Andre særlige ydelser udbetales efter de for den  

 højere stilling gældende satser, når korrespondenten har varetaget sådan  

 stilling i 15 dage i sammenhæng.
Stk. 8. Under fortsat midlertidig tjeneste i samme højere stilling ud  

 over 6 måneder oppebærer korrespondenten betaling under fravær på grund af  

 ferie eller som følge af sygdom i indtil 28 dage.
Betalingen udregnes som  

 forskellen mellem den for korrespondentens egen stilling gældende løn, jf.  

 stk. 3, og den løn, den pågældende ville opnå ved udnævnelse i den højere  

 stilling, i hvilken korrespondenten under den fortsatte periode har gjort  

 længst tjeneste.
 Stk. 9. En korrespondent, der ansættes i en højere stilling i direkte  

 forlængelse af midlertidig tjeneste i denne stilling - eller anden højere  

 stilling af samme kategori - og har varetaget de hermed forbundne  

 arbejdsopgaver gennem en sammenhængende periode af mindst 1 år, får medregnet  

 sådan tjeneste ved fastsættelse af lønancienniteten i den højere stilling,  

 hvori ansættelse sker.
 Stk. 10. I tilfælde af, at en korrespondent gør midlertidig tjeneste i en  

 tjenestemandsstilling i højere charge, vil der kunne ydes betaling efter  

 foranstående regler.
Arbejdstid § 12.  De i § 3 omhandlede lønninger er beregnet for fuld  

 arbejdstid, der er 38 timer (fra 1. september 1990: 37 timer) ugentlig  

 inklusive spisepause af indtil 1/2 times varighed pr. arbejdsdag.
I særlige tilfælde kan den ugentlige arbejdstid, hvis der er enighed  

 mellem institutionen og tillidsrepræsentanten herom, tilrettelægges med  

 varierende tider således, at den over en periode (max. 8 uger) i gennemsnit  

 udgør 38 (resp. 37) timer.
Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen opspares til hele fridage til senere afvikling.
 Stk. 2. Hvor det er muligt, tilrettelægges arbejdstiden efter lokal  

 forhandling på ugens 5 første hverdage.
 Stk. 3 . Nedsat arbejdstid kan bevilges, når tjenesten tillader det, og i  

 så fald reduceres lønnen og eventuelt kvalifikationstillæg tilsvarende.  

 Såfremt et andragende om nedsat arbejdstid afslås, skal afslaget efter  

 anmodning begrundes skriftligt.
 Note 6.
 Pauser  § 13.  Korrespondenter med nedsat arbejdstid har  

 ret til følgende betalt spisepause:
Stk. 2. Ved overarbejde af indtil 2 timers varighed ydes en betalt  

 spisepause på 1/4 time.
Varer overarbejdet ud over 2 timer, udvides  

 spisepausen til 1/2 time.
 Note 7.
Overarbejde § 14.  Overarbejde bør så vidt muligt undgås.
 Stk. 2. For beordret og kontrollabelt arbejde på tjenestestedet, der  

 strækker sig ud over den for fuldtidsansatte fastsatte daglige arbejdstid,  

 ydes, når der ikke er tale om forskudttids- eller turnustjeneste, som  

 overtidsbetaling et tillæg til timelønnen, der udgør følgende:
 Til deltidsansatte ydes overarbejdsbetaling efter ovenstående  

 bestemmelser, når arbejdet strækker sig ud over normal kontortids ophør.
Overtidsbetalingen ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3. Timelønnen beregnes som 1/1976 (fra 1. september 1990: 1/1924) af  

 den for korrespondenten i henhold til § 3 fastsatte årsløn.
 Stk. 4. Overarbejde skal så vidt muligt godtgøres med fritid af samme  

 varighed som det præsterede overarbejde med tillæg i fritid svarende til de i  

 stk. 2 nævnte procentsatser.
 Stk. 5. Såfremt overarbejdet ikke er varslet dagen før, skal der tages  

 hensyn til ønsker om fritagelse for overarbejde.
 Stk. 6. Såfremt en korrespondent tilkaldes til overarbejde efter at have  

 forladt arbejdspladsen ved normal arbejdstids ophør, og tilkaldet ikke sker  

 under pålagt rådighedstjeneste, ydes der for tilkaldet en timeløn med tillæg  

 af 50 pct.
Ved tjeneste, som udføres efter, at korrespondenten er tilkaldt, og hvor  

 tjenesten ikke er et led i rådighedstjeneste, ydes afspadsering for mindst 3  

 timer.
Såfremt afspadsering ikke kan finde sted, ydes betaling efter stk. 2.
 Note 8.
Rådighedstjeneste § 15.  Når korrespondenten i en del af arbejdstiden må opholde  

 sig på tjenestestedet for at være til rådighed, medregnes kun 3/4 af  

 rådighedstiden som tjeneste.
Tilsvarende tjeneste i hjemmet medregnes med 1/3  

 af tiden.
 Tillæg mv.
 § 16.  For arbejde i tiden mellem kl. 17.00 - 06.00 samt for  

 arbejde på lørdage efter kl. 14.00 og på søn- og helligdage ydes godtgørelse  

 efter de for tjenestemænd gældende regler og satser.
 Stk. 2. De under stk. 1 nævnte tillæg kan ikke ydes samtidig med  

 betaling for overarbejde eller under rådighedstjeneste i hjemmet.
Stk. 3. For hver 38 timers tjeneste, der efter ordre eller ifølge en  

 godkendt tjenestefordeling er udført i tiden kl. 17.00 - 06.00, ydes der 2  

 1/2 times frihed.
I beregningen indgår tillige tjeneste, der udføres i tiden  

 kl. 14.00 - 17.00, som led i en forud tilrettelagt tjeneste, hvoraf mindst  

 halvdelen ligger efter kl. 17.00. Med virkning fra 1. september 1990  

 gennemføres den for tjenestemænd aftalte ændring tilsvarende for ansatte  

 efter denne overenskomst.
 Opsparet frihed afvikles ved tildeling af hele fridage efter samme regler,  

 som gælder for tjenestemænd.
Fridage, tjenestefrihed og lønfradrag/-beregning § 17.  Der tilkommer de efter overenskomsten ansatte  

 korrespondenter fridage efter de for tjenestemænd gældende regler.
 Stk. 2. Tjeneste på mistede fridage behandles som overtid i henhold til §  

 14.
 Stk. 3. Korrespondenter har ret til tjenestefrihed uden løn til de formål  

 og af den varighed, der er nævnt i Finansministeriets bekendtgørelse nr. 851  

 af 28. november 1986 om ret for tjenestemænd til tjenestefrihed uden løn til  

 nærmere afgrænsede formål.
Stk. 4. Der kan gives ansatte under denne overenskomst adgang til  

 tjenestefrihed uden løn i en på forhånd fastlagt periode af mindst 1 måneds  

 varighed.
Under sådan tjenestefrihed optjenes ikke ret til ferie med løn.
 Det er ansættelsesmyndighedens ansvar, at der ved tjenestefrihedens ophør  

 er en stilling ledig i institutionen eller dennes lokalområde.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
Stk. 5. Ansættelsesmyndigheden kan give en medarbejder hel eller delvis  

 tjenestefrihed uden lønafkortning til pasning af et sygt barn, når Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
Under tjenestefriheden oppebærer medarbejderen indtægt svarende til den  

 indtægt, som den pågældende ville have oppebåret i sygdomstilfælde.
I denne  

 fraværssituation indgår dog ikke de særlige ydelser, som er omhandlet i  

 Finansministeriets vejledninger om udbetaling af visse særlige ydelser under  

 sygdom, jf. cirkulæreskrivelse af 25. maj 1977 og 2. maj 1978.
 Note 9.
 § 18.  Korrespondenterne er omfattet af de for tjenestemænd  

 fastsatte regler om lønfradrag/lønberegning, jf. for tiden cirkulære af 24.  

 maj 1985 om lønfradrag/-beregning for tjenestemænd (LP.nr. 29/85).
Ferieregler § 19.  Ansatte i henhold til denne overenskomst er omfattet af  

 ferieloven med de afvigelser, som fremgår af de følgende bestemmelser.
 § 20.  I tilfælde hvor en ansat afholder ferie, hvortil der ikke  

 er optjent ret, jf. ferieloven § 6, stk.1, foretages lønfradrag med 1/1976  

 (fra 1. september 1990: 1/1924) af årslønnen for hver time, korrespondenten  

 skulle have udført tjeneste den pågældende dag.
 Stk. 2. Til en ansat, der er berettiget til ferie med løn, og som ved  

 feriens afholdelse har anden arbejdstid end i det foregående kalenderår  

 (optjeningsår), ydes ferielønnen med samme brøkdel, som tjenesten i det  

 foregående kalenderår (optjeningsår) har andraget.
Særlig feriegodtgørelse § 21.  Korrespondenter, der holder ferie med løn, er berettiget  

 til særlig feriegodtgørelse i stedet for ferietillæg efter ferielovens § 14,  

 stk. 1.
Stk. 2. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af Stk. 3. I det beløb, der er beregnet efter stk. 2, fradrages Stk. 4. Den særlige feriegodtgørelse udgør 1 1/2 pct. af  

 beregningsgrundlaget efter stk. 2 og 3.
 Stk. 5. Til deltidsansatte, der i optjeningsåret har udført tjeneste ud  

 over den faste nedsatte arbejdstid, men inden for den normale 38 timers (fra  

 1. september 1990: 37 timers) arbejdsuge, ydes for sådan tjeneste  

 feriegodtgørelse med 12 1/2 pct.
Sygdom under ferie § 22.  Såfremt en korrespondent i løbet af sin ferie bliver syg,  

 kan suspension og ydelse af erstatningsferie finde sted, når særlige  

 omstændigheder taler herfor.
Det bør herved tages i betragtning, om sygdommen  

 er af længere varighed, om den er af alvorligere karakter, om den hindrer den  

 pågældende i at benytte tjenestefriheden på rimelig måde som ferie, og om den  

 skyldes tjenstlig tilskadekomst.
Feriepenge ved afgang § 23.  Ved beregning af feriegodtgørelse ses der bort fra løn,  

 der er udbetalt under ferie, idet der fradrages et beløb pr. times ferie  

 svarende til 1/1976 (fra 1. september 1990: 1/1924) af årslønnen samt ydet  

 særlig feriegodtgørelse (1 1/2 pct.).
 Stk. 2. Ved umiddelbar overgang fra en statsinstitution til en anden  

 behøver afregning med almindelig feriegodtgørelse ikke at finde sted.
 Stk. 3. Korrespondenter, der har fået udbetalt den i § 21 anførte særlige  

 feriegodtgørelse, men som ikke ved fratræden har afholdt hele den tilkommende  

 ferie, fradrages en til den manglende ferie svarende brøkdel af den særlige  

 feriegodtgørelse.
Sygdom, militærtjeneste, opsigelse og afskedigelse § 24.  De i funktionærloven omhandlede regler om dokumentation  

 for løn under og fravær som følge af sygdom samt reglerne om opsigelse,  

 indkaldelse til militærtjeneste mv. finder anvendelse for korrespondenter,  

 der er antaget efter nærværende overenskomst.
Stk. 2. Ved direkte overgang til ansættelse i en anden statsinstitution  

 bevarer korrespondenten det opsigelsesvarsel, der tilkommer den pågældende  

 fra statens side.
Længden af opsigelsesvarslet beregnes på grundlag af den  

 tid, i hvilken den pågældende umiddelbart forud for afskedigelsestidspunktet  

 har haft uafbrudt ansættelse i statens tjeneste.
 Note 10.
Efterindtægt § 25.  Efterindtægten er lønnen på tidspunktet for dødsfaldet.  

 Lønnen i den måned, i hvilken dødsfaldet sker, medregnes ikke i  

 efterindtægten.
Graviditet, barsel og adoption § 26.  Måneds- og timelønnede korrespondenter er omfattet af  

 aftale af 5. september 1989 mellem Finansministeriet og centralorganisationer  

 under Centralorganisationernes Fællesudvalg om fravær fra arbejde på grund af  

 graviditet, barsel og adoption.
 Note 11.
Udgiftsdækkende ydelser § 27.  Der tilkommer på tjenesterejser og ved udstationering  

 korrespondenten befordringsgodtgørelse samt time- og dagpenge efter de for  

 tjenestemænd gældende regler og satser.
 Stk. 2. Såfremt korrespondenten uden at overgå til en anden styrelse  

 forflyttes til et andet tjenestested, uden at dette sker efter ansøgning, og  

 i denne anledning er nødsaget til at foretage flytning af husstand og bohave,  

 tilståsder en godtgørelse efter de til enhver tid for tjenestemænd gældende  

 regler.
Stk. 3. Den tid uden for tjenestestedets normale kontortid, som medgår  

 til rejsetid i forbindelse med tjenesterejser, afspadseres.
Såfremt  

 afspadsering ikke har været mulig i den måned, som følger efter den måned,  

 hvori tjenesterejsen har fundet sted, ydes der betaling med 1/1976 (fra 1.  

 september 1990: 1/1924) af årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge, lørdags- og søndagsgodtgørelse efter de for tjenestemænd  

 gældende regler.
Timeløn § 28.  Korrespondenter, der antages til arbejde, som skønnes at  

 være midlertidigt på grund af arbejdets art (fx vi- kariat, sæsonarbejde  

 eller tidsbestemt arbejde) eller med en arbejdstid på under 15 timer  

 ugentligt, aflønnes med en timeløn.
 Korrespondenter, der er beskæftiget 15 timer og derover ugentligt, overgår  

 dog til aflønning på månedsløn senest 3 måneder efter ansættelsen.
Der kan i særlige tilfælde, fx hvor der er tale om uensartet  

 beskæftigelse, anvendes timeløn også for beskæftigelse ud over de første 3  

 måneders ansættelse.
Tilsvarende gælder ved en kortvarig forlængelse på  

 indtil 2 måneder af ansættelsesforholdet.
 Stk. 2. Lønmæssig placering samt vederlæggelse for overarbejde og for  

 arbejde i forskudt tid sker efter de for månedslønnede korrespondenter  

 gældende regler.
Stk. 3. Timelønnen beregnes som 1/1976 (fra 1. september 1990: 1/1924) af  

 den til den pågældendes anciennitet svarende årsløn ifølge § 3, skala I.
Med  

 hensyn til optjening af lønanciennitet henvises til § 9.
 Stk. 4. For søgnehelligdage samt for andre særlige dage, hvor  

 tjenestestedet er lukket, således at de timelønnede afskæres fra løn som på  

 en almindelig arbejdsdag, ydes betaling med et beløb, der svarer til den løn,  

 som ellers ville være oppebåret.
Lokale uoverensstemmelser § 29.  Forinden en sag om en lokal uoverensstemmelse indbringes  

 for forbundet og/eller den pågældende styrelse, fagministerium og/eller  

 Finansministeriet, skal der være afholdt en forhandling mellem repræsentanter  

 for institutionen og EsF's lokale afdeling.
Såfremt en af parterne ønsker  

 det, udarbejdes skriftligt mødereferat, som skal indeholde:
 Der kan ikke ved lokale forhandlinger træffes aftale om løn- og  

 ansættelsesvilkår, der strider mod overenskomstens bestemmelser.
Overenskomstens varighed § 30.  Denne overenskomst gælder fra 1. april 1989 og kan af  

 enhver af parterne opsiges med 3 måneders varsel til en 31. marts, dog  

 tidligst til den 31. marts 1991.
 Stk. 2. Enhver regulering - bortset fra alderstillæg - af aflønning  

 stilles i bero fra den 31. marts, da en eventuel opsigelse får virkning, og  

 indtil ny overenskomst indgås.
København, den 30. november 1990 Erhvervssprogligt Forbund  

 Finansministeriet P.M.V.
 Jeannette Ørsted E.B.
/ Jan Ankler Niels Paludan Bilag 1.
FRILISTE Friliste for nyoprettede korrespondentstillinger, der opfylder de  

 uddannelses- og arbejdsmæssige forudsætninger som nævnt i overenskomstens §  

 1, og som anses for klassificeret, hvis funktionsbeskrivelsen svarer til det  

 nedenfor anførte.
 Korrespondentstillinger, der oprettes med henblik på varetagelse af  

 kvalificeret arbejde, og hvor en statsanerkendt korrespondentuddannelse er en  

 påkrævet forudsætning for udførelsen af mindst 50 pct. af stillingens  

 arbejdsindhold, aflønnes efter skala II uden forelæggelse for  

 Finansministeriet.
 Bilag 2.
AFTALE VEDRØRENDE GRUPPELIVSFORSIKRING Der er mellem Finansministeriet og EsF aftalt følgende vedrørende  

 gruppelivsforsikring af korrespondenter under EsF-overenskomsten i staten:
 1. Forsikringen er indgået mellem Finansministeriet og Forenede  

 Gruppeliv på vegne af Statsanstalten for Livsforsikring.
 2. Forsikringsordningen omfatter alle overenskomstansatte  

 månedslønnede funktionærer under EsF-overenskomsten i staten, der ikke er  

 fyldt 67 år.
 3. Styrelsen indbetaler månedlig forsikringspræmien til Forenede  

 Gruppeliv.
 4. Forsikringssummen er 50.000 kr.
 5. Eventuel bonustilskrivning anvendes efter forhandling til  

 forhøjelse af forsikringssummen.
6. Forsikringssummen udgør pr. 1. april 1989 75.000 kr. inkl.  

 bonustilskrivning.
Bilag 3.
Aftale om tillidsrepræsentanter mellem Finansministeriet og  

 Erhvervssprogligt Forbund § 1.   Hvor vælges tillidsrepræsentant I enhver institution eller - for større institutioners vedkommende -  

 enhver afdeling af denne udvælger de der beskæftigede medarbejdere af deres  

 midte en tillidsrepræsentant, som skal være deres talsmand over for ledelsen  

 eller dennes repræsentant.
 I institutioner eller afdelinger med under fem medarbejdere vælges dog  

 ingen tillidsrepræsentant, medmindre begge parter ønsker det.
§ 2.   Hvem kan vælges til tillidsrepræsentant Tillidsrepræsentanten skal vælges blandt de medarbejdere, der har arbejdet  

 mindst 1 år på det pågældende arbejdssted: hvor sådanne ikke findes i et  

 antal af mindst fem, suppleres dette tal blandt de medarbejdere, der har  

 arbejdet der længst.
§ 3.   Valg af tillidsrepræsentant Valget af tillidsrepræsentanten skal finde sted på en sådan måde, at alle  

 medarbejdere, omfattet af foranstående overenskomst, som er beskæftiget i  

 institutionen eller afdelingen på valgtidspunktet, sikres mulighed for at  

 kunne deltage i valget.
 Valget er i øvrigt ikke gyldigt, før det er blevet godkendt af  

 Erhvervssprogligt Forbund og meddelt ledelsen for den pågældende institution,  

 der dog inden for en frist af 3 uger er berettiget til at gøre indsigelse mod  

 valget.
§ 4.   Stedfortræder for tillidsrepræsentant Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med ledelsen udpeges  

 en stedfortræder for tillidsrepræsentanten.
En således udpeget stedfortræder  

 har i funktionsperioden den samme beskyttelse som den valgte  

 tillidsrepræsentant, såfremt den pågældende opfylder betingelserne for at  

 blive valgt til tillidsrepræsentant i henhold til § 2.
§ 5.   Samarbejde Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
§ 6.   Klager og henstillinger Tillidsrepræsentanten kan, når en eller flere af medarbejderne ønsker det,  

 forebringe deres klager eller henstillinger for ledelsen, dog kun såfremt  

 sagen ikke bliver ordnet tilfredsstillende ved dennes repræsentant på  

 arbejdsstedet.
 Føler tillidsrepræsentanten sig ikke tilfredsstillet ved ledelsens  

 afgørelse, står det den pågældende frit for at anmode sin organisation om at  

 tage sig af sagen, men det er tillidsrepræsentantens og vedkommendes  

 arbejdskammeraters pligt at fortsætte arbejdet uforstyrret, idet man afventer  

 resultat af organisationens behandling af sagen.
§ 7.   Funktion i arbejdstiden Udførelsen af de tillidsrepræsentanten påhvilende hverv skal ske på en  

 sådan måde, at det er til mindst mulig gene for tillidsrepræsentantens  

 produktive arbejde.
 Dersom det er nødvendigt, at tillidsrepræsentanten for at opfylde sine  

 forpligtelser som tillidsrepræsentant i institutionen må forlade sit arbejde  

 i arbejdstiden, skal der forud herfor træffes aftale med ledelsen eller  

 dennes repræsentant.
§ 8.   Klubformand Hvis medarbejderne i en institution, henholdsvis en afdeling heraf,  

 slutter sig sammen i en faglig klub eller lignende, skal  

 tillidsrepræsentanten være formand.
