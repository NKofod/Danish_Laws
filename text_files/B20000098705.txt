Bekendtgørelse om tankstationers salg  

 af visse olieprodukter I medfør af § 24, stk. 2, og § 25, stk. 2, i lov om  

 energiafgift af mineralolieprodukter m.v., jf. lovbekendtgørelse nr.  

 701 af 28. september 1998 som senest ændret ved § 9 i lov nr. 165  

 af 15. marts 2000, fastsættes:
 § 1. Bekendtgørelsen finder anvendelse  

 på stationære detailsalgsanlæg med standere eller  

 pumpeanlæg, hvorfra der sker salg af varer omfattet af § 1,  

 stk. 1, nr. 2 og 8, i mineralolieafgiftsloven.
 Stk. 2. Undtaget er petroleum, jf. dog § 3, stk. 3  

 og 4, som med henblik på opvarmning påfyldes dunke på  

 indtil 20 liter på tankstationer, der den 1. september 2000 havde salg  

 af petroleum fra standere m.v. til brug for opvarmning.
 § 2. Standere eller pumpeanlæg, hvorfra der  

 sker salg af varer omfattet af § 1, stk. 1, skal betjenes manuelt  

 af anlæggets personale.
 Stk. 2. Påfyldning må ikke ske til et  

 motorkøretøjs brændstoftank, men kun til andre beholdere  

 og i mængder på ikke under 200 liter ad gangen.
 Stk. 3. Standeren eller pumpeanlægget skal være  

 forsynet med tydelig angivelse af, at de pågældende varer ikke  

 må anvendes som motorbrændstof.
§ 3. Virksomheden skal føre regnskab over  

 køb og salg af disse varer.
Regnskabet kan føres særskilt  

 eller i det almindelige forretningsbogholderi.
Af regnskabet skal  

 følgende oplysninger fremgå:
-	Indkøb af varer -	Dato for salget -	Købers navn og adresse -	Registreringsnummer for det motorkøretøj, der  

 transporterer varerne væk fra anlægget -	Mængde og pris for varerne -	Transaktionsnummer eller anden identifikation, der gør det  

 muligt at følge salget over til det særskilte regnskab eller det  

 almindelige forretningsbogholderi -	Månedlig opgørelse af lagerbeholdningen ved måling  

 samt afstemning i forhold til købet og salget for perioden.
Stk. 2. Oplysninger om køb og salg af disse varer skal  

 for hver måned sendes til de statslige told- og skattemyndigheder  

 senest den 15. i den efterfølgende måned.
Oplysningerne skal for  

 hver tankstation indeholde de punkter, der er nævnt i stk. 1.  

 Købers navn og adresse skal dog kun oplyses, såfremt der stilles  

 krav herom efter stk. 4.
Stk. 3. Virksomheder omfattet af § 1, stk. 2, skal  

 senest den 1. december 2000 til de statslige told- og skattemyndigheder  

 indsende dokumentation, hvoraf det fremgår, at de opfylder  

 betingelserne herfor.
De skal endvidere foretage underretning, såfremt  

 en tankstations årlige salg af petroleum den 1. januar overstiger  

 foregående års salg.
 Stk. 4. Såfremt der fra de nævnte anlæg sker  

 ulovligt salg af olieprodukter eller der afgives urigtige oplysninger til  

 brug for afgiftskontrollen, kan de statslige told- og skattemyndigheder  

 stille krav om, at bestemmelserne i § 2 og § 3, stk. 1 og 2,  

 finder tilsvarende anvendelse for petroleum omfattet af § 1,  

 stk. 2, og at købers navn og adresse skal oplyses ved hvert  

 enkelt salg af fyringsolie eller petroleum.
 § 4. Virksomhederne skal opbevare  

 regnskabsmaterialet i henhold til § 3 i 5 år efter  

 regnskabsårets udløb.
 Stk. 2. Bestemmelserne i mineralolieafgiftslovens §§ 22  

 og 23 finder tilsvarende anvendelse på de i § 1 anførte  

 virksomheder.
 § 5. Den, der forsætligt eller groft  

 uagtsomt afgiver urigtige eller vildledende oplysninger til brug for  

 afgiftskontrollen, straffes med bøde, medmindre højere straf er  

 forskyldt efter lovens § 25, stk. 3. Bestemmelserne i lovens  

 § 25, stk. 4, og § 26 finder tilsvarende anvendelse.
 Stk. 2. Forsætlige eller groft uagtsomme  

 overtrædelser af § 2, § 3, stk. 1-3, samt påbud i  

 medfør af § 3, stk. 4, straffes med bøde.
 § 6. Bekendtgørelsen træder i kraft den 1.  

 december 2000.
