Kendelse fra Pressenævnet i sag nr.  

 52/1999 Advokat  Christian  Harlang og advokat  Henrik  Karl  

  Nielsen har klaget til Pressenævnet over to artikler bragt i  

 Berlingske Tidende den 7. april 1999, idet de mener, at god presseskik er  

 tilsidesat.
Der er endvidere klaget over, at bladet ikke af egen drift har  

 berigtiget en række oplysninger, som klagerne anser for at være  

 forkerte.
 De to artikler fyldte en hel side og var ledsaget af et  

 billede samt en grå ramme med overskriften "dokumentation".
 Den første artikel havde overskriften  

 "Døde grønlændere sagsøger staten" og bl.a.  

 følgende indhold:
"Proces: Flere af de grønlændere, der  

 sagsøger staten i den verserende Thule-retssag, er både  

 døde og begravede.
Mens andre   i modstrid med oplysninger fra  

 Thule-boernes advokater   har boet i Danmark i årevis, viser en  

 stikprøve.
 Selv om retssagen om forflyttelsen af den  

 grønlandske befolkning fra Thule er gået ind i sin anden  

 måned, hersker der fortsat tvivl om antallet af sagsøgere i det  

 historiske opgør i Østre Landsret.
 Således er mindst fem grønlændere, der  

 er medtaget i processkrift til retten i slutningen af februar, ifølge  

 Folkeregistret afgået ved døden længe inden retssagens  

 start den 1. marts, viser en stikprøve foretaget af Berlingske  

 Tidende.
En stribe andre sagsøgere har ligeledes i modstrid  

 med oplysninger i processkriftet fra Thule-boernes advokater  Christian  

  Harlang og  Henrik  Karl  Nielsen boet i Danmark i årevis.
Mens atter  

 andre tilsyneladende er forsvundet og hverken kan findes eller identificeres  

 via Folkeregistret.
De to advokater afviser selv, at oplysningerne har  

 relevans for sagen." Den anden artikel havde overskriften "Sagsøgere  

 søges" og bl.a. følgende indhold:
"På vegne af 598 grønlandske sagsøgere  

 har advokaterne  Christian  Harlang og  Henrik  Karl  Nielsen stævnet  

 den danske stat for tvangsforflyttelse af Thulekolonien i 1953. Kravet er  

 millionerstatning samt retten til igen at bo og jage omkring Thule.
Selv om  

 sagen har været forberedt i mere end et par år, hersker der  

 forvirring om flere sagsøgere: Nogle er døde, andre flyttet  

 eller forsvundet.
Sagsøger nummer 392  Bodil  Fisker  Sørensen  

 bor heller ikke på den opgivne c/o-adresse i Qaanaaq.
Hun har derimod  

 boet de sidste 30 år i Danmark.
 Først på Bornholm, hvor hun i slutningen af  

 60erne gik på ungdomsskole, og siden begyndelsen af 70erne i Horsens.  

 Her har hun gennem årene arbejdet på blandt andet plejehjem,  

 renseri og fabrik, indtil hun gik på pension.
"Jeg har overhovedet ikke hørt, at der skulle  

 være noget med at sagsøge, eller hvad det er, du siger.
Det har  

 jeg overhovedet ikke hørt noget om," siger  Bodil  

  Sørensen.
Ved du ikke, at der kører en retssag i  

 landsretten, hvor du sagsøger statsministeren? "Nej, det vidste jeg dæl'me ikke.
Jeg har ikke  

 hørt noget om alt det her".
 Bodil  Sørensen forklarer, at det er hendes mor i  

 Qaanaaq i Nordgrønland, der i sin tid har meldt hende ind i foreningen  

 Hingitaq 53. Men efter indmeldelsen har hun ikke fået noget at vide,  

 siger hun.
Nu hvor hun erfarer, at der faktisk kører en  

 retssag for øjeblikket med hende selv som deltager, finder hun det dog  

 i orden, at staten bliver sagsøgt.
Men hendes grunde er ikke  

 personlige.
For selv om hun bl.a. stiller med retskrav om at kunne bo og jage  

 i Thule-distrikt, har dette ikke hendes interesse.
"Nu har jeg jo min mand og børn her," som hun  

 siger.
Hendes grund til, at hun alligevel bakker op bag  

 søgsmålet, er, at hun som medsagsøger "da gerne vil  

 hjælpe dem med at klage"." Rammen med overskriften "Dokumentation"  

 lød:
"I eftermiddag har Berlingske Tidende telefonisk forelagt  

 os navne på fem personer, der angiveligt skulle være afgået  

 ved døden, efter at sagen er anlagt.
Til orientering vedlægger  

 vi kopi af vores skrivelse af d.d. til kredsdommeren i Qaanaaq.
 Vi kan i øvrigt udtale følgende:
"Sagsanlægget omfattede ved sit anlæg 610  

 navngivne individuelle sagsøgere (plus Thule-stammen). Fra samtlige  

 foreligger der ved sagens anlæg erklæringer om at ville deltage.  

 På ca. 6000 km afstand har vi naturligvis ikke samme forbindelse med  

 vore klienter, som hvis der var tale om en klient i Valby.
Vi har d.d.  

 forespurgt den kompetente myndighed i Grønland, Kredsretten i Qaanaaq  

 om Berlingske Tidendes oplysninger er korrekte og i givet fald, og boerne  

 ønsker at indtræde.
Beklageligvis afspejler det tema, der tages op i  

 udtalelsen fra  Karsten  Hagel-Sørensen, at både Berlingske  

 Tidendes journalister   igen   har misforstået sagens opdeling i fire  

 påstande af hhv. individuel og kollektiv art, og desværre  

 også fejlaflæsning af den i januar d.å. indgåede  

 procesaftale.
Det er meget beklageligt, at avisen åbenbart lader sig  

 styre af en interesse i at miskreditere sagsøgerne.
I det omfang disse  

 fejl yderligere trykkes, vil vi selvsagt udvide den allerede til  

 pressenævnet indgivede klage herom." Vi har til udtalelsen fra  Karsten  Hagel-Sørensen  

 følgende bemærkninger:
"Statistisk set vil der under et sagsforløb med  

 over 600 deltagere undervejs indtræffe dødsfald.
Således  

 som det også er sket her.
I et antal tilfælde hvor vi er blevet  

 opmærksomme på, at en eller flere er afgået ved  

 døden, har vi fra den lokale skifteret modtaget meddelelse om, at  

 vedkommende bo har ønsket at indtræde, således som det er  

 helt normalt i retssager.
Berlingske Tidendes oplysninger har vi nu forelagt  

 for skifteretten til verificering.
Kammeradvokatens bemærkninger om  

 Zartiden, er derfor helt malplaceret, hvad han naturligvis udmærket  

 godt selv ved.
Desværre kan hverken Berlingske Tidende eller  

 Kammeradvokaten åbenbart læse den skriftlige procesaftale, som  

 man henviser til, for ud af de 599 sagsøgere, drejer den sig jo netop  

udtrykkeligt kun om de 78. De resterende 521 sagsøgere er der  

 ikke indgået nogen procesaftale om.
Sandsynligvis er en del af de yngre  

 medlemmer af Thule-stammen for tiden på skole- og uddannelsesophold i  

 Danmark.
Vi går ud fra, at statens advokat ikke vil bruge det som et  

 argument mod medlemmer af Thule-stammen, at de uddanner sig til at kunne  

 bestride arbejde bl.a. i Thule.
Vi håber, at Berlingske Tidende og Kammeradvokaten  

 fremover vil koncentrere sig om sagens indhold.
Under retsmødet den  

 25. marts d.å. måtte Kammeradvokaten efter landsrettens votering  

 indkassere et nederlag, idet landsretten tilkendegav, at Kammeradvokaten  

 uberettiget havde forsøgt at inddrage et nyt anbringende i sagen  

 vedrørende ejendomsretten til Thule-befolkningens kirke i  

 Uummanaaq." Med venlig hilsen Christian  Harlang Henrik  Karl  Nielsen" Klagerne har anført, at de den 9. april 1999  

 anmodede bladet om at berigtige en lang række faktuelt ukorrekte  

 oplysninger bragt i artiklen, men at bladet har afvist dette.
Klagerne har videre anført, at udtalelserne, der  

 angives at stamme fra  Bodil  Fisker  Sørensen bibringer læserne  

 det indtryk, at klagerne som beskikkede advokater i sagen fører sagen  

 uden mandat fra  Bodil  Fisker  Sørensen.
Dette er en meget alvorlig  

 beskyldning mod dem som beskikkede advokater.
Klagerne har i den forbindelse  

 anført, at  Bodil  Fisker  Sørensen over for dem har bestridt,  

 at hun har udtalt sig som anført, og hun har bekræftet, at hun  

 fortsat ønsker at være part i sagen.
 Klagerne har i øvrigt anført, at  Bodil  

  Fisker  Sørensens beskyldninger burde have været foreholdt dem  

 på forhånd med henblik på en kommentar.
 Bladet har i en udtalelse om sagen anført, at  

 bladet ikke har nogen intentioner om at nægte de to advokater ordet  

 eller hindre dem i at opklare eventuelle misforståelser eller  

 utilsigtede fornærmelser, men at klagerne ikke har efterkommet en  

 opfordring til at sende et genmæle eller formulere  

 præciseringer.
 Bladet har vedrørende udtalelserne fra  Bodil  

  Fisker  Sørensen anført, at hun ikke fremsætter  

 "alvorlige beskyldninger" mod klagerne, og at bladet heller ikke gør  

 dette.
 Bladet har nærmere anført, at bladet har  

 forelagt klagerne alle faktuelle oplysninger til udtalelse og eventuel  

 korrektion, og at bladet i forbindelse med den påklagede artikel bragte  

 deres svar øverst på siden sammen med nyhedsartiklen.  Bodil  

  Fisker  Sørensens udtalelser blev imidlertid ikke forelagt for  

 klagerne, idet de ikke rummer kritik af klagerne, men angår hende selv  

 og den sag, som foreningen Hingitaq 53 åbenbart har anlagt på  

 hendes vegne.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 klagerne ikke har anmodet bladet om et genmæle for så vidt  

 angår de oplysninger, som de finder er ukorrekte.
 Pressenævnet finder, at der ikke er tale om  

 sådan forkerte oplysninger, at bladet har været forpligtet til i  

 overensstemmelse med god presseskik at berigtige disse.
 Pressenævnet finder endvidere, at bladet  

 vedrørende sagsøger nummer 392 ikke har bragt oplysninger, som  

 burde have været forelagt for klagerne forud for  

 offentliggørelsen.
 Da bladet endvidere i vidt omfang har forelagt artiklernes  

 oplysninger for klagerne og har bragt deres skriftlige kommentarer hertil,  

 finder Pressenævnet, at god presseskik ikke er tilsidesat i forbindelse  

 med omtalen i Berlingske Tidende.
 Afsagt den 16. juni 1999.
