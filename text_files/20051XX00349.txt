Skriftlig fremsættelse (29. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ændring af lov om lån til betaling af  

 ejendomsskatter (Konsekvensændringer som følge af kommunalreformen.
Ophævelse  

 af låneadgang til amtskommunale ejendomsskatter) (Lovforslag nr.
L 191).
 Det foreliggende lovforslag indgår i udmøntningen af aftalen  

 af 27. februar 2006 mellem regeringen (Venstre og Det Konservative  

 Folkeparti),  

 Dansk Folkeparti og Det Radikale Venstre om en kommunal finansieringsreform.
 Med aftalen indføres et nyt finansieringssystem for  

 kommunerne, som er tilpasset kommunernes situation efter kommunalreformen.
 Lovforslaget udmønter den del af aftalen om en kommunal  

 finansieringsreform, der vedrører konsekvenser af amtskommunernes nedlæggelse  

 pr. 1. januar 2007, for så vidt angår indefrosne ejendomsskatter.
 Som følge af at kommunerne får overført den amtskommunale  

 grundskyld ændres loven, så der fremover kun kan ydes lån til betaling af  

 kommunale ejendomsskatter.
 Da den amtskommunale grundskyld foreslås overført til  

 kommunerne i sin helhed, vil lovændringen ikke få økonomisk eller anden  

 betydning for ejere af ejendomme, der efter den gældende lov kan modtage lån  

 til betaling af ejendomsskatter.
Ejere af ejendomme, hvortil der kan ydes lån til betaling af  

 ejendomsskatter, vil fremover stadig kunne låne et beløb svarende til dækning  

 af det fulde beløb af ejendomsskatter.
Forskellen ligger blot i, at der  

 fremover kun vil være ét skatteudskrivende niveau mod to efter den gældende  

 lov.
Jeg skal endelig gøre opmærksom på, at lovforslaget   

 bortset fra mindre lovtekniske justeringer  fremsættes uændret i  

 forhold til  

 det forslag, der har været udsendt i høring.
Partierne bag aftalen om  

 finansieringsreformen vil drøfte, hvorvidt de høringssvar, der er indkommet,  

 giver anledning til initiativer, herunder evt. at fremsætte ændringsforslag.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
