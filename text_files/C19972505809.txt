Cirkulære om  

 organisationsaftale for Ingeniørassistenter ved statslige  

 forskningsinstitutioner mv., forskningsteknikere mv. ved Forskningscenter  

 Risø  

 samt konsulenter i Arbejdstilsynet INDHOLD CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE § 1. Organisationsaftalens dækningsområde § 2. Ansættelse § 3. Løn og lønanciennitet § 4. Arbejdstid § 5. Overarbejde § 6. Omsorgsdage § 7. Deltid § 8. Holddrift § 9. Arbejdsbestemte tillæg § 10.Tjenesterejser i udlandet § 11.Flyttegodtgørelse § 12.Ikrafttræden og opsigelse Bilag 1 - Protokollat om resultat- og  

 kvalifikationsvurdering Bilag 2 - Protokollat vedrørende de hidtidige  

 produktionsteknikeres aflønning Bilag 3 - Protokollat vedr. tjenestefrihed 1. maj Bilag 4 - Protokollat vedrørende hviletid mv.
GENERELLE BEMÆRKNINGER Finansministeriet har med Dansk Metalarbejderforbund m.fl.  

 den 25. september 1996 indgået medfølgende organisationsaftale for  

 ingeniørassistenter ved statslige forskningsinstitutioner mv.,  

 forskningsteknikere  

 mv. ved Forskningscenter Risø samt konsulenter i Arbejdstilsynet.
 Organisationsaftalen er en sammenlægning af nedenstående  

 organisationsaftaler mellem Finansministeriet og Dansk Metalarbejderforbund  

 m.fl.:
 * Organisationsaftale af 25. marts 1994 (APD.nr. 29/94)  

 for ingeniørassistenter ved statslige forskningsinstitutioner med tilhørende  

 cirkulære af 14. april 1994.
 * Organisationsaftale af 27. marts 1992 (APD.nr. 49/92)  

 for forskningsteknikere mv. ved Forskningscenter Risø med tilhørende  

 cirkulære af  

 15. maj 1992, forlænget ved aftale mellem Finansministeriet og Dansk  

 Metalarbejderforbund af 21. december 1994.
 * Organisationsaftale af 21. december 1994 (Fmst.nr. 7/95)  

 for konsulenter i Arbejdstilsynet med tilhørende cirkulære af 26. januar  

 1995.
 De tre nævnte organisationsaftaler ophæves samtidig  

 hermed.
I forbindelse med sammenlægningen af de hidtil 3  

 selvstændige organisationsaftaler har de forhandlingsberettigede  

 organisationer  

 oplyst, at der ikke herved er sket ændringer i organisationernes  

 forhandlings-  

 og aftaleret.
Aftaleparterne på organisationsside er følgende:
 Ingeniørassistenter ved statslige  

 forskningsinstitutioner mv.:
Dansk Metalarbejderforbund Dansk EL-Forbund Snedker- og Tømrerforbundet Blik- og Rørarbejderforbundet i Danmark.
 Forskningsteknikere mv. ved Forskningscenter Risø:
 Dansk Metalarbejderforbund.
 Konsulenter i Arbejdstilsynet:
 Dansk Metalarbejderforbund.
 Organisationsaftalen udgør med virkning fra 1. april 1995  

 sammen med StK-fællesoverenskomsten af 19. maj 1995 det samlede  

 overenskomstgrundlag.
 Der er ikke ved sammenlægningen af de tre  

 organisationsaftaler tilsigtet nogen udvidelse af de hidtidige  

 dækningsområder.
Bemærkninger til organisationsaftalens enkelte  

 bestemmelser Til § 1. Personkreds og dækningsområde For Forskningscenter Risø´s vedkommende omfatter  

 organisationsaftalen forskningsteknikere, operatører og de hidtidige  

 produktionsteknikere.
Til § 2. Ansættelse Forudsætningen for ansættelse som  

  

 ingeniørassistent  

  

 er, at medarbejderen selvstændigt kan varetage funktioner inden for  

 undervisning, forskning og/eller apparaturudvikling, og det forudsættes at  

 ske  

 i umiddelbar tilknytning til en videnskabelig produktion/forskning med det  

 formål at aflaste og assistere videnskabelige medarbejdere.
 Undervisningens art og niveau må have karakter af  

 selvstændig vejledning i anvendelse af indlært viden, i problemløsning, i  

 konstruktion/apparatur-udvikling eller lignende, mens instruktion og praktisk  

 tilrettelæggelse og gennemførelse af forsøg ikke opfylder niveaukravet.
 Forskning og apparaturudvikling forudsættes niveaumæssigt  

 at skulle indeholde selvstændig vurdering og beslutningstagen (fx selvstændig  

 konstruktion, tilrettelæggelse af måleopgaver, specificering af  

 maskinjusteringer ud fra målinger mv.).
En ingeniørassistentstilling vil således niveaumæssigt  

 fordre en selvstændighed, viden om og færdigheder inden for arbejdsområdet,  

 der  

 ligger væsentligt ud over den faglige uddannelse.
Stillingen vil således  

 kræve  

 betydeligt mere, end hvad man kan forvente af en øvet og rutineret faglært  

 arbejder.
 I forbindelse med en ansættelse i henhold til  

 organisationsaftalen gives hurtig meddelelse til forbundet.
Til § 3. Løn og lønanciennitet Med virkning fra 1. april 1995 overgår forskningsteknikere  

 mv. på Forskningscenter Risø fra løntrinsaflønning til skalatrinsaflønning.  

 Indplacering sker på nærmeste højere skalatrin i forhold til nuværende  

 løntrin  

 og med bevarelse af hidtidig lønanciennitet.
Produktionsteknikere indplaceres med virkning fra 1. april  

 1995 som forskningsteknikere.
I tilfælde af lønnedgang ved overgangen gives  

 til  

 nuværende ansatte produktionsteknikere et personligt, reguleret,  

 ikke-pensionsgivende udligningstillæg, jf. det indgåede protokollat, der er  

 optaget som bilag 2.
Til § 6. Omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere, der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført over-/merarbejde.
 Ordningen er frivillig, således at det er den ansatte, der  

 vælger, om den ikke-afviklede frihed skal honoreres efter de almindelige  

 regler  

 om over-/merarbejde eller konverteres til omsorgsdage.
Der kan fastsættes et maksimum for antallet af  

 afspadseringstimer, der kan omdannes til omsorgsdage.
Maksimum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
Til § 7. Deltid Bestemmelsen er udformet i overensstemmelse med  

 CFU-forliget af 16. februar 1995 Finansministeriet, den 28. januar  

 1997 P.M.V.E.B.Ewald Nielsen ORGANISATIONSAFTALE FOR INGENIØRASSISTENTER VED  

 STATSLIGE FORSKNINGSINTSITUTIONER MV., FORSKNINGSTEKNIKERE MV.
VED  

 FORSKNINGSCENTER RISØ SAMT KONSULENTER I ARBEJDSTILSYNET Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1. Organisationsaftalens dækningsområde Organisationsaftalen er gældende for følgende  

 personalegrupper:
 Ingeniørassistenter ved statslige forskningsinstitutioner  

 mv., dog undtaget ved Niels Bohr Instituttet ved Københavns Universitet/Risø  

 samt Århus Universitet for så vidt angår det fysiske og kemiske institut.
 Stk. 2.  

  

 Forskningsteknikere, operatører og produktionsteknikere ved forskningscenter  

 Risø.
Stk. 3.  

  

 Som  

 forskningstekniker betragtes  

  

 faglærte  

  

 . der har aflagt svendeprøve efter  

 reglerne inden for jern- og metalindustrien i Danmark, og som efter  

 opgaveformulering fra videnskabelige medarbejdere og i samarbejde med disse  

 tilrettelægger og udfører forsøgsopgaver samt selvstændigt udfører andet  

 teknisk eksperimentelt arbejde.
Personer, som har opnået  

  

 faglig anerkendelse  

  

 i henhold til Jernets Arbejdsgiverforenings/Centralorganisationen af  

 Metalarbejdere i Danmarks regler herom, ligestilles med faglærte.
 Stk. 4.  

  

 Organisationsaftalen omfatter ligeledes forskningsteknikere, som gennem  

 aflæggelse af en eksamen, fastsat af Forskningscenter Risø, har kvalificeret  

 sig til som operatør at køre en reaktor eller forsøg i denne efter de herfor  

 gældende regler og instruktioner.
Stk. 5.  

  

 Konsulenter ved  

 Arbejdstilsynet § 2. Ansættelse Ansættelse sker i henhold til funktionærloven.
§ 3. Løn og lønanciennitet Ingeniørassistenter  

.
 Forudsætningen for ansættelse som ingeniørassistent er, at  

 medarbejderen efter aflagt svendeprøve inden for jern- og metalindustrien i  

 Danmark eller ved anden relevant grunduddannelse har erhvervet en sådan  

 praktisk og/eller teoretisk videreuddannelse, at vedkommende af institutionen  

 er erklæret for kvalificeret til selvstændigt at varetage funktioner inden  

 for  

 undervisning, forskning og/eller apparaturudvikling med det formål at aflaste  

 og assistere videnskabelige medarbejdere.
 Stk. 2.  

  

 Ingeniørassistenter aflønnes efter skalatrinene 29, 31, 32, 33, 34, 35, 36 og  

 37, der alle er 1-årige.
 Stk. 3.  

  

 En nyansat  

 ingeniørassistent kan højst indplaceres på skalatrin 34.
 Stk. 4.  

  

 Ved overgang fra  

 ansættelse som ingeniørassistent ved en af de af organisationsaftalen  

 omfattede  

 institutioner til en anden af organisationsaftalen omfattet institution som  

 ingeniørassistent bevares optjent lønanciennitet.
 Stk. 5.  

  

 Ved umiddelbar  

 overgang inden for den samme institution fra ansættelse som håndværker til  

 ansættelse som ingeniørassistent indplaceres den pågældende på det trin på  

 lønskalaen, på hvilket årslønnen ligger nærmest over den pågældendes hidtil  

 oppebårne årsløn.
 Stk. 6.  

  

 Reglerne i stk.  

 3 - 5 træder i stedet for reglerne i fællesoverenskomstens § 5.
Forskningsteknikere mv., Forskningscenter Risø Stk. 7.  

  

 Forskningsteknikere og operatører aflønnes efter skalatrinene 26, 27, 28, 29,  

 30, 31, 32 og 33, der alle er 1-årige.
En nyansat forskningstekniker kan  

 højst  

 indplaceres på skalatrin 30.
Stk. 8.  

  

 Med virkning fra  

 1. april 1995 indplaceres produktionsteknikere som forskningsteknikere.
I  

 tilfælde af lønnedgang ved overgangen ydes et personligt, reguleret,  

 ikke-pensionsgivende udligningstillæg.
 Stk. 9.  

  

 25  

 forskningsteknikere (14 pr. 1. april 1995 og 11. pr. 1. april 1996) kan  

 oprykkes til skalatrin 34 efter en konkret årlig resultat- og  

 kvalifikationsvurdering.
 Det forudsættes, at afgørelsen af, hvilke  

 forskningsteknikere der i henhold til denne bestemmelse skal oprykkes til  

 skalatrin 34, træfes efter forhandling mellem Forskningscenter Risø og  

 forskningsteknikernes tillidsrepræsentant og på grundlag af de kriterier, som  

 er beskrevet i Forskningscenter Risøs notat af 21. marts 1996 om  

 kriterier og  

 procedure for indplacering af forskningsteknikere på skalatrin 34.
Konsulenter, Arbejdstilsynet Stk. 10.  

  

 Konsulenter  

 aflønnes efter skalatrinene 25, 26, 27, 29, 31, 33, 35, 36 og 37, der alle er  

 2-årige.
 Stk. 11.  

  

 En nyansansat  

 konsulent kan højst indplaceres på skalatrin 33.
§ 4. Arbejdstid Den normale ugentlige arbejdstid er 37 timer.
De i § 3  

 fastsatte lønninger er beregnet på grundlag heraf.
 Stk. 2.  

  

 Den ugentlige  

 arbejdstid kan, hvis der lokalt er enighed herom, tilrettelægges således, at  

 arbejdstidsnedsættelsen (fra 40 timer) opspares til senere afvikling.
 Stk. 3.  

  

 Såfremt der  

 indføres en opsparingsordning, udløser arbejde på 40 timer pr. uge ikke krav  

 på  

 godtgørelse for overarbejde.
 Stk. 4.  

  

 Der tilkommer  

 den ansatte frihed efter de for tjenestemænd gældende regler.
§ 5. Overarbejde Overarbejde bør så vidt muligt undgås.
Eventuelt beordret  

 eller godkendt overarbejde afspadseres inden for 4 måneder efter dets  

 udførelse, medmindre særlig aftale træffes mellem institutionen og  

 tillidsrepræsentanten.  

 Overarbejdstimer afspadseres med tillæg af 50 %.
 Stk. 2.  

  

 Såfremt  

 overarbejde ikke har kunnet afspadseres i henhold til stk. 1, ydes i stedet  

 en  

 godtgørelse, der for de tilgodehavende timer uden tillæg udgør 1/1924 af den  

 til enhver tid gældende årsløn med tillæg af 50 pct.
 Stk. 3.  

  

 For overarbejde  

 ved tilkald og for overarbejde uden tilslutning til normal arbejdstid ydes  

 overarbejdsbetaling for mindst 4 timer.
§ 6. Omsorgsdage Hvis overarbejde ikke har kunnet afvikles inden for den i  

 § 5, stk. 1, angivne frist, kan den ansatte i stedet for overarbejdsbetaling  

 vælge at få den ikke-afviklede frihed godskrevet som omsorgsdage/-timer.
 Stk. 2.  

  

 Tilsvarende  

 gælder for frihed, der er optjent som kompensation for udført tjeneste i  

 tidsrummet  

 fra kl. 17.00 til kl. 06.00, jf. § 8, og som ikke er blevet afholdt inden  

 afspadseringsfristens udløb.
Stk. 3.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 26. juni 1995  

 (Fmst.nr. 41/95) om barsel, adoption og omsorgsdage.
Omsorgsdagene/-timerne  

 afvikles efter anmodning i overensstemmelse med reglerne i kapitel 4 i den  

 nævnte aftale.
 Stk. 4.  

  

 Afspadseringsfrihed,  

 der efter bestemmelsen i stk. 1 og 2 er konverteret til omsorgsdage/-timer,  

 kan  

 ikke senere tilbageføres og godtgøres med overarbejds/merarbejdsbetaling.
Stk. 5.  

  

 Den enkelte  

 ansættelsesmyndighed kan fastsætte et maksimum for antallet af  

 overarbejdstimer,  

 der kan konverteres til omsorgsdage/-timer.
Maksimum kan dog ikke fastsættes  

 lavere end et timetal svarende til i alt 10 omsorgsdage § 7. Deltid Ansættelse sker som udgangspunkt på fuld tid.
 Stk. 2.  

  

 Der kan mellem  

 institutionen og en allerede ansat træffes aftale om overgang til  

 deltidsansættelse.
 Stk. 3.  

  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
 Stk. 4.  

  

 Tillidstepræsentanten orienteres om indgåede aftaler om deltidsansættelse.
 Stk. 5.  

  

 Den  

 gennemsnitlige ugentlige arbejdstid for deltidsansatte skal udgøre mindst 15  

 timer og højst 30 timer, og der ydes forholdsmæssig løn.
 Stk. 6.  

  

 Overarbejde i  

 forbindelse med deltidsansættelse bør kun undtagelsesvis finde sted.
§ 8. Holddrift.
Forskningscenter Risø Arbejdstiden for 2. og 3. skift ved holddriftsarbejde er  

 37 timer ugentlig.
 Stk. 2.  

  

 For hver 37  

 timer, der arbejdes på 2. og 3. skift, opnås der ret til 2 timers betalt  

 frihed, som opspares og gives som hele fridage i det følgende ferieår.
 Fridagene lægges efter aftale mellem Forskningscenter Risø  

 og operatørerne på disponible dage.
 Ved fratræden godtgøres det opsparede antal fridage/timer  

 med almindelig timebetaling.
 Stk. 3.  

  

 For deltagelse i  

 holddrift (7 skiftehold) på reaktor DR 3 ydes en holddriftsbetaling på 1.352  

 kr. pr. måned (1. oktober 1984-niveau). I beløbet er inkluderet betaling for  

 manglende varsko, søn- og helligdagsvagter og natpenge.
 Hvis holddriften ændres fra 7 skiftehold, ændres  

 betalingen i forhold hertil.
 Stk. 4.  

  

 For  

 ekstravagter, som pålægges operatørerne ud over de i det faste 7-holdsskifte  

 indeholdte, ydes betaling efter de for tjenestemænd gældende regler om  

 natpenge, lørdags/søndagsgodtgørelse.
 Stk. 5.  

  

 Vagtaftalen  

 aftales lokalt.
§ 9.  


  

 Arbejdsbestemte  

 tillæg.
Forskningscenter Risø For arbejde i  

  

 meteorologimaster  

  

 samt for arbejde i  

 højder ud over 5 meter over arbejdsplatform eller fra jorden ydes et  

 ureguleret  

 tillæg på 44,20 kr. pr. time.
 Tillægget ydes ikke, når arbejdet udføres på bygget  

 stillads eller lignende, hvor fast rækværk findes.
Stk. 2.  

  

 For arbejde, som  

 udføres af en medarbejder i sikkerhedstjenesten i  

  

 underjordiske installationsgange  

  

 under 1 meters højde, ydes et ureguleret tillæg på 15,38 mr. pr. time.
For  

 arbejde i underjordiske installationer over 1 meters højde ydes et ureguleret  

 tillæg på 10,97 kr. pr. time.
§ 10.  


  

 Tjenesterejser  

 i udlandet Ved rejser til udlandet medregnes kun halvdelen af  

 rejsetiden som arbejdstid.
 Stk. 2.  

  

 Rejsetid mellem  

 kl. 22.00 og kl. 08.00 medregnes ikke som arbejdstid, såfremt der er stillet  

 soveplads til rådighed for medarbejderen.
§ 11.  


  

 Flyttegodtgørelse.  

 Arbejdstilsynet Ved forflyttelse, jf. fællesoverenskomstens § 28,  

 udbetales supplerende flyttegodtgørelse som for statens tjenestemænd i  

 lønramme  

 1 - 16.
§ 12.  


  

 Ikrafttræden  

 og opsigelse Organisationsaftalen har virkning fra 1. april 1995 og kan  

 af hver af parterne opsiges skriftligt med 3 måneders varsel til en 31.  

 marts,  

 dog tidligst 31. marts 1997.
København, 25. september 1996 Dansk Metalarbejderforbund (for det samlede aftaleområde) Erland  

 Christiansen Finansministeriet P.M.V.
 E.B.
Evald Nielsen Dansk El-Forbund (for ingeniørassistenter) Bjarne Larsson Snedker- og Tømrerforbundet (for ingeniørassistenter) Knud Jensen Blik- og Rørarbejderforbundet i Danmark (for ingeniørassistenter) Kurt H.
Jakobsen Bilag 1 PROTOKOLLAT om resultat- og kvalifikationsvurdering ved  

 Forskningscenter Risø jf. organisationsaftalens § 3, stk. 8 I forbindelse med overenskomstforhandlingerne er parterne  

 enige om, at der i overenskomstperioden 1995-97 på Forskningscenter Risø  

 foretages en evaluering af den pr. 21. marts 1996 indgåede aftale om årlig  

 resultat- og kvalifikationsvurdering af forskningsteknikere med henblik på,  

 at  

 resultatet heraf kan indgå i overenskomstforhandlingerne i 1997.
København, den 25. september 1996 Dansk Metalarbejderforbund Erland Christiansen Finansministeriet P.M.V.
 E.B.
Evald Nielsen Bilag 2 PROTOKOLLAT vedrørende de hidtidige produktionsteknikeres overgang  

 til aflønning som forskningsteknikere på Forskningscenter Risø 5 hidtidige produktionsteknikere, som alle er på sluttrin  

 i hidtidig lønskala (6. trin), overføres pr. 1. april 1995 til aflønning som  

 forskningsteknikere og indplaceres på skalatrin 32.
 Til disse 5 forskningsteknikere ydes et personligt tillæg  

 på 7.200 kr. i årligt grundbeløb (niveau 1. oktober 1984) til udligning ved  

 bortfald af hidtidigt produktionstillæg.
 Tillægget bortfalder med de pågældende  

 forskningsteknikeres afgang fra Forskningscenter Risø.
København, den 25. september 1996 Dansk Metalarbejderforbund Erland  

 Christiansen Finansministeriet P.M.V.
 E.B.
Evald Nielsen Bilag 3 PROTOKOLLAT Der er mellem parterne enighed om, at der fortsat  

 tilkommer forskningsteknikere mv. på Forskningscenter Risø tjenestefrihed med  

 løn på 1. maj.
København, den 25. september 1996 Dansk Metalarbejderforbund Erland  

 Christiansen Finansministeriet P.M.V.
 E.B.
Evald Nielsen Bilag 4 PROTOKOLLAT VEDRØRENDE  

 HVILETID MV.
FOR KONSULENTER I ARBEJDSTILSYNET Mellem Finansministeriet og Dansk Metalarbejderforbund er  

 der i forbindelse med overenskomsten af 1983 indgået følgende aftale:
 I medfør af Arbejdsministeriets bekendtgørelse af 15.  

 august 1980 om hviletid og fridøgn, kapitel 4, § 10, stk. 1, aftales for  

 konsulenter i Arbejdstilsynet, at den daglige hvileperiode kan udskydes for  

 den  

 enkelte medarbejder 5 gange pr. år i forbindelse med rutinemæssige  

 undersøgelser på arbejdspladser, hvor der arbejdet i holddrift eller uden for  

 normal arbejdstid samt 20 gange pr. år i forbindelse med rejsevirksomhed.
 Såfremt der måtte blive behov for yderligere fravigelse af  

 hviletids- og fridøgnsbestemmelserne i arbejdsmiljøloven og ovennævnte  

 bekendtgørelse, forelægges sådanne spørgsmål til forhandling mellem denne  

 aftales parter.
København, den 30. november 1983 Dansk Metalarbejderforbund Erland  

 Christiansen Finansministeriet P.M.V.
 E.B.
