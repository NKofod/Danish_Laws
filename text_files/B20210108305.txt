Bekendtgørelse om ændring af bekendtgørelse om vejtransport af farligt gods1) § 1 I bekendtgørelse nr. 828 af 10. juni 2017 om vejtransport af farligt gods, som ændret ved bekendtgørelse nr. 1626 af 18. december 2018, bekendtgørelse nr. 625 af 19. juni 2019 og bekendtgørelse nr. 699 af 27. maj 2020, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2008/68/EU af 24. september 2008 om indlandstransport af farligt gods, EU-Tidende 2008, nr.
L 260, side 13, som senest ændret ved Kommissionens delegerede direktiv 2020/1833/EU af 2. oktober 2020 om ændring af bilagene til Europa-Parlamentets og Rådets direktiv 2008/68/EF for så vidt angår tilpasning til den videnskabelige og tekniske udvikling, EU-Tidende 2020, nr.
L 408, side 1, og Rådets direktiv 95/50/EU af 6. oktober 1995 om indførelse af ensartede kontrolprocedurer i forbindelse med transport af farligt gods ad vej, EU-tidende 1995, nr.
L 249, side 35, som senest ændret ved Europa-Parlamentets og Rådets direktiv 2008/54/EU af 17. juni 2008 om ændring af Rådets direktiv 95/50/EF om indførelse af ensartede kontrolprocedurer i forbindelse med transport af farligt gods ad vej, for så vidt angår de gennemførelsesbeføjelser, der tillægges Kommissionen, EU-Tidende 2008, nr.
L 162, side 11-12.« 2. Indledningen affattes således:
»I medfør af § 82, stk. 4-7, § 118, stk. 13, 1. pkt., § 134 b og § 134 d, stk. 2, i færdselsloven, jf. lovbekendtgørelse nr. 1324 af 21. november 2018, som ændret ved lov nr. 1559 af 18. december 2018, lov nr. 556 af 7. maj 2019 og lov nr. 534 af 27. marts 2021, fastsættes efter bemyndigelse i henhold til § 3, stk. 1, i bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang:« 3. I § 1, stk. 3, nr. 1, og § 2, stk. 1, ændres »den europæiske konvention om international transport af farligt gods ad vej« til: »Konvention om International Transport af Farligt Gods ad Vej«.
 4. I § 1, stk. 3, indsættes som nr. 8:
»8) Kompetent myndighed: Den offentlige myndighed i Danmark, der udsteder godkendelser og tilladelser m.v., hvor det kræves i henhold til ADR.« 5. Efter § 2 indsættes i kapitel 2:
»§ 2 a.
Hvor der i denne bekendtgørelse ikke er udpeget en kompetent myndighed, er Færdselsstyrelsen den kompetente myndighed i henhold til ADR.« 6. § 6 affattes således:
»§ 6. Denne bekendtgørelse finder ikke anvendelse på vejtransport af farligt gods, der udføres med køretøjer, som tilhører de danske og udenlandske væbnede styrker eller med køretøjer, som disse er ansvarlige for.« 7. I § 17 indsættes før stk. 1 som nyt stykke:
»Beredskabsstyrelsen er den kompetente myndighed for udstedelse af tilladelser i henhold til punkt 5.4.1.1.1 (h) i ADR.
For transport af farligt gods hørende til klasse 1 og 7 kan der ikke meddeles tilladelse.« Stk. 1-4 bliver herefter stk. 2-5.
 8. Overskriften til kapitel 4 affattes således:
»Kapitel 4 Klassificering af farligt gods«.
 9. § 20 affattes således:
 »§ 20. Beredskabsstyrelsen er den kompetente myndighed for klassificering af farligt gods i henhold til ADR, jf. dog stk. 2 og 3.
 Stk. 2. Sundhedsstyrelsen er den kompetente myndighed for klassificering af farligt gods hørende til klasse 7.
Stk. 3. Sikkerhedsstyrelsen er den kompetente myndighed for klassificering af fyrværkeri i henhold til ADR.« 10. § 21, stk. 2, affattes således:
»Stk. 2. De i stk. 1 nævnte dansk registrerede køretøjer synes og godkendes af en synsvirksomhed.« 11. § 22, stk. 1, affattes således:
»For dansk registrerede køretøjer omfattet af § 21, bortset fra registreringspligtig traktor og påhængskøretøj hertil, udsteder en synsvirksomhed ADR-attest.« 12. § 23, stk. 5 og 6, ophæves.
 13. § 25, stk. 3 og 4, ophæves, og i stedet indsættes:
 »Stk. 3. Beredskabsstyrelsen er den kompetente myndighed for tanke, jf. dog stk. 4 og 5.
 Stk. 4. Sikkerhedsstyrelsen er den kompetente myndighed for tryktanke omfattet af bekendtgørelse om indretning m.v. af transportabelt trykbærende udstyr.
Stk. 5. Arbejdstilsynet er den kompetente myndighed for tryktanke, der ikke er omfattet af stk. 4.« Stk. 5-7 bliver herefter stk. 6-8.
 14. § 27 affattes således:
 »§ 27. Hver enkelt emballagetype, der anvendes ved transport af stoffer og genstande hørende til klasse 1, 3, 4.1, 4.2, 4.3, 5.1, 5.2, 6.1, 6.2, 8 eller 9, skal, hvor dette er påkrævet efter bestemmelserne i ADR, før ibrugtagning været prøvet og godkendt af et af Beredskabsstyrelsen anerkendt prøvningsorgan.
 Stk. 2. Beredskabsstyrelsen er den kompetente myndighed for emballager, jf. dog stk. 3-5.
 Stk. 3. Sikkerhedsstyrelsen er den kompetente myndighed for emballager (trykbeholdere) omfattet af bekendtgørelse om indretning m.v. af transportabelt trykbærende udstyr.
 Stk. 4. Arbejdstilsynet er den kompetente myndighed for emballager (trykbeholdere), der anvendes til transport af stoffer hørende til klasse 2, og som ikke er omfattet af stk. 3.
Stk. 5. Sundhedsstyrelsen er den kompetente myndighed for emballager, der anvendes til transport af stoffer hørende til klasse 7.« 15. § 33 affattes således:
»§ 33. Afgørelser truffet af Beredskabsstyrelsen efter § 17, stk. 1, § 20, stk. 1, § 23, stk. 2, § 24, stk. 2, § 25, stk. 3 og 6, § 27, stk. 2, eller § 31 kan ikke indbringes for anden administrativ myndighed.« 16. § 34 affattes således:
»§ 34. Afgørelser truffet af Sundhedsstyrelsen efter § 20, stk. 2, eller § 27, stk. 5, kan ikke indbringes for anden administrativ myndighed.« 17. § 35 affattes således:
»§ 35. Afgørelser truffet af Sikkerhedsstyrelsen efter § 20, stk. 3, § 25, stk. 4, eller § 27, stk. 3, kan ikke indbringes for anden administrativ myndighed.« 18. Efter § 36 indsættes i kapitel 11:
»§ 36 a.
Færdselsstyrelsen fører kontrol med overholdelse af denne bekendtgørelse, jf. færdselslovens § 82, stk. 8.
Stk. 2. Færdselsstyrelsen kan meddele påbud i forbindelse med kontrol efter stk. 1 med henblik på at sikre overholdelsen af denne bekendtgørelse.« 19. I § 38, stk. 1, ændres »§ 17, stk. 1-3,« til: »§ 17, stk. 2-4,«.
§ 2 Bekendtgørelsen træder i kraft den 1. juli 2021.
Færdselsstyrelsen, den 31. maj 2021 Stefan Søsted / Camilla Jøker Bach 1) Bekendtgørelsen indeholder bestemmelser, der gennemfører dele af Kommissionens delegerede direktiv 2020/1833/EU af 2. oktober 2020 om ændring af bilagene til Europa-Parlamentets og Rådets direktiv 2008/68/EF for så vidt angår tilpasning til den videnskabelige og tekniske udvikling, EU-Tidende 2020, nr.
L 408, side 1.
