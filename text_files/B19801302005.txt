 I medfør af § 35 i lov nr. 221 af 3. juni 1967 om jagten fastsættes  

 nedennævnte bestemmelser for Grenå vildtreservat i Århus amt.
 § 1. Vildtreservatet omfatter den del af Kattegat syd og øst for Grenå  

 havn, der mod øst er afgrænset af en ret linie fra havnefyret på nordspidsen  

 af den østlige havnemole (fyrbetegnelse Grenå havn øst, afmærkningsnr.  

 12041500) til betonfundamentet ved Polderrevsgrøftens udløb i Kattegat i  

 matr. nr. 83, Grenå Markjorder.
 Stk. 2. Mod land afgrænses reservatets område af højeste, daglige  

 vandstandslinie og Grenå havn syd- og østlige begrænsning.
§ 2. På vildtreservatets område er det forbudt at udøve jagt på elle r på anden måde at ombringe, indfange eller forjage fugle og pattedyr.
 Stk. 2. Færdsel med ladt skydevåben er forbudt på vildtreservatets  

 område.
 § 3. Sejlads med motordrevet fortøj er forbudt med højere hastighed end 5  

 knob.
 § 4. Jagtrådet kan, når særlige forhold taler derfor, dispensere fra  

 bestemmelserne i §§ 2 og 3 efter nærmere af Landbrugsministeriet fastsatte  

 retningslinier og i overensstemmelse med en fra Vildtnævnet indhentet  

 udtalelse.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. juni 1980.
