 I medfør af § 5 i lov nr. 118 af 28. marts 1951 om forholdsregler til  

 skibsfartens betryggelse og anordning om betryggelse af skibsfarten i  

 farvandene ved Grønland af 26. maj 1961 fastsættes efter samråd med  

 forsvarsministeriet og ministeriet for Grønland herved følgende:
 § 1.  Til betryggelse af skibsfarten i farvandene ved  

 Grønland etableres en melde- og kontroltjeneste med det formål at overvåge  

 skibes sikre sejlads i disse farvende samt om fornødent at foranledige  

 eftersøgnings- og redningsforanstaltninger iværksat.
 § 2.  Melde- og kontroltjenesten omfatter ethvert  

 dansk skib på rejse til eller fra Grønland, jfr. § 3, samt alle skibe,  

 bortset fra fiskeskibe, på rejse mellem grønlandske havne eller  

 anløbspladser, jfr. § 4.
 Udenlandske skibe samt fiskeskibe kan ved at afgive de i § 3, henholdsvis  

 § 4 nævnte meldinger på tilsvarende måde blive omfattet af kontroltjenesten.
§ 3.  Skibe på rejse til eller fra Grønland, der  

 omfattes af kontroltjenesten, og som befinder sig nord for 57 grader N. inden  

 for en afstand af 250 sømil af Grønlands kyst, skal til Grønlands Kommando,  

 Grønnedal, eller den myndighed, som derfra anvises, regelmæssigt 2 gange i  

 døgnet - i området mellem 40 grader V. og 50 grader V. dog 4 gange i døgnet -  

 afgive melding om skibets position, kurs, fart og rute (derunder f.eks.  

 påregnet afstand ved passage af Kap Farvel) samt bestemmelsessted.  

 Meldingerne skal såvidt muligt afgives i tidsrummene kl 1100-1130 GMT og kl.  

 2300-2330 GMT, for så vidt angår skibe i området mellem 40 grader V. og 50  

 grader V. tillige kl. 0500-0530 GMT og kl. 1700-1730 GMT.
Snarest efter  

 skibets ankomst til eller afgang fra grønlandsk anløbsplads påhviler det  

 skibet at underrette Grønlands Kommando eller den derfra anviste myndighed  

 herom.
§ 4.  Skibe, der omfattes af kontroltjenesten, og som  

 skal på rejse mellem grønlandske havne eller anløbspladser, skal inden  

 afsejlingen til afsejlingsstedets radiostation, så vidt muligt inden for  

 dennes ekspeditionstid, afgive melding med oplysning om afsejlingstidspunkt,  

 bestemmelsessted med angivelse af påtænkte anløb under rejsen, forventet  

 ankomsttidspunkt, den rute, der agtes benyttet, samt andre forhold, der kan  

 antages at have betydning for en eventuel eftersøgning.
Ankomst til  

 bestemmelsesstedet skal af skibet straks meldes til radiostationen på stedet.
 Såfremt der efter meldingens afgivelse indtræffer ændringer i de forhold,  

 der er afgivet melding om, skal det hurtigst muligt meldes til  

 bestemmelsesstedets radiostation enten direkte eller via anden radiostation.
 Såfremt skibet er forsynet med radiostation, skal det endvidere mindst een  

 gang i døgnet opgive sin position til bestemmelsesstedets radiostation enten  

 direkte eller via anden radiostation.
 § 5.  Positioner i de fra skibe afgivne meldinger skal  

 angives enten ved to grupper, for henholdsvis bredde og længde, med fire  

 talcifre, af hvilke de to første angiver grader og de to sidste minutter,  

 eller ved angivelse af misvisende pejling og afstand til et fast punkt, jfr.  

 iøvrigt de som bilag optrykte eksempler.
 § 6.  Radiostationen, der har modtaget melding om et  

 af § 4 omfattet skibs afsejling, videregiver snarest meldingen til  

 radiostationen på skibets bestemmelsessted.
 § 7.  Er et skib ikke nået frem til bestemmelsesstedet  

 til det opgivne, forventede ankomsttidspunkt, iværksættes eftersøgning efter  

 nærmere herom fastsatte regler.
 § 8.  Telegramkorrespondance vedrørende den i  

 nærværende bekendtgørelse omhandlede melde- og kontroltjeneste er afgiftsfri.
 § 9.  Denne bekendtgørelse træder i kraft den 1. juli  

 1961.
Bilag Vejledning ved udsendelse af positionsmeldinger.
 Meldinger bør indeholde følgende oplysninger i den angivne rækkefølge:
Skibets navn, evt. tillige skibets kendingssignal; Skibets position, angivet ved:
i begge tilfælde med tilhørende klokkeslæt GMT; Skibets kurs rettet for evt. afdrift og med angivelse af, om kursen er  

 retvisende eller misvisende; Skibets fart i knob; Skibets rute, herunder f.eks. påregnet afstand ved passage af Kap Farvel; Skibets bestemmelsessted.
 Eksempler.
 Eks. 1. Jan/OYRE position 60.05 nord 36.50 vest kl. 2300 GMT kurs  

 retvisende 257 fart 13 knob rute storcirklen til 59 nord 44 vest  

 bestemmelsessted Julianehåb.
 Eks. 2. Havfrugvin position 60.24 nord 49.35 vest kl. 1518 GMT kurs  

 retvisende 115 fart 9 knob rute forventer passere Kap Farvel afstand 40 sømil  

 bestemmelsessted Vestmanhavn.
 Eks. 3. Avigait position Ravns Storø i misvisende SØ. afstand 6 sømil kl.  

 1100 GMT kurs misvisende N. 10 Ø. fart 6 knob rute kysten følges i afstand  

 5-15 sømil bestemmelsessted Jakobshavn.
 Handelsministeriet, den 31. maj 1961.
Lars P.
Jensen.
/ S.
Kirkman-Møller.
