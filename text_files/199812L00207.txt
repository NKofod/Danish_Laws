Fremsat den 25. marts 1999 af Gyda Kongsted (V), Kristian  

 Jensen (V) og Tom Beck (KF) Forslag til Lov om ændring af ligningsloven (Skattefritagelse for dataforbindelser tilsluttet en  

 computer med adgang til arbejdsstedets netværk) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest  

 ved § 3 i lov nr. 1033 af 23. december 1998, foretages følgende  

 ændring:
 1. I § 16, stk. 10, indsættes efter »arbejdet,«: »benyttelse af dataforbindelser tilsluttet en computer,  

 som alene giver adgang til at benytte arbejdsstedets netværk,«.
§ 2 Loven træder i kraft dagen efter bekendtgørelsen i Lovtidende  

 og har virkning fra og med indkomståret 1999.
Bemærkninger til lovforslaget Almindelige bemærkninger Ved lov nr. 437 af 10. juni 1997 om ændring af  

 ligningsloven (Justering af personalegodebeskatningen) blev der  

 gennemført en række ændringer af  

 personalegodebeskatningen.
Bl.a. blev værdien af privat benyttelse af  

 en computer med tilbehør, som arbejdsgiveren har stillet til  

 rådighed til brug for arbejdet, gjort skattefri med virkning for  

 indkomståret 1997, jf. ligningslovens § 16, stk. 10. Af  

 bemærkningerne til § 1, nr. 3, i lovforslaget (lovforslag nr.
L 180 fra  

 folketingsåret 1996-97) fremgår, for så vidt angår  

 omfanget af skattefrihed for tilbehør til computeren:
Forslagsstillerne finder, at den nævnte  

 skattefritagelse i 1997 af arbejdsgiverbetalt hjemme-pc var et skridt i den  

 rigtige retning med henblik på at tilpasse skattereglerne til det  

 moderne teknologiske samfund.
Det har imidlertid vist sig, at bestemmelsen om  

 skattefritagelse af arbejdsgiverbetalt hjemme-pc med tilbehør ikke er  

 tilstrækkelig og kan kritiseres for at være urimelig.
Således har skatteministeren i sin besvarelse af  

 spørgsmål nr.
S 1088, 1089 og 1351 stillet af ordføreren  

 for forslagsstillerne, Gyda Kongsted (V), oplyst, at en ISDN-forbindelse (en  

 ISDN-forbindelse er en digital telefonforbindelse med høj  

 transmissionshastighed og med adgang til tilslutning af telefon, fax eller  

 pc) stillet til rådighed af arbejdsgiveren ikke er omfattet af  

 bestemmelsen i ligningslovens § 16, stk. 10, om skattefritagelse for  

 arbejdsgiverbetalt hjemme-pc, men derimod beskattes efter reglerne om fri  

 telefon.
Det medfører en beskatning på 3.000 kr. om året  

 (1999-tal), som dog kan nedsættes med den pågældendes egne  

 udgifter til telefon.
Kun hvis disse private udgifter overstiger 3.000 kr.,  

 vil der således ikke ske beskatning.
Beskatningen fastholdes, uanset at  

 ISDN-forbindelsen udelukkende er tilkoblet den ansattes pc, og uanset at  

 tilslutningen er begrænset til kun at kunne opnå adgang til  

 arbejdsstedets netværk.
I sin begrundelse for at fastholde beskatning  

 har skatteministeren henvist til, at en ISDN-forbindelse til en arbejdsplads  

 ikke kun giver adgang til en lukket brugergruppe, men også giver adgang  

 til at modtage og afsende private e-mails og adgang til Internettet.
Forslagsstillerne finder, at beskatning af sådanne  

 pc-dataforbindelser til arbejdsstedets netværk  medfører en  

 åbenbar urimelighed og er i direkte strid med intentionerne bag  

 lovændringen i 1997, hvor arbejdsgiverbetalt hjemme-pc med  

 tilbehør blev skattefritaget.
Af bemærkningerne til lovforslaget  

 fremgår, at formålet med forslaget om at skattefritage  

 arbejdsgiverbetalt hjemme-pc bl.a. var at opnå, Intentionerne om, at hjemmearbejdspladser skal kunne  

 fremmes uden at støde mod skattemæssige problemer for den  

 ansatte, kan imidlertid ikke opfyldes, så længe der sker  

 beskatning af arbejdsgiverbetalte pc-dataforbindelser til arbejdsstedets  

 netværk.
Hvis etablering af hjemmearbejdspladser skal kunne  

 foregå uden at støde imod skattemæssige problemer for den  

 ansatte, er det ikke tilstrækkeligt, at pc en, der stilles til  

 rådighed af arbejdsgiveren, er skattefritaget.
Mulighederne for reelt  

 at kunne arbejde hjemme vil i almindelighed forudsætte, at den ansatte  

 ikke blot har pc-adgang, men tillige adgang til de systemer m.v., som findes  

 på arbejdsstedets netværk.
Den omstændighed, at mange  

 arbejdspladser i dag har internetadgang er et naturligt og nødvendigt  

 led i den teknologiske udvikling.
Og den latente mulighed, den ansatte har  

 for at surfe privat på Internettet ved en pc-datatilslutning til  

 arbejdsstedets netværk, er fuldstændig parallel med den ansattes  

 mulighed for at benytte en arbejdsgiverbetalt hjemme-pc privat.
Der er efter  

 forslagsstillernes opfattelse derfor ingen rimelig grund til at sondre mellem  

 værdien af eller den skattemæssige behandling af en eventuel  

 privat benyttelse af pc en henholdsvis tilslutningen til arbejdsstedets  

 netværk.
Derimod er skattefritagelse også af sådanne  

 pc-datatilslutninger til arbejdsstedets netværk en nødvendig  

 forudsætning for opfyldelse af de politiske målsætninger  

 om, at etablering af hjemmearbejdspladser med benyttelse af en computer kan  

 foregå uden at støde imod eventuelle skattemæssige  

 problemer for den ansatte.
Hvis sådanne pc-datatilslutninger til arbejdsstedets  

 netværk ikke skattefritages, vil det reelt kunne indebære, at der  

 ikke sker den nødvendige fremme af hjemmearbejdspladser.
Det vil  

 være til skade for erhvervslivet, som har behov for fleksible ansatte.  

 De ansattes muligheder for at udøve fleksibilitet i arbejdet og tage  

 arbejde med hjem, når der er behov derfor, begrænses imidlertid  

 af de økonomiske barrierer, som beskatningen udgør.  

 Konsekvensen for den ansatte ved at tage arbejdet med hjem er efter de  

 gældende regler en skatteregning.
Det er ikke blot i arbejdsgivers, men  

 også arbejdstagers interesse at kunne arbejde hjemme.
Særlig  

 børnefamilier har behov for at kunne tage arbejde med hjem, som kan  

 laves, når børnene er lagt i seng, når de er syge m.v.
Den  

 gældende retstilstand rammer derfor specielt børnefamilierne.
 Dertil kommer, at en fortsat beskatning generelt er  

 uhensigtsmæssig i bestræbelserne på at fremme brugen af IT.
 Fastholdelse af en beskatning af pc-datatilslutninger til  

 arbejdsstedets netværk strider således mod regeringens  

 erklærede målsætninger om at ville fremme brugen af IT og  

 bedre forholdene for børnefamilierne.
 På denne baggrund foreslås det, at  

 værdien af hel eller delvis vederlagsfri privat benyttelse af  

 dataforbindelser tilsluttet en ansats computer, der alene giver adgang til  

 arbejdsgiverens netværk, fritages for beskatning, tilsvarende hvad der  

 gælder for arbejdsgiverbetalt hjemme-pc med tilbehør.
Med hensyn til skatteministerens argument for at  

 opretholde beskatning af f.eks. en ISDN-forbindelse til arbejdsstedets  

 netværk, nemlig at ISDN-forbindelsen også kan bruges til private  

 gøremål som at modtage og afsende private e-mails og adgang til  

 Internettet, er det forslagsstillernes opfattelse, at denne latente mulighed  

 for privat brug ikke berettiger til at opretholde en beskatning, der  

 hæmmer fleksibiliteten på arbejdsmarkedet og fremme af brugen af  

 IT.
Dertil kommer, at det forhold, at arbejdsgiveren betaler for  

 pc-datatilslutningen til arbejdsstedets netværk i sig selv vil  

 indeholde en regulerende mekanisme i forhold til den ansatte, som eventuelt i  

 et større omfang skulle anvende pc-datatilslutningen privat.  

 Problemstillingen er fuldstændig parallel med tilfælde, hvor en  

 ansat på arbejdspladsen bruger for megen tid på privat  

 internetssurfing og lign.
Her overlader man det ganske fornuftigt - uden  

 indblanding af skatteregler - til arbejdsgiver og ansat at løse dette  

 problem.  I praksis begrænses omfanget af brugen allerede i dag ved  

 aftaler med arbejdsgiver om, at den ansatte må anvende pc-tilslutningen  

 til arbejdsstedets netværk for f.eks. 1.000 kr. årligt.
Som  

 allerede nævnt ovenfor forekommer det endvidere inkonsistent, at  

 arbejdsgiverbetalt hjemme-pc, der også kan anvendes privat, er fritaget  

 for beskatning, hvorimod beskatningen af netværksforbindelser til  

 arbejdsstedet fastholdes med den begrundelse, at der foreligger mulighed for  

 privat benyttelse.
I et moderne teknologisk samfund og erhvervsliv er ikke  

 blot pc en, men også relevante tilhørende  

 netværkstilslutninger et helt nødvendigt arbejdsredskab til at  

 opnå hurtig og korrekt information til brug for udførelse af  

 arbejdet.
Bemærkninger til lovforslagets enkelte  

 bestemmelser Til § 1 Det foreslås, at værdien af hel eller delvis  

 vederlagsfri privat benyttelse af dataforbindelser tilsluttet en computer,  

 som alene giver adgang til at benytte arbejdsstedets netværk, fritages  

 for beskatning, tilsvarende hvad der allerede gælder for computere med  

 tilbehør, der er stillet til rådighed til brug ved arbejdet.
Det er en betingelse for skattefritagelsen, at  

 dataforbindelsen er tilsluttet en computer, og at forbindelsen alene giver  

 adgang til arbejdsstedets netværksforbindelser.
Når disse  

 betingelser er opfyldt, gælder skattefritagelsen, uanset at adgangen  

 til arbejdsstedets netværk medfører adgang til f.eks.  

 Internettet.
Det er således ikke en betingelse for skattefritagelsen,  

 at der udelukkende er adgang til en lukket brugergruppe.
Begrundelsen herfor  

 er, at en stadig stigende del af arbejdspladsernes netværkssystem  

 indeholder adgang til bl.a.
Internettet som en nødvendig  

 arbejdsmæssig facilitet.
Skattefritagelsen gælder, når de nævnte  

 betingelser er opfyldt, uanset hvilken betegnelse den tekniske løsning  

 har.
Således kan bl.a.
ISDN-forbindelser være omfattet, men  

 også andre - herunder fremtidige - tekniske løsninger, der  

 opfylder de nævnte betingelser, kan være omfattet.
Skattefritagelsen gælder udelukkende for  

 arbejdsgiverens afholdelse af udgifter vedrørende datatilslutning til  

 computeren.
Således er udgifter, som afholdes af arbejdsgiveren  

 vedrørende den ansattes brug af telefon eller fax i hjemmet, ikke  

 omfattet af den foreslåede skattefritagelse.
 Skattefritagelsen gælder, uanset om tilslutningen  

 sker til en computer, som den ansatte selv har afholdt udgifterne til  

 indkøb af, eller om computeren er betalt af arbejdsgiveren.
Til § 2 Det foreslås, at loven træder i kraft dagen  

 efter bekendtgørelsen i Lovtidende og har virkning fra og med  

 indkomståret 1999.
Skriftlig fremsættelse Gyda Kongsted (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af ligningsloven.  

 (Skattefritagelse for dataforbindelser tilsluttet en computer med adgang til  

  arbejdsstedets netværk).
(Lovforslag nr.
L 207).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret senest  

 ved § 3 i lov nr. 1033 af 23. december 1998, foretages følgende  

 ændring:
§ 16. --- Stk. 10. Værdien af helt eller delvis  

 vederlagsfri privat benyttelse af en computer med tilbehør, der er  

 stillet til rådighed til brug ved arbejdet, samt benyttelse af  

 parkeringsplads, der af hensyn til arbejdet er stillet til rådighed af  

 arbejdsgiveren, beskattes ikke.
 1. I § 16, stk. 10, indsættes efter »arbejdet,«: »benyttelse af dataforbindelser tilsluttet en computer,  

 som alene giver adgang til at benytte arbejdsstedets netværk,«.
