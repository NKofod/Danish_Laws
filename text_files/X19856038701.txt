N.N. (enlig person med 1 barn) klagede over, at kommunen ikke ville  

 yde hende boligstøtte.
Hun havde lejet sin tidligere samlevers hus; til  

 ejendommen hørte også en stald og lade, hvor han drev selvstændig virksomhed.  

 Kommunen lagde ved sin afgørelse vægt på den nære forbindelse mellem N.N. og  

 udlejeren, og at udlejeren fortsat drev erhverv fra ejendommen og derfor  

 skønnedes interesseret i, at N.N.
 opnåede maksimal boligstøtte.
Da lejen oversteg halvdelen af N.N.'s husstandsindkomst, og da lejen  

 lå i overkanten af det lejedes værdi, besluttede nævnet at pålægge kommunen  

 at udbetale boligstøtte med et nedsat beløb, beregnet på grundlag af en  

 husleje, svarende til en rimelig boligudgift på egnen for en enlig med 1 barn »Ved telefonisk henvendelse den 12. november 1984 har De klaget over,  

 at det sociale udvalg i Ravnsborg kommune har afslået at bevilge Dem  

 boligydelse.
 Sagen har været forelagt det sociale udvalg, der har fremsendt sagsakter  

 og afgivet en udtalelse.
Det fremgår af sagen, at De er enlig med et barn i hjemmet på 2 år.
I  

 forbindelse med en samlivsophævelse i efteråret 1984 blev det aftalt med  

 Deres tidligere samlever, at De med Deres fællesbarn lejede hans hus, mens  

 han selv flyttede til en anden bolig.
Hele huset blev udlejet bortset fra en  

 stald og en lade, hvor han driver selvstændig virksomhed.
Huset opvarmes ved  

 et centralfyr, der er fælles for virksomheden og huset.
 Deres økonomiske forhold har De oplyst som følger:
 Indtægter:
 Deres faste udgifter incl. udgifter til kost udgør kr. 7.837,- pr. måned.
 Det sociale udvalg afslog at bevilge Dem boligydelse i henhold til  

 boligstøttelovens § 12, også efter at huslejen ifølge lejekontrakten er  

 ændret fra kr. 45.307,- til kr. 37.769,- årligt.
 Udvalget har herved lagt vægt på den nære forbindelse mellem Dem og  

 udlejeren, og at udlejeren fortsat driver erhvervsvirksomhed fra ejendommen  

 og derfor skønnes interesseret i, at De opnår maksimal boligydelse.
 Endvidere finder udvalget, at lejen må skønnes helt urimelig i forhold til  

 sædvanlig leje for boliger af tilsvarende standard i området.
 Endelig er udvalget af den opfattelse, at De ville have bedre muligheder  

 for at klare Dem alene med et barn ved at søge bolig i f.eks.  

 Andelsboligforeningen Lolland, der for tiden (16. januar 1985) har en ledig  

 bolig i kommunen.
 Udvalget har i forbindelse hermed beregnet Deres husstandsindkomst efter  

 boligstøttelovens regler til kr. 57.456,- årligt pr. 1. januar 1985.
 Den årlige regulerede husleje efter boligstøttelovens regler er beregnet  

 til kr. 37.769,- + 10% vedligeholdelse kr. 3.776,-, ialt kr. 41.545,- på  

 grundlag af den seneste lejekontrakt.
 Ifølge denne udgør boligudgifterne følgende:
 Deres læge har i skrivelse af 2. november 1984 til kommunen anbefalet  

 mulige støtteforanstaltninger for at De kan blive i boligen under hensyn til  

 Deres og Deres barns lidelser.
 De har oplyst, at De ønsker at leje huset, fordi De der kan dyrke  

 grønsager i haven, hvilket er af væsentlig betydning for Deres lidelse, jfr.  

 ovennævnte skrivelse af 2. november 1984 fra Deres læge.
 Endvidere kan Deres barn derved få et naturligt samkvem med sin fader.  

 Ellers har De og udlejeren intet med hinanden at gøre.
Videre har De oplyst, at huset, der er et ældre hus på 75 m2 , blev  

 ombygget og gennemisoleret i vægge, gulve og lofter for ca. 2 1/2 år siden.  

 Der er WC med bruser, og forsatsvinduer overalt.
Udlejeren har ingen  

 interesse i, om De får boligydelse, da han i alle tilfælde får sin husleje.  

 Den første lejekontrakt skyldtes en misforståelse, idet der var foretaget en  

 forkert udregning af udlejeren.
Endelig har De fået oplyst i Andelsboligforeningen Lolland, at i en  

 lejlighed på 76 m2, beliggende lige overfor Deres lejede hus, udgør huslejen  

 kr. 2.330,- pr. måned + elvarme efter regning.
Til lejligheden er der ingen  

 have, men en græsplæne, der ikke må beplantes.
 Kommunen har oplyst, at kommunens tekniske forvaltning har vurderet huset,  

 efter det er bygget om og isoleret som beskrevet af Dem, og at udvalgets  

 afgørelse er truffet på baggrund af denne vurdering.
 Reglerne om afslag på boligydelse eller nedsættelse af boligydelse efter  

 boligstøttelovens § 12, jfr. pkt. 6.12 i boligstyrelsens cirkulære af 30.  

 august 1982 om individuel boligstøtte, fremgår af vedlagte kopi af  

 bestemmelserne.
 Amtsankenævnet har herefter behandlet sagen i sit møde den 21. februar  

 1985.
 Da huslejen overstiger halvdelen af Deres husstandsindkomst, og da  

 huslejen efter oplysninger fra kommunens tekniske forvaltning ligger i  

 overkanten af det lejedes værdi, besluttede nævnet at pålægge det sociale  

 udvalg at udbetale Dem boligydelse med et nedsat beløb, beregnet på grundlag  

 af en husleje, svarende til en rimelig boligudgift på egnen for en enlig med  

 et barn.
 Nævnet har herved ikke fundet det rimeligt at afskære Dem fuldstændigt fra  

 boligydelse, da De med nedsat boligydelse skønnes at kunne forblive i  

 boligen.
Amtsankenævnets afgørelse er endelig og kan ikke indbringes for anden  

 administrativ myndighed.
Boligstyrelsen kan dog optage en sag til behandling,  

 når det skønnes, at sagen er af principiel betydning.
Klage til boligstyrelsen, Stormgade 10, 1470 København K, skal ske inden 4  

 uger fra modtagelsen af denne skrivelse.« Hvilket herved meddeles.
 2 bilag vedlægges.
