Bekendtgørelse  

  

 af  

  

 Nordisk konvention af 18. august 2003 med Finland,  

  

 Island, Norge og Sverige om social sikring Den 18. august 2003 undertegnedes i  

 Karlskrona, Sverige, en nordisk konvention om social sikring mellem Danmark,  

 Finland, Island, Norge og Sverige.
 Konventionen har følgende ordlyd:
NORDISK KONVENTION  

  

 OM  

  

 SOCIAL SIKRING Regeringerne i Danmark, Finland, Island, Norge og Sverige, som  

 efter ikrafttrædelsen af aftalen om Det  

 Europæiske Økonomiske Samarbejdsområde (EØS) anvender reglerne i forordning  

 (EØF)  

 nr. 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet, på personer, der flytter mellem de nordiske lande, som  

 den 15. juni 1992 har indgået en nordisk  

 konvention om social sikring, som supplerer den nævnte forordning, og hvorved  

 de nordiske lande har forpligtet sig til i vid udstrækning i Norden at  

 anvende  

 forordningens regler på visse persongrupper, der ikke direkte er omfattet af  

 forordningen, nemlig personer, som ikke er eller har været arbejdstagere  

 eller  

 selvstændige erhvervsdrivende i forordningens forstand, eller som ikke er  

 statsborgere i et EU-eller EØS-land, som  

 henviser blandt andet til artikel 8, artikel  

 36 og artikel 46 b, stk. 2, litra b, samt artikel 63 og artikel 70 i den  

 nævnte forordning, som  

 ønsker at tilpasse konventionen til  

 udviklingen i forordningen og i de nordiske landes lovgivninger om social  

 sikring, som  

 tager hensyn til Rådets forordning om  

 udvidelse af bestemmelserne i forordning (EØF) nr. 1408/71 og forordning  

 (EØF)  

 nr. 574/72 til at omfatte tredjelandsstatsborgere, der ikke allerede er  

 dækket  

 af disse bestemmelser udelukkende på grund af deres nationalitet, som  

 henviser til, at bestemmelserne i artikel 69  

 i forordning (EØF) nr. 1408/71 skal anvendes på en statsborger i et  

 tredjeland,  

 som har ret til lovligt at opholde sig og udøve beskæftigelse samt søge  

 arbejde  

 i det nordiske land, hvor han har tilmeldt sig som arbejdssøgende ved  

 arbejdsformidlingen, som  

 er blevet enige om særlige bestemmelser for  

 Danmark i bilaget til denne konvention, er blevet enige om at indgå en ny nordisk konvention om  

 social sikring, som affattes således:
AFSNIT I ALMINDELIGE BESTEMMELSER Artikel 1 Definitioner 1. I denne konvention betyder udtrykket 1)  

 	  

 nordisk land  

 ethvert af de kontraherende lande samt de selvstyrende områder Færøerne,  

 Grønland og Åland i den udstrækning, disse områder har givet deres samtykke  

 til, at konventionen skal have gyldighed for dem; 2)  

 	  

 forordningen  

 forordning (EØF) nr. 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer, der  

 flytter inden for Fællesskabet, i den til enhver tid i de nordiske lande  

 gældende affattelse; 3)  

 	  

 gennemførelsesforordningen  

 forordning (EØF) nr. 574/72 om regler til gennemførelse af forordning (EØF)  

 nr.  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet, i den til enhver tid i de nordiske lande gældende affattelse; 4)  

 	  

 grundpension  

 almindelig pension, som ikke beregnes på grundlag af tilbagelagte  

 beskæftigelsesperioder, tidligere erhvervsindtægt eller betalte bidrag,  

 herunder en almindelig pension eller tillægsydelser til en sådan pension, som  

 udbetales til dem, der ikke har arbejdspension eller kun har en lav  

 arbejdspension; 5)  

 	  

 arbejdspension  

 almindelig pension, som tilkommer personer, der har været erhvervsaktive i  

 henhold til landets lovgivning; 6)  

 	  

 bopæl at en person  

 har bopæl i et nordisk land efter landets folkeregister, med mindre særlige  

 grunde fører til et andet resultat.
 2. Andre udtryk, der forekommer i denne konvention, har  

 den betydning, som de har i forordningen, gennemførelsesforordningen eller i  

 de  

 nordiske landes nationale lovgivninger.
Artikel 2 Sagligt anvendelsesområde Denne konvention finder anvendelse på al lovgivning,  

 som er omfattet af forordningens saglige anvendelsesområde.
Artikel 3 Personkreds 1. Denne konvention gælder for personer, som hører til  

 forordningens personkreds.
2. Denne konvention gælder desuden for følgende  

 personer, som ikke hører til forordningens personkreds a)  

 	  

 personer, som er  

 eller har været omfattet af lovgivningen i et nordisk land b)  

 	  

 familiemedlemmer eller  

 efterladte, hvis ret hidrører fra en person, der er nævnt under a).
Artikel 4 Udvidet anvendelse af  

 forordningen Hvis intet andet er anført i denne konvention udvides  

 anvendelsen af forordningen og gennemførelsesforordningen til alle, som er  

 omfattet af denne konvention, og som har bopæl i et nordisk land.
AFSNIT II BESTEMMELSER OM, HVILKEN  

 LOVGIVNING DER SKAL ANVENDES Artikel 5 Ikke-erhvervsaktive 1. Personer, som ikke er eller har været arbejdstagere  

 eller selvstændige erhvervsdrivende i forordningens forstand, er omfattet af  

 lovgivningen i det nordiske land, hvor de har bopæl.
 2. Ægtefælle og børn under 18 år, som følger med en  

 arbejdstager eller en selvstændig erhvervsdrivende fra ét nordisk land til et  

 andet, skal når bestemmelserne i artikel 13, stk. 2, litra d), artikel  

 14,  

 stk. 1, artikel 14 a, stk. 1, og artikel 17 i forordningen fører  

 til,  

 at arbejdstageren eller den selvstændige erhvervsdrivende fortsat skal være  

 omfattet af lovgivningen i det førstnævnte land, ligeledes fortsat være  

 omfattet af dette lands lovgivning, som om de havde bopæl der.
Artikel 6 Erhvervsaktive Ved anvendelse af bestemmelserne i forordningens afsnit  

 II anses som arbejde i et land også arbejde med udforskning og udvinding af  

 naturforekomster på landets kontinentalsokkel.
AFSNIT III SÆRLIGE BESTEMMELSER OM  

 RETTEN TIL YDELSER Kapitel 1 Sygdom og moderskab Artikel 7 Dækning af udgifter ved hjemrejse 1. For personer, som har bopæl i et nordisk land og er  

 sikret ret til naturalydelser dér, og som under midlertidigt ophold i et  

 andet  

 nordisk land modtager sygebehandling, dækker opholdslandet de merudgifter ved  

 hjemrejse til bopælslandet, som opstår, fordi vedkommende som følge af  

 sygdommen må benytte en rejseform, der er dyrere end den, han ellers ville  

 have  

 anvendt.
 2. Bestemmelsen i første stykke finder ikke anvendelse  

 på personer, som får tilladelse til at rejse til et andet nordisk land for  

 dér  

 at få nødvendig behandling.
Kapitel 2 Ydelser ved invaliditet,  

 alderdom og dødsfald Artikel 8 Mindste bopælstid for ret  

 til grundpension 1. En person, som ikke er eller har været arbejdstager  

 eller selvstændig erhvervsdrivende i forordningens forstand, er kun  

 berettiget  

 til grundpension fra et nordisk land, når han har optjent ret til en sådan  

 pension fra dette land på grundlag af mindst tre års bopæl i landet.
 2. Kravet i første stykke kan ikke opfyldes ved, at bopæls-  

 eller forsikringsperioder i andre lande tages i betragtning.
 3. Perioder, hvori vedkommende har modtaget pension fra  

 et andet land, hvor forordningen eller denne konvention gælder, medregnes  

 ikke  

 ved afgørelsen af, om bopælskravet efter første stykke er opfyldt.
Artikel 9 Grundpension ved bopæl i et  

 EU-eller EØS-land En person er, så længe han har bopæl i et EU- eller  

 EØS-land, berettiget til den grundpension, som han har optjent ret til i et  

 nordisk land.
Det samme gælder ved bopæl på Færøerne eller i Grønland i den  

 udstrækning, konventionen har gyldighed for disse områder.
Artikel 10 Aftale i henhold til  

 forordningens artikel 46 b, stk. 2, litra b Er i mere end ét nordisk land betingelserne opfyldt for  

 at beregne pension på grundlag af fiktive forsikrings- eller bopælsperioder,  

 som ville være blevet tilbagelagt, hvis pensionstilfældet ikke var  

 indtruffet,  

 medregnes kun en del af disse fremtidige perioder i hvert af landene.
Denne  

 del  

 bestemmes på grundlag af de faktiske forsikrings- eller bopælsperioder, der  

 anvendes  

 ved pensionsberegningen, efter forholdet mellem den faktiske periode i  

 vedkommende  

 land og den samlede faktiske periode i landene.
Artikel 11 Visse tider før 1994 Har en person erhvervet ret til grundpension fra et  

 nordisk land på grundlag af bopæl i landet før den 1. januar 1994 og i samme  

 periode erhvervet ret til arbejdspension i et andet nordisk land, skal  

 grundpension for denne periode kun ydes af sidstnævnte land.
Har en person i  

 en  

 sådan periode samtidig erhvervet ret til arbejdspension fra flere nordiske  

 lande, hvoraf ét tillige har været hans bopælsland, skal grundpension kun  

 ydes  

 af sidstnævnte land.
Kapitel 3 Arbejdsløshedsdagpenge Artikel 12 Undtagelse fra et krav om  

 tilbagelagte tider De krav om forsikrings- og beskæftigelsesperioder, som  

 er fastsat i forordningens artikel 67, stk. 3, gælder ikke for en  

 person,  

 der enten har udført arbejde i et sådant omfang, at han eller hun har været  

 omfattet af lovgivningen om dagpenge ved arbejdsløshed eller har modtaget  

 sådanne ydelser i det nordiske land, hvor ansøgning om ydelser fremsættes.  

 Dog  

 skal arbejdet været udført eller dagpengeydelser ved arbejdsløshed være  

 modtaget inden for en periode af 5 år regnet fra datoen for tilmelding som  

 arbejdssøgende hos den offentlige arbejdsformidling og, i påkommende  

 tilfælde,  

 for ansøgning om medlemskab af vedkommende arbejdsløshedskasse.
AFSNIT IV ØVRIGE BESTEMMELSER Artikel 13 Gennemførelsesbestemmelser Vedkommende myndigheder skal fastsætte de bestemmelser,  

 der er nødvendige for at sikre en ensartet nordisk anvendelse af denne  

 konvention.
Artikel 14 Forbindelsesorganer Ved gennemførelsen af denne konvention skal myndigheder  

 og institutioner i fornøden udstrækning bistå hinanden.
I hvert nordisk land  

 skal der findes et forbindelsesorgan, som udpeges af vedkommende myndighed.
Artikel 15 Afkald på refusion 1. I henhold til artiklerne 36, 63 og 70 i forordningen  

 og til artikel 105 i gennemførelsesforordningen giver de nordiske lande, hvis  

 ikke andet aftales mellem to eller flere af landene, afkald på enhver  

 refusion  

 mellem landene af udgifter til naturalydelser ved sygdom og moderskab og ved  

 arbejdsulykker og erhvervssygdomme, af ydelser til arbejdsløse, der søger  

 arbejde i et andet land end det kompetente, samt af udgifter ved  

 administrativ  

 og lægelig kontrol.
 2. Afkald på refusion omfatter ikke naturalydelser til  

 en person, som i henhold til forordningens artikel 22, stk. 1, litra c),  

 og artikel 55, stk. 1, litra c), af den kompetente institution har fået  

 tilladelse at rejse til et andet nordisk land for dér at få den efter hans  

 tilstand nødvendige behandling.
Artikel 16 Ikrafttrædelse 1. Denne konvention træder i kraft den første dag i den  

 tredje måned efter den måned, hvor samtlige regeringer har meddelt den danske  

 regering, at de godkender konventionen.
 2. For Færøernes, Grønlands og Ålands vedkommende  

 træder konventionen i kraft 30 dage efter, at Danmarks, henholdsvis Finlands  

 regering har meddelt det danske udenrigsministerium, at Færøernes Landsstyre,  

 Grønlands Landsstyre henholdsvis Ålands Lagting har meddelt, at konventionen  

 skal have gyldighed for Færøerne og Grønland henholdsvis Åland.
 3. Det danske udenrigsministerium underretter de øvrige  

 parter og Nordisk Ministerråds Sekretariat om modtagelse af disse meddelelser  

 og om tidspunktet for konventionens ikrafttrædelse.
Artikel 17 Opsigelse af konventionen 1. Ønsker en part at opsige konventionen, skal  

 skriftlig meddelelse herom tilstilles det danske udenrigsministerium, som  

 underretter de øvrige parter om meddelelsen og dens indhold.
 2. En opsigelse gælder kun den part, som har afgivet  

 den, og den får virkning fra begyndelsen af det kalenderår, som indtræder  

 mindst seks måneder efter den dag, da det danske udenrigsministerium modtog  

 meddelelsen om opsigelsen.
 3. Opsiges konventionen, bevares rettigheder, der er erhvervet  

 efter konventionen.
Artikel 18 Ældre bestemmelser 1. Når denne konvention træder i kraft, ophører den  

 nordiske konvention af 15. juni 1992 om social sikring at gælde.
Nærværende  

 konvention skal ikke medføre nedsættelse af ydelsesbeløb, som udbetales ved  

 konventionens ikrafttrædelse.
 2. Grundpension til en nordisk statsborger, der indtil  

 den 31. december 1993 er udbetalt efter reglerne i den nordiske konvention af  

 5. marts 1981 om social tryghed eller efter den nationale lovgivning i et  

 eller  

 flere lande, og som ved nærværende konventions ikrafttrædelse fortsat  

 udbetales  

 efter disse bestemmelser, omberegnes efter reglerne i forordningen eller  

 nærværende konvention, dersom den berettigede ansøger om pension fra et andet  

 nordisk land.
 3. Ansøgninger om ydelser, som er indgivet efter denne  

 konventions ikrafttrædelse, skal behandles efter denne konvention, selv om de  

 vedrører ydelser for tiden før dens ikrafttrædelse.
Artikel 19 Undertegnelse Originalteksten til denne konvention deponeres i det  

 danske udenrigsministerium, der tilstiller de øvrige parter bekræftede  

 genparter heraf.
 Til bekræftelse heraf har de befuldmægtigede  

 repræsentanter undertegnet denne konvention.
 Udfærdiget i Karlskrona den 18. august 2003 i et  

 eksemplar på dansk, finsk, islandsk, norsk og svensk, hvilke tekster alle har  

 samme gyldighed.
BILAG Særlige bestemmelser for  

 Danmark som forudset i artikel 4 Med hensyn til   

 	  

 kapitel 7 og 8 i  

 forordningens afsnit III   

 	  

 artikel 69 og 70 i  

 forordningen   

 	  

  

 grundpensioner i konventionens artikel 8 og 9 skal anvendelsen af forordningen og  

 gennemførelsesforordningen kun gælde statsborgere i et nordisk land, hvorfor  

 konventionens artikel 8 og 9 også kun gælder for statsborgere i et nordisk  

 land.
 Konventionen trådte i medfør af art. 16,  

 stk. 1, i kraft den 1. september 2004, efter depositaren havde modtaget  

 noter fra alle lande.
 I forbindelse med Danmarks godkendelse  

 af konventionen den 23. juni 2004 meddeltes samtidig, at konventionen indtil  

 videre ikke finder anvendelse på Færøerne og i Grønland.
Ved denne konventions ikrafttræden  

 ophæves konvention af 15. juni 1992 med Finland, Island, Norge og Sverige om  

 social sikring, bekendtgørelse nr. 83 af 8. september 1994, Lovtidende C.
For  

 så vidt angår Færøerne og Grønland har konvention af 15. juni 1992 med  

 Finland,  

 Island, Norge og Sverige om social sikring stadig gyldighed.
