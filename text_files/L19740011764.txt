 Den 23. november 1973 undertegnedes i Bern følgende  

 overenskomst mellem Danmark og Schweiz til undgåelse af dobbeltbeskatning  

 vedrørende skatter af indkomst og formue:
OVERENSKOMST mellem Kongeriget Danmark og Det schweiziske Forbund til undgåelse af  

 dobbeltbeskatning vedrørende skatter af indkomst og formue Kongeriget Danmark og Det schweiziske Forbund, der ønsker at indgå en  

 overenskomst til undgåelse af dobbeltbeskatning vedrørende skatter af  

 indkomst og formue, er blevet enige om følgende:
Overenskomstens anvendelsesområde Artikel 1 De af overenskomsten omfattede personer Denne overenskomst finder anvendelse på personer, som er hjemmehørende i  

 en af eller begge de kontraherende stater.
Artikel 2 De af overenskomsten omfattede skatter 1. Denne overenskomst finder anvendelse på indkomst-  

 og formueskatter, der udskrives på hver af de kontraherende staters, deres  

 administrative underafdelingers eller lokale myndigheders vegne (også i form  

 af tillæg) uden hensyn til, hvorledes de opkræves.
 2. Som indkomst- og formueskatter anses alle ordinære  

 og ekstraordinære skatter, der pålignes på grundlag af hele indkomsten, hele  

 formuen, eller dele af indkomsten eller formuen, herunder skatter på  

 fortjeneste ved afhændelse af løsøre eller fast ejendom, såvel som skatter på  

 formueforøgelse.
 3. De gældende skatter, på hvilke overenskomsten  

 finder anvendelse, er især:
 A. for Danmarks vedkommende:
(herefter omtalt som "dansk skat"); B. for Schweiz' vedkommende:
de af forbundet, kantoner og kommuner pålignede skatter (herefter omtalt som "schweizisk skat").
4. Overenskomsten skal også finde anvendelse på alle  

 skatter af samme eller væsentlig samme art, der efter undertegnelsen af denne  

 overenskomst måtte blive pålagt som tillæg til eller i stedet for de gældende  

 skatter.
De kompetente myndigheder i de kontraherende stater skal ved  

 udgangen af hvert år give hinanden underretning om væsentlige ændringer, som  

 er blevet foretaget i deres respektive skattelove.
5. Overenskomsten finder ikke anvendelse 6. Overenskomsten finder ikke anvendelse på formue,  

 der hører til pengefideikommisser eller afløsningssummer for fideikommisser  

 (herunder danske len og stamhuse), eller på indkomst heraf.
De kompetente  

 myndigheder i de to stater vil i givet fald træffe særlig aftale til  

 undgåelse af en dobbeltbeskatning i enkelttilfælde af denne art.
Definitioner Artikel 3 Almindelige definitioner 1. Hvis ikke andet fremgår af sammenhængen, skal i  

 denne overenskomst:
 2. Ved anvendelsen af denne overenskomst i en af de  

 kontraherende stater skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne stat gældende love om de skatter, hvorpå  

 overenskomsten finder anvendelse.
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en af de kontraherende stater" på enhver person,  

 som i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende kriterium; det  

 omfatter endvidere personlige selskaber (Personengesellschaften) oprettet  

 eller organiseret i henhold til lovgivningen i de kontraherende stater.
 2. Hvor en fysisk person efter bestemmelserne i stykke  

 1 anses for hjemmehørende i begge de kontraherende stater, skal følgende  

 regler gælde:
 3. Hvor en ikke-fysisk person efter bestemmelserne i  

 stykke 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, i hvilken dens  

 virkelige ledelse har sit sæde.
 4. Anses en fysisk person i henhold til denne artikel  

 kun for hjemmehørende i en af de kontraherende stater i en del af et år, men  

 i den øvrige del af samme år for hjemmehørende i den anden kontraherende stat  

 (bopælsforlægning), kan i hver af staterne kun opkræves de på grundlag af  

 fuld skattepligt udskrevne skatter, der vedrører det tidsrum, i hvilket den  

 pågældende person anses for hjemmehørende i denne stat.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
 4. En person, som udfører virksomhed i en af de  

 kontraherende stater for et foretagende i den anden kontraherende stat, og  

 som ikke er en sådan uafhængig repræsentant, som omhandles i stykke 5, skal  

 anses for at være fast driftssted i den førstnævnte stat, såfremt han i denne  

 stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 blot fordi det driver forretning i denne stat gennem en mægler, kommissionær  

 eller anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Beskatning af indkomst Artikel 6 Indkomst af fast ejendom 1. Indkomst af fast ejendom kan beskattes i den af de  

 kontraherende stater, i hvilken ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 ejendommen er beliggende.
Udtrykket skal under alle omstændigheder omfatte  

 tilbehør til fast ejendom, besætning og redskaber, der anvendes i landbrug og  

 skovbrug, rettigheder på hvilke den almindelige lovgivning om fast ejendom  

 finder anvendelse, brugsrettigheder til fast ejendom, såvel som rettigheder  

 til varierende eller faste ydelser, der betales for udnyttelsen af eller  

 retten til at udnytte mineralforekomster, kilder og andre naturforekomster;  

 skibe og luftfartøjer anses ikke for fast ejendom.
 3. Bestemmelsen i stykke 1 finder anvendelse på  

 indkomst, der hidrører fra direkte brug, udlejning eller bortforpagtning  

 såvel som fra enhver anden form for udnyttelse af fast ejendom.
 4. Bestemmelserne i stykke 1 og 3 finder også  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
Såfremt foretagendet driver sådan virksomhed, kan dets  

 fortjeneste beskattes i den anden stat, men dog kun for så vidt angår den del  

 deraf, som kan henføres til det faste driftssted.
 2. Når et foretagende i en af de kontraherende stater  

 driver virksomhed i den anden kontraherende stat gennem et der beliggende  

 fast driftssted, skal der i hver af de kontraherende stater til dette faste  

 driftssted henføres den fortjeneste, som det kunne forventes at have opnået,  

 hvis det havde været et uafhængigt foretagende, som udøvede den samme eller  

 lignende virksomhed på samme eller lignende betingelser, og som under  

 fuldstændig frie forhold handlede med det foretagende, hvis faste driftssted  

 det er.
 3. Ved ansættelsen af et fast driftssteds fortjeneste  

 skal det være tilladt at fradrage udgifter, som er afholdt til gavn for det  

 faste driftssted, herunder udgifter til ledelse og almindelig administration  

 i øvrigt, hvad enten de afholdes i den stat, hvor det pågældende faste  

 driftssted er beliggende, eller andre steder.
4. I det omfang, det har været sædvane i en af de  

 kontraherende stater at beregne den fortjeneste, der kan henføres til et fast  

 driftssted, på basis af en fordeling af foretagendets samlede fortjeneste  

 mellem dets forskellige afdelinger, skal intet i stykke 2 hindre den  

 pågældende kontraherende stat i at beregne den skattepligtige fortjeneste på  

 basis af en sådan sædvanemæssig fordeling.
Den anvendte fordelingsmetode skal  

 imidlertid være af en sådan art, at den fører til resultater, der er i  

 overensstemmelse med de principper, der er fastlagt i denne artikel.
 5. Indkomst fra forsikringsforetagender, der har faste  

 driftssteder i begge stater, skal efter fradrag af en andel på 10 pct., der  

 forlods tilfalder den stat, hvor foretagendet har sit sæde, fordeles efter  

 forholdet mellem de faste driftssteders bruttopræmieindtægter og  

 foretagendets samlede bruttopræmieindtægter.
 6. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 7. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 8. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
 9. Denne artikel skal også anvendes på indkomster fra  

 aktiv eller passiv deltagelse i et foretagende i selskabsform (almindeligt  

 ansvarligt selskab, kollektiv- eller kommanditselskab i henhold til  

 schweizisk ret; interessentskab eller kommanditselskab i henhold til dansk  

 ret).
Artikel 8 Skibs- og luftfart 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, i hvilken  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 det pågældende skib har sit hjemsted, eller såfremt et sådant ikke findes, i  

 den kontraherende stat, hvor den, som driver skibet, er hjemmehørende.
 3. Stykke 1 omfatter også fortjeneste indtjent gennem  

 deltagelse i en pool, en fælles driftsorganisation eller et internationalt  

 driftsfællesskab.
Artikel 9 Indbyrdes afhængige foretagender I tilfælde, hvor Artikel 10 Udbytter 1. Udbytte, som betales af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan kun beskattes i denne anden  

 stat.
 2. Udtrykket "udbytte" betyder i denne  

 artikel indkomst af aktier, udbyttebeviser eller udbytterettigheder,  

 stifterandele eller - bortset fra gældsfordringer - andre rettigheder til  

 andel i fortjeneste, såvel som indkomst fra andre selskabsrettigheder, der  

 sidestilles med indkomst fra aktier i henhold til skattelovgivningen i den  

 stat, i hvilken det selskab, der foretager udlodningen, er hjemmehørende.
3. Stykke 1 finder ikke anvendelse i tilfælde, hvor  

 udbyttet oppebæres af en person, hjemmehørende i en af de kontraherende  

 stater, som har et fast driftssted i den anden kontraherende stat, i hvilken  

 det selskab, der betaler udbyttet, er hjemmehørende, såfremt de rettigheder,  

 der ligger til grund for udlodningen, har direkte forbindelse med det faste  

 driftssted.
I så fald skal bestemmelserne i artikel 7 finde anvendelse.
 4. Hvor et selskab, som er hjemmehørende i en af de  

 kontraherende stater, oppebærer fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 som betales af selskabet til personer, der ikke er hjemmehørende i denne  

 anden stat, eller underkaste selskabets ikke udloddede indkomst nogen skat på  

 ikke-udloddet indkomst, selv om det betalte udbytte eller den ikke-udloddede  

 indkomst helt eller delvis består af fortjeneste eller indkomst fra kilder i  

 denne anden stat.
Artikel 11 Renter 1. Renter, der hidrører fra en af de kontraherende  

 stater og betales til en i den anden kontraherende stat hjemmehørende person,  

 kan kun beskattes i denne anden stat.
 2. Udtrykket "rente" betyder i denne artikel  

 indkomst af statsgældsbeviser, obligationer, hvad enten de er sikrede ved  

 pant eller ikke, og hvad enten de indeholder en ret til andel i fortjeneste  

 eller ikke, samt fordringer af enhver art, såvel som enhver anden indkomst,  

 der i henhold til skattelovgivningen i den stat, hvorfra indkomsten hidrører,  

 sidestilles med indkomst af pengelån.
3. Stykke 1 finder ikke anvendelse i tilfælde, hvor  

 renten oppebæres af en person, hjemmehørende i en af de kontraherende stater,  

 som har et fast driftssted i den anden kontraherende stat, hvorfra renten  

 hidrører, såfremt den fordring, der ligger til grund for den udbetalte rente,  

 har direkte forbindelse med det faste driftssted.
I så fald skal  

 bestemmelserne i artikel 7 finde anvendelse.
4. Renter skal anses for at hidrøre fra en af de  

 kontraherende stater, såfremt de betales af den pågældende stat selv, af en  

 administrativ underafdeling deraf, en lokal myndighed deri eller af en i den  

 pågældende stat hjemmehørende person.
Såfremt den person, der betaler renten,  

 hvad enten den pågældende er hjemmehørende i en af de kontraherende stater  

 eller ej, imidlertid i en af de kontraherende stater har et fast driftssted,  

 i forbindelse med hvilket den gæld, hvoraf renten betales, er stiftet, og  

 renteudgiften afholdes af det pågældende faste driftssted, skal en sådan  

 rente anses for at hidrøre fra den kontraherende stat, i hvilken det faste  

 driftssted er beliggende.
5. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, hvorfor den er betalt, overstiger det beløb, som ville være  

 blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en af de kontraherende  

 stater og betales til en person, som er hjemmehørende i den anden  

 kontraherende stat, kan kun beskattes i denne anden stat.
 2. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver ophavsret til et litterært, kunstnerisk  

 eller videnskabeligt arbejde, herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at benytte industrielt, kommercielt  

 eller videnskabeligt udstyr eller for oplysninger om industrielle,  

 kommercielle eller videnskabelige erfaringer.
3. Stykke 1 finder ikke anvendelse i tilfælde, hvor  

 den i en af de kontraherende stater hjemmehørende modtager af nævnte  

 royalties har et fast driftssted i den anden kontraherende stat, fra hvilken  

 de nævnte royalties hidrører, såfremt den rettighed eller ejendom, som ligger  

 til grund for de nævnte royalties, har direkte forbindelse med det faste  

 driftssted.
I så fald skal bestemmelserne i artikel 7 finde anvendelse.
4. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties i betragtning af den  

 anvendelse, rettighed eller oplysning, for hvilken de erlægges, overstiger  

 det beløb, som ville være blevet aftalt, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal den overskydende del af det erlagte  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 13 Fortjeneste ved afståelse af formuegenstande 1. Fortjeneste ved afståelse af fast ejendom, som  

 defineret i artikel 6, stykke 2, kan beskattes i den kontraherende stat, i  

 hvilken ejendommen er beliggende.
2. Fortjeneste ved afståelse af aktiver, som ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en af de kontraherende stater har i den  

 anden kontraherende stat, eller ved afståelse af aktiver, der ikke består i  

 fast ejendom, og som hører til et fast sted, som en person hjemmehørende i en  

 af de kontraherende stater anvender til udøvelse af frit erhverv i den anden  

 kontraherende stat, herunder også fortjeneste ved afståelse af selve det  

 faste driftssted (særskilt eller sammen med hele foretagendet), eller af et  

 sådant fast sted, kan beskattes i den anden stat.
Fortjeneste ved afståelse  

 af aktiver, der ikke består i fast ejendom, og som er af den i artikel 22,  

 stykke 3, omhandlede art, kan dog kun beskattes i den kontraherende stat, der  

 i henhold til den nævnte artikel har beskatningsretten til sådanne aktiver.
 3. Fortjeneste ved afståelse af alle andre aktiver end  

 de i stykke 1 og 2 omhandlede kan kun beskattes i den kontraherende stat,  

 hvori afhænderen er hjemmehørende.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en af de kontraherende stater, kan kun beskattes i denne  

 stat, medmindre den pågældende til udøvelse af sin virksomhed har et fast  

 sted, der til stadighed står til hans rådighed i den anden kontraherende  

 stat.
Såfremt den pågældende har et sådant fast sted, kan den del af  

 indkomsten, der kan henføres til dette faste sted, beskattes i den anden  

 kontraherende stat.
 2. Udtrykket "frit erhverv" indbefatter især  

 selvstændig videnskabelig, litterær, kunstnerisk, opdragende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personlige tjenesteydelser 1. Såfremt bestemmelserne i artiklerne 16, 18 og 19  

 ikke finder anvendelse, kan gage, løn og andet lignende vederlag for  

 personligt arbejde, oppebåret af en person, som er hjemmehørende i en af de  

 kontraherende stater, kun beskattes i denne stat, medmindre arbejdet udføres  

 i den anden kontraherende stat.
Udføres arbejdet der, kan det derfor opnåede  

 vederlag beskattes i denne anden stat.
2. Uanset stykke 1 kan vederlag, som en person, der er  

 hjemmehørende i en af de kontraherende stater, oppebærer for tjenesteydelser,  

 udført i den anden kontraherende stat, kun beskattes i den førstnævnte stat i  

 tilfælde, hvor 3. Uanset de foranstående bestemmelser i denne artikel  

 kan vederlag for personligt arbejde, der udføres om bord på et skib eller et  

 luftfartøj i international trafik, beskattes i den kontraherende stat, i  

 hvilken foretagendets virkelige ledelse har sit sæde.
Beskattes sådanne  

 vederlag ikke i denne stat, kan de beskattes i den anden kontraherende stat.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en af de kontraherende stater, i hans egenskab af medlem  

 af bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 17 Kunstnere og sportsfolk Uanset bestemmelserne i artikel 7, 14 og 15 kan indkomst, som erhverves af  

 professionelle kunstnere, såsom teater-, film-, radio- eller  

 fjernsynskunstnere og musikere samt af sportsfolk for deres i denne egenskab  

 personligt udøvede virksomhed, beskattes i den kontraherende stat, i hvilken  

 de udøver denne virksomhed.
Dette gælder også for indkomst, som tilflyder  

 eller overlades en anden person for kunstnerens, sportsmandens eller  

 artistens virksomhed.
Artikel 18 Pensioner Medmindre artikel 19 finder anvendelse, kan pensioner og andre lignende  

 vederlag, der udbetales for tidligere tjenesteydelser til en person, der er  

 hjemmehørende i en af de kontraherende stater, kun beskattes i denne stat.
Artikel 19 Offentlige hverv Beløb, herunder pensioner, der udbetales direkte af eller af fonds  

 oprettet af en af de kontraherende stater, af en af dens administrative  

 underafdelinger eller lokale myndigheder eller af en offentligretlig juridisk  

 person i denne kontraherende stat, til en fysisk person som tjenestevederlag,  

 kan kun beskattes i denne stat.
Dog kan vederlag - bortset fra pensioner -  

 for tjeneste, der udføres i den anden kontraherende stat af en statsborger i  

 denne stat, som ikke tillige er statsborger i den førstnævnte stat, kun  

 beskattes i den anden stat.
Artikel 20 Studerende Beløb, som en studerende, praktikant eller lærling, som er eller tidligere  

 var hjemmehørende i en af de kontraherende stater, modtager til underhold,  

 studium eller uddannelse, medens han udelukkende i studie- eller  

 uddannelsesøjemed opholder sig i den anden kontraherende stat, beskattes ikke  

 i denne anden stat, for så vidt de tilflyder ham fra kilder uden for denne.
Artikel 21 Indkomst, der ikke udtrykkelig er omtalt Indkomst, der oppebæres af en i en af de kontraherende stater  

 hjemmehørende person, og som ikke er udtrykkelig omtalt i de foregående  

 artikler, kan kun beskattes i denne stat.
Beskatning af formue Artikel 22 Formue 1. Formue, bestående i fast ejendom som defineret i  

 artikel 6, stykke 2, kan beskattes i den kontraherende stat, i hvilken  

 ejendommen er beliggende.
 2. Formue, bestående i aktiver, der udgør en del af  

 erhvervsformuen i et foretagendes faste driftssted eller i aktiver, der hører  

 til et fast sted anvendt til udøvelse af frit erhverv, kan beskattes i den af  

 de kontraherende stater, i hvilken det faste driftssted eller det faste sted  

 er beliggende.
 3. Skibe og luftfartøjer, der benyttes i international  

 trafik, og aktiver - bortset fra fast ejendom - som anvendes i sådan skibs-  

 og luftfartsvirksomhed, kan kun beskattes i den kontraherende stat, i hvilken  

 foretagendets virkelige ledelse har sit sæde.
 4. Alle andre arter af formue, tilhørende en person,  

 som er hjemmehørende i en af de kontraherende stater, kan kun beskattes i  

 denne stat.
Metoder til ophævelse af dobbeltbeskating Artikel 23 1. For så vidt angår en i Danmark hjemmehørende  

 person, er Danmark berettiget til i beskatningsgrundlaget at medtage også de  

 indkomster og formuedele, hvortil Schweiz i medfør af de foregående artikler  

 har beskatningsretten.
Danmark vil i de skatter, der beregnes af den samlede  

 indkomst eller samlede formue, fradrage den del heraf, der forholdsmæssigt  

 svarer til den indkomst eller de formuedele med hensyn til hvilke, Schweiz  

 ifølge de foregående artikler har beskatningsretten.
 2. For så vidt angår en i Schweiz hjemmehørende  

 person, fritager Schweiz den indkomst eller de formuedele, hvortil Danmark i  

 medfør af de foregående artikler har beskatningsretten, fra beskatning.  

 Imidlertid kan Schweiz ved beregningen af skatten af den pågældende persons  

 øvrige indkomst eller øvrige formuedele anvende den skattesats, som ville  

 være bragt i anvendelse, hvis den fritagne indkomst eller formuedele ikke var  

 blevet fritaget for beskatning.
 3. En i Schweiz hjemmehørende fysisk person, som ikke  

 der er fuldt skattepligtig for så vidt angår alle indkomster, der ifølge  

 dette lands skattelovgivning er almindelig skattepligt undergivet, og som  

 efter dansk ret med hensyn til de i artikel 2 i denne aftale nævnte danske  

 skatter beskattes som en i Danmark hjemmehørende person, kan uanset andre  

 bestemmelser i denne aftale beskattes i Danmark; Danmark indrømmer dog  

 fradrag for alle i Schweiz betalte skatter af indkomst og formue i sine  

 skatter.
 Der er enighed om, at dette stykke kun gælder for personer, som er flyttet  

 fra Danmark mindre end fire år tidligere, og i intet tilfælde for schweiziske  

 statsborgere.
Særlige bestemmelser Artikel 24 Ikke-diskriminering 1. Statsborgere i en af de kontraherende stater skal  

 ikke i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som statsborgere i den anden stat under  

 samme forhold er eller måtte blive underkastet.
 2. Udtrykket "statsborgere" betyder:
 3. Beskatningen af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være ugunstigere i denne anden stat end beskatning af  

 foretagender i denne anden stat, der udøver samme virksomhed.
 Denne bestemmelse skal ikke kunne fortolkes som forpligtende en af de  

 kontraherende stater til at tilstå personer, som er hjemmehørende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den indrømmer de personer, der er bosat inden for dens eget  

 område som følge af personlig stilling eller forsørgerpligt over for familie.
 4. Foretagender i en af de kontraherende stater, hvis  

 formue helt eller delvis ejes eller kontrolleres, direkte eller indirekte, af  

 en eller flere i den anden kontraherende stat hjemmehørende personer, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i den  

 førstnævnte stat er eller måtte blive underkastet.
 5. Udtrykket "beskatning" betyder i denne  

 artikel skatter af enhver art og betegnelse.
Artikel 25 Fremgangsmåden ved indgåelse af gensidige aftaler 1. Mener en person, der er hjemmehørende i en af de  

 kontraherende stater, at foranstaltninger, som er truffet af en eller begge  

 de kontraherende stater, resulterer eller vil resultere i en beskatning af  

 ham, som ikke er i overensstemmelse med denne overenskomst, kan han, uanset  

 hvilke retsmidler der står til rådighed ifølge disse staters nationale  

 lovgivning, forelægge sin sag for den kompetente myndighed i den  

 kontraherende stat, i hvilken han er hjemmehørende.
 2. Den kompetente myndighed skal, hvis indsigelsen  

 forekommer den begrundet, og hvis den ikke selv kan nå til en passende  

 løsning, bestræbe sig på at løse sagen ved gensidig aftale med den kompetente  

 myndighed i den anden kontraherende stat med henblik på at undgå en  

 beskatning, der ikke er i overensstemmelse med overenskomsten.
3. De kompetente myndigheder i de kontraherende stater  

 skal bestræbe sig på ved gensidig aftale at løse enhver vanskelighed eller  

 ethvert tvivlspørgsmål, der måtte opstå med hensyn til fortolkningen eller  

 praktiseringen af overenskomsten.
De kan også rådføre sig med hinanden for at  

 undgå dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler i  

 overensstemmelse med de foregående stykker.
Hvor det for tilvejebringelsen af  

 enighed skønnes ønskeligt, at der finder en mundtlig meningsudveksling sted,  

 kan en sådan ske i en komite bestående af repræsentanter for de kompetente  

 myndigheder i de kontraherende stater.
Artikel 26 Tilbagebetalingsprocedure 1. Foretages der i en af de kontraherende stater  

 indeholdelse af skat af udbytte, rente eller royalties (ved kilden), berøres  

 retten til indeholdelse af skat ikke af denne overenskomst.
 2. Den (ved kilden) indeholdte skat skal imidlertid  

 tilbagebetales efter andragende, for så vidt dens opkrævning er begrænset af  

 overenskomsten.
 3. Fristen for andragende om tilbagebetaling er tre år  

 regnet fra udløbet af det kalenderår, hvori udbyttet, renten eller royaltyen  

 er forfaldet til betaling.
 4. Indgivne andragender skal altid indeholde en  

 officiel attestation fra den stat, hvori den skattepligtige er hjemmehørende,  

 om, at forudsætningerne for fuld skattepligt i denne stat er til stede.
 5. De kompetente myndigheder vil i medfør af artikel  

 25 træffe aftale om de nærmere enkeltheder vedrørende fremgangsmåden.
Artikel 27 Udveksling af oplysninger 1. De kontraherende staters kompetente myndigheder kan  

 på begæring udveksle sådanne oplysninger, som kan opnås i medfør af de  

 respektive landes skattelovgivning inden for rammerne af normal  

 forvaltningspraksis, og som er nødvendige for en rigtig gennemførelse af  

 denne overenskomst.
Enhver oplysning, der således udveksles, skal holdes  

 hemmelig og må ikke meddeles til nogen, der ikke er beskæftiget med  

 påligningen eller opkrævningen af de skatter, som omfattes af denne  

 overenskomst, henholdsvis med retsbehandling eller strafforfølgning  

 vedrørende disse.
Der må ikke udveksles oplysninger, som ville røbe nogen  

 handels- eller bankhemmelighed, erhvervsmæssig eller faglige hemmeligheder  

 eller forretningsmetoder.
 2. Bestemmelserne i denne artikel skal i intet  

 tilfælde kunne fortolkes således, at der pålægges nogen af de kontraherende  

 stater pligt til at foretage forvaltningsakter, der afviger fra dens egne  

 regler eller egen forvaltningspraksis eller strider mod den pågældende stats  

 suverænitet, dens sikkerhed, dens almene interesser eller ordre public, eller  

 til at meddele oplysninger, som ikke kan fremskaffes ifølge dens egen  

 lovgivning og i medfør af lovene i den stat, der fremsætter begæring om  

 oplysninger.
Artikel 28 Forskellige bestemmelser 1. Et uafsluttet dødsbo anses som hjemmehørende i den  

 kontraherende stat, hvor arveladeren har været hjemmehørende i medfør af  

 artikel 4.
2. Indkomst, der hidrører fra et dødsbo, eller formue,  

 der tilhører et sådant, kan beskattes i henhold til denne overenskomsts  

 bestemmelser hos en erhverver i den anden kontraherende stat i det omfang, i  

 hvilket det uafsluttede dødsbo ikke selv underkastes beskatning af den  

 pågældende indkomst og formue i den kontraherende stat, i hvilken arveladeren  

 havde sin sidste bopæl.
De kompetente myndigheder i de kontraherende stater  

 vil i givet fald træffe aftale til undgåelse af dobbeltbeskatning i  

 enkelttilfælde.
 3. Bidrag fra schweiziske statsborgere, som er  

 hjemmehørende i Danmark, til den offentlige schweiziske forsikring for ældre,  

 efterladte og invalider (AHV) tillades i Danmark fradraget den skattepligtige  

 indkomst.
 4. Bidrag, som en i den ene af de kontraherende stater  

 hjemmehørende fysisk person, der ikke er statsborger i denne kontraherende  

 stat, betaler til en skattemæssigt anerkendt personalepensionsordning i den  

 anden kontraherende stat, hvoraf vedkommende allerede var medlem, før han  

 blev hjemmehørende i den førstnævnte kontraherende stat, kan i førstnævnte  

 kontraherende stat fradrages vedkommendes skattepligtige indkomst på samme  

 måde som bidrag til en skattemæssigt anerkendt personalepensionsordning i  

 denne stat; arbejdsgiverens bidrag anses i dette tilfælde ikke som  

 skattepligtig indkomst for arbejdstageren.
Artikel 29 Diplomatiske og konsulære tjenestemænd 1. Denne overenskomst berører ikke de diplomatiske og  

 konsulære forrettigheder, som tilstås i kraft af folkerettens almindelige  

 regler eller i medfør af bestemmelser i særlige overenskomster.
 2. I det omfang, indkomst og formue på grund af de  

 diplomatiske eller konsulære forrettigheder, der tilstås en person i kraft af  

 folkerettens almindelige regler eller i medfør af særlige internationale  

 aftaler, ikke beskattes i modtagerstaten, tilkommer beskatningsretten  

 udsenderstaten.
 3. Ved anvendelsen af denne overenskomst skal  

 personer, som er medlemmer af en af de kontraherende staters diplomatiske  

 eller konsulære missioner i den anden kontraherende stat eller i en tredje  

 stat, samt personer, der står disse nær, anses for hjemmehørende i  

 udsendelsesstaten, hvis de er statsborgere i udsendelsesstaten, og hvis de  

 der beskattes af indkomst og formue på samme måde som personer, der er  

 hjemmehørende i denne stat.
 4. Denne overenskomst gælder ikke for internationale  

 organisationer, disses organer eller funktionærer og heller ikke for  

 medlemmer af en tredje stats diplomatiske eller konsulære repræsentationer  

 samt disse nærstående personer, der befinder sig i en af de kontraherende  

 stater, men som i ingen af de kontraherende stater indkomst- eller  

 formueskattemæssigt behandles som hjemmehørende der.
Artikel 30 Territorial udvidelse 1. Denne overenskomst kan enten i sin helhed eller med  

 de fornødne ændringer udvides til ethvert område af Danmark, som i henhold  

 til artikel 3, stykke 1 a) udtrykkeligt er holdt uden for overenskomsten, og  

 som pålægger skatter af samme eller af væsentlig samme karakter som de  

 skatter, overenskomsten finder anvendelse på.
En sådan udvidelse skal have  

 virkning fra det tidspunkt og med de ændringer og under de betingelser, som  

 måtte blive fastsat og aftalt mellem de kontraherende stater i noter, der  

 skal udveksles ad diplomatisk vej.
 2. Medmindre andet aftales mellem de kontraherende  

 stater, skal opsigelse af overenskomsten fra en af de kontraherende stater i  

 henhold til artikel 32 tillige medføre ophør af overenskomstens anvendelse på  

 ethvert område, hvortil den er blevet udvidet i henhold til denne artikel.
Slutbestemmelser Artikel 31 Ikrafttræden 1. Denne overenskomst træder i kraft, når det ved  

 noteudveksling bekræftes, at hver af de kontraherende stater har gennemført  

 de forfatningsmæssige foranstaltninger, som udkræves for ikrafttræden, og  

 overenskomsten skal herefter finde anvendelse 2. Med denne aftales ikrafttræden ophører  

 overenskomsten af 14. januar 1957 mellem Kongeriget Danmark og Det  

 schweiziske Forbund til undgåelse af dobbeltbeskatning vedrørende skatter af  

 indkomst og formue med at være i kraft.
Dens bestemmelser finder ikke længere  

 anvendelse på skatter, på hvilke nærværende overenskomst i medfør af stykke 1  

 finder anvendelse.
Artikel 32 Ophør Denne overenskomst forbliver i kraft, så længe den ikke er opsagt af en af  

 de kontraherende stater.
Enhver af de kontraherende stater kan opsige  

 overenskomsten ad diplomatisk vej under iagttagelse af en frist på mindst 6  

 måneder til ophør ved udgangen af et kalenderår.
I så fald finder  

 overenskomsten sidste gang anvendelse UDFÆRDIGET i Bern, den 23. november 1973  

 i to eksemplarer, på dansk og tysk, således at begge tekster har  

 samme gyldighed.
 For Kongeriget Danmark:
M.
G.
J.
Melchior For Det schweiziske Forbund:
Pierre Graber Overenskomsten trådte i medfør af artikel 31, stk. 1 i kraft den 15.  

 oktober 1974.
 Samme dato ophører den i artikel 31, stk. 2 nævnte overenskomst at have  

 virkning, jfr. udenrigsministeriets bekendtgørelse nr. 45 af 17. september  

 1957, Lovtidende C.
 I medfør af artikel 3, stk. 1 a) omfatter overenskomsten ikke Færøerne og  

 Grønland.
 Udenrigsministeriet, den 31. oktober  

 1974.
 Ove Guldberg.
