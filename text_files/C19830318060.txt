 Baggrund:
 -Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden.
 (Ikraftholdelsesbekendtgørelsen).
 -Bekendtgørelse nr. 505 af 19. november 1980 om sikkerhedsskiltning, som  

 ændret ved bekendtgørelse nr. 47 af 13. august 1982.
 -Arbejdstilsynets publikation nr. 25 om projektering af erhvervsbyggeri.
 Denne At-meddelelse oplyser om krav til udgangsforhold i forbindelse med  

 faste arbejdssteder.
 Arbejdsmiljølovgivningen fastsætter, at arbejdsrum og folkerum skal have  

 trapper og udgange, der sikrer, at de ansatte ved brand og andre  

 faresituationer selv kan redde sig ud fra fareområdet.
 Ud fra denne bestemmelse stilles efter arbejdstilsynets administrative  

 praksis følgende krav:
Generelt Der skal normalt være mindst 2 udgangsmuligheder.
Brand eller røg i  

 den ene udgangsvej må ikke hindre benyttelsen af den anden.
Den ene  

 udgangsmulighed kan være en nødudgang.
En nødudgang (nøddør) er en udgang,  

 der ikke bruges til daglig, men som kan bruges i en nødsituation, fx ved  

 brand.
 Een trappe kan dog være eneste udgangsmulighed for mindre virksomheder  

 (højst 150 kvadratmeter) inden for kontor eller liberalt erhverv, når trappen  

 opfylder bygningsreglementets særlige krav.
 Udgangsveje skal føre til det fri eller til anden brandcelle,  

 hvorfra der er udgang til det fri.
 Udgangsvej gennem fremmed lejemål kræver arbejdstilsynets tilladelse.
 Det skal klart fremgå af bygningens indretning eller af skilte, hvor  

 udgangene findes.
 Udgangsveje skal være tilstrækkeligt belyst ved dagslys eller  

 el-belysning.
Udgangsveje - også nødudgange - skal kunne passeres uhindret og farefrit i  

 deres fulde bredde.
Den frie højde under rør og lignende må intet sted være  

 mindre end 1,9 m.
Over trappers trinforkanter skal der være mindst 2 m fri  

 højde i ganglinien.
 Nøddøre og reservetrapper må ikke blokeres af inventar, varer, affald  

 eller lignende.
 Bygningsreglementet stiller visse krav til udgangsveje, bl.a. om den  

 brandtekniske udførelse.
Døre Døre i udgangsveje skal være uaflåste i arbejdstiden eller kunne åbnes  

 indefra uden brug af nøgle.
På nøddøre kan vrideren være dækket af en  

 plastkuppel, der kan slås af (glas tillades ikke).
Skydedøre eller hejsedøre medregnes ikke som udgangsmulighed.
Automatiske  

 døre tillades dog medregnet, hvis de opfylder en række krav, der sikrer, at  

 dørene under alle forhold kan tjene som flugtvej.
Blandt andet skal dørene  

 være indrettet, så de automatisk går i åben stilling og forblive åbne ved  

 fejl, strømsvigt eller lignende.
Døre fra lokaler, hvor et større antal personer opholder sig, bør åbne  

 udad.
Fra spiserum, hvor mere end 10 personer spiser samtidig, skal mindst 1  

 dør åbne udad.
 Fra visse kedelrum og fra rum, hvor der arbejdes med sundhedsfarlige,  

 brandfarlige eller eksplosionsfarlige stoffer eller processer, kræves  

 normalt, at mindst den ene udgang er en udadgående dør, der fører direkte  

 eller ad trappe til det fri.
 Døre til trapperum skal være selvlukkende og yde tilstrækkelig sikkerhed  

 mod udbredelse af ild og røg.
Trapper Trapper skal som hovedregel være i trapperum med udgang direkte eller  

 gennem forrum til det fri eller til anden brandcelle.
Trapper kan eventuelt sidde udvendigt på bygningen.
Udvendige trapper skal  

 være udført i beton, jern eller andet ikke brændbart materiale.
 Der bør intet sted være mere end 25 m til den nærmeste trappe og mere end  

 50 m til den næste.
 Hovedtrapper skal normalt være mindst 1 m brede, reservetrapper mindst 70  

 cm brede.
Vinduer og altaner Vinduer af en vis størrelse eller altaner kan bruges som nødudgang, hvis  

 de er højst 2 m over terræn.
Vinduets underkarm må højst være 1,2 m over  

 gulv.
Vinduet skal kunne åbnes uhindret og have beslag, der kan fastholde det  

 i åben stilling.
Der skal altid være uhindret adgang til vinduet eller  

 altanen, og det skal være muligt at komme fra vindue eller altan til terræn  

 uden ulykkesfare.
