1. Det meddeles herved, at der mellem Finansministeriet og  

 Statstjenestemændenes Centralorganisation II er indgået en rammeaftale om  

 turnusordning.
Aftalen vedhæftes som bilag til dette cirkulære.
2. Formålet med aftalen er at skabe bedre rammer for den lokale  

 efteruddannelsespolitik samt at fremme mobiliteten.
De enkelte ministerier  

 kan som led i deres personalepolitik udfylde rammeaftalen under hensyn til de  

 lokale forhold ved at indgå aftaler om turnusordning med  

 Statstjenestemændenes Centralorganisation II.
Vælger ministeriet eller  

 styrelsen at indgå sådanne aftaler, skal rammeaftalen lægges til grund.
 3. Turnustjenesten bør tilrettelægges således, at den ikke  

 medfører lønnedgang, dvs. at den pågældende bevarer sin skalaløn (ekskl.  

 stedtillæg) og almindeligt tillæg.
 4. Henset til formålet med aftalen vil det være naturligt, at  

 deltagelse i turnustjeneste indgår i bedømmelsen ved ydelse af decentral løn.
5. Cirkulæret har virkning fra den 1. april 1995. Samtidig ophæves  

 Finansministeriets cirkulære af 14. maj 1993 (APD.nr. 28/93). (* 3) Finansministeriet Den 26. januar 1996 P.
M.
V.
E.
B.
Maianne Eltong Bilag RAMMEAFTALE MELLEM FINANSMINISTERIET OG STATSTJENESTEMÆNDENES CENTRALORGANISATION II OM TURNUSORDNING Mellem Finansministeriet og Statstjenestemændenes Centralorganisation II  

 er der enighed om følgende retningslinier for turnusordninger i ministerier  

 og styrelser:
 1. De enkelte ministerier eller de styrelser, der bliver  

 bemyndiget dertil, og Statstjenestemændenes Centralorganisation II eller de  

 tilsluttede organisationer, der bliver bemyndiget dertil, kan indgå lokale  

 aftaler om en turnusordning.
 2. Lokale turnusaftaler bevirker ingen indskrænkning i ledelsens  

 almindelige ret til at lede og fordele arbejdet, herunder adgangen til at  

 anvende tjenestemandslovens §§ 12 og 13.
3. Turnustjeneste eller lokale turnusaftaler må ikke medføre  

 tvungent bopælsskift.
Turnustjeneste, der medfører frivilligt bopælsskift,  

 udløser ikke flyttegodtgørelse.
 4. Ansatte, der er omfattet af en turnusordning, bør gøre tjeneste  

 på mindst 3 forskellige tjenestesteder/arbejdssteder inden for en periode af  

 10 år.
 5. Lokale turnusaftaler kan begrænses til visse grupper inden for  

 et ministerområde eller en styrelse, ligesom visse ansatte kan undtages,  

 f.eks. på grund af alder.
 6. I lokale turnusaftaler kan anføres, at det oprindelige  

 tjenestested vil se positivt på, at den pågældende ønsker at vende tilbage  

 til sit oprindelige tjenestested.
 7. Hvis den lokale turnusaftale indeholder mulighed for ekstern  

 turnus, kan det anføres, at der vil være mulighed for tjenestefrihed uden  

 løn.
 8. Denne rammeaftale har virkning fra den 1. april 1995 og kan  

 tidligst opsiges til den 1. april 1997. Samtidig ophæves rammeaftale af 29.  

 april 1993 mellem Finansministeriet og Statstjenestemændenes  

 Centralorganisation II om turnusordning.
