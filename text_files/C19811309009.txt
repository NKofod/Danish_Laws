I § 29 i miljøministeriets bekendtgørelse nr. 121 af 28. marts 1980 om  

 detailforhandling af levnedsmidler er det bestemt, at vareudvalget i  

 levnedsmiddeludsalg skal være således sammensat, at der ikke opstår risiko  

 for sundhedsfare eller skadelig påvirkning af levnedsmidlerne.
Det er  

 endvidere bestemt, at den lokale tilsynsmyndighed kan stille krav om en  

 begrænsning af mængden af en vare - såvel af levnedsmidler, som af andre  

 varer end levnedsmidler - med det formål at sikre en hygiejnisk forsvarlig  

 detailforhandling af levnedsmidler.
 Det er videre bestemt, at veterinærdirektoratet i fornødent omfang  

 udfærdiger vejledende retningslinjer for vareudvalg i levnedsmiddeludsalg.  

 Disse vejledende retningslinjer er givet i nærværende cirkulære om vareudvalg  

 i levnedsmiddeludsalg.
1. INDLEDNING Der sondres i cirkulæret mellem vareudvalg ved forhandling ved  

 selvbetjening og ved betjening og mellem, hvorvidt det enkelte levnedsmiddel  

 er et emballeret levnedsmiddel eller et uemballeret levnedsmiddel.
Uanset at  

 man herved undgår at angive et specifikt vareudvalg for konkrete  

 forretningstyper, har det dog været nødvendigt under afsnittet om det  

 vareudvalg, der må forhandles ved betjening, at give specielle forskrifter,  

 når »særlige« levnedsmiddelgrupper forhandles i uemballeret stand  

 (jfr. 4.1.-4.6.) eventuelt alene som hovedvare (jfr. 4.3.-4.6.).
Det skal dog præciseres, at for et levnedsmiddeludsalg, der forhandler  

 »særlige« uemballerede levnedsmidler, og som ikke kan placeres i de  

 nævnte »standardforretninger«, er vareudvalget nævnt under 4. ikke  

 umiddelbart gældende.
Levnedsmiddelkontrolenhederne må i sådanne sager  

 vurdere det pågældende udsalgs indretning og drift og derefter tillade det  

 vareudvalg, der skønnes sundhedsmæssigt forsvarligt, eventuelt ved at  

 begrænse eller udvide vareudvalget i forhold til cirkulærets tekst.
Noget  

 tilsvarende gør sig imidlertid også gældende for levnedsmiddeludsalg, som  

 umiddelbart er at henføre til cirkulærets »standardforretninger«,  

 f.eks. kan det komme på tale, at der fra de under 4.1. og 4.2. nævnte  

 levnedsmiddeludsalg ikke tillades forhandlet plukket og uåbnet fjerkræ (jfr.  

 4.1.1.d. og 4.2.1.b.), og at der fra de under 4.4. og 4.5. nævnte  

 levnedsmiddeludsalg ikke tillades forhandlet uemballeret konsumis, herunder  

 soft-ice (jfr. 4.4.1.d. og 4.5.1.b.).
 En konkret vurdering er imidlertid ikke begrænset til de ovennævnte  

 tilfælde, men bør principielt være generelt gældende, bl.a. fordi cirkulæret  

 ikke kan forventes at dække alle former for levnedsmiddeludsalg og alle  

 former for levnedsmiddelforhandling.
 Opmærksomheden skal henledes på, at hvor det er tilladt et  

 levnedsmiddeludsalg at forhandle et levnedsmiddel som et uemballeret  

 levnedsmiddel, er det også tilladt at forhandle det pågældende levnedsmiddel  

 i emballeret stand.
Det i det tidligere vareudvalgscirkulære anvendte begreb »delvis  

 færdigpakkede levnedsmidler«, som omfattede bl.a. levnedsmidler i  

 perforerede plastemballager, net og lign., er ikke gentaget i nærværende  

 cirkulære, der alene definerer »emballerede levnedsmidler« og  

 »uemballerede levnedsmidler«.
For emballerede levnedsmidler gælder  

 det, at emballagen skal yde en  tilstrækkelig beskyttelse mod  

 forurening såvel af levnedsmidlet som af omgivelserne.
Vurderingen af, om en emballage yder en sådan tilstrækkelig beskyttelse,  

 må afgøres af de lokale tilsynsmyndigheder ved vurdering såvel af det  

 anvendte materiale som af det miljø, hvor de pågældende levnedsmidler  

 placeres.
Dette vil bl.a. betyde, at brød helt emballeret i mikroperforerede  

 plastposer og æg i lukkede ægbakker normalt er at betragte som et emballeret  

 levnedsmiddel, medens forurenede levnedsmidler emballeret i emballage med  

 huller, som muliggør, at urenheder - f.eks. jord - falder ud, må betragtes  

 som uemballerede levnedsmidler.
2. DEFINITIONER 3. VAREUDVALG VED FORHANDLING AF LEVNEDSMIDLER VED  

 SELVBETJENING Følgende levnedsmidler kan forhandles ved selvbetjening:
 3.1. Uemballerede levnedsmidler.
 3.2. Emballerede levnedsmidler.
4. VAREUDVALG VED FORHANDLING AF LEVNEDSMIDLER VED  

 BETJENING Følgende levnedsmidler kan forhandles ved betjening:
 4.01. Uemballerede levnedsmidler.
 4.02. Emballerede levnedsmidler.
 For levnedsmiddeludsalg omfattet af efterfølgende punkter 4.1.-4.6. gælder  

 dog de i disse punkter anførte retningslinjer for vareudvalg.
 4.1. Levnedsmiddeludsalg, hvor der fra salgslokalet eller fra et  

 særskilt ekspeditionsområde detailforhandles uemballerede kød, slagteaffald  

 og kødvarer, må fra disse lokaler (områder) detailforhandle:
 4.1.1. Uemballerede levnedsmidler.
 4.1.2. Emballerede levnedsmidler , med undtagelse af rå kartofler  

 og rå rodfrugter.
 4.2. Levnedsmiddeludsalg, hvor der fra salgslokalet eller fra et  

 særskilt ekspeditionsområde detailforhandles uemballeret fisk, fiskevarer,  

 fjerkræ og vildt, må fra disse lokaler (områder) detailforhandle:
 4.2.1. Uemballerede levnedsmidler.
 4.2.2. Emballerede levnedsmidler, med undtagelse af rå kartofler  

 og rå rodfrugter.
 4.3. Levnedsmiddeludsalg, hvor der fra salgslokalet eller fra et  

 særskilt ekspeditionsområde som hovedvare detailforhandles uemballeret ost,  

 må fra disse lokaler (områder) detailforhandle:
 4.3.1. Uemballerede levnedsmidler.
 4.3.2. Emballerede levnedsmidler, med undtagelse af rå kartofler  

 og rå rodfrugter.
 4.4. Levnedsmiddeludsalg, hvor der fra salgslokalet eller fra et  

 særskilt ekspeditionsområde som hovedvare detailforhandles uemballeret brød,  

 kager og andet bagværk, må fra disse lokaler (områder) detailforhandle:
 4.4.1. Uemballerede levnedsmidler.
 4.4.2. Emballerede levnedsmidler, med undtagelse af rå kartofler  

 og rå rodfrugter.
 4.5. Levnedsmiddeludsalg, hvor der fra salgslokalet eller fra et  

 særskilt ekspeditionsområde som hovedvare detailforhandles uemballeret  

 chokolade og sukkervarer, må fra disse lokaler (områder) detailforhandle:
 4.5.1. Uemballerede levnedsmidler.
 4.5.2. Emballerede levnedsmidler, med undtagelse af rå kartofler  

 og rå rodfrugter.
 4.6. Levnedsmiddeludsalg, hvor der fra salgslokalet eller fra et  

 særskilt ekspeditionsområde som hovedvare detailforhandles uemballeret frugt  

 og grøntsager, må fra disse lokaler (områder) detailforhandle:
 4.6.1. Uemballerede levnedsmidler.
 4.6.2. Emballerede levnedsmidler, med undtagelse af fersk kød og  

 slagteaffald samt andre tilsvarende let fordærvelige levnedsmidler af  

 animalsk oprindelse i ikke-dybfrossen stand.
5. VAREUDVALG VED FORHANDLING AF ANDRE VARER END  

 LEVNEDSMIDLER Andre varer end levnedsmidler kan forhandles under forudsætning af, at de  

 - særligt for så vidt angår art og placering i levnedsmiddeludsalget - ikke  

 påvirker levnedsmidler eller vanskeliggør renholdelse af udsalgs- og  

 lagerlokaler.
 Dyrefoder i frosset stand skal opbevares i særskilt fryseindretning.  

 Såfremt denne indretning er synlig for publikum, skal den være forsynet med  

 en skiltning, der tydeligt viser, at de pågældende varer er dyrefoder.  

 Dyrefoder skal være tilvirket i overensstemmelse med gældende lovgivning  

 herom.
