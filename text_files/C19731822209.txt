 Ved fiannsministeriets bekendtgørelse af 15. marts 1973 er der med  

 virkning for udbetalinger, der sker fra og med 1. april 1973, sket ændring i  

 tabellen, der skal bruges ved træk af A-skat i dagpenge uden anvendelse af  

 skattekort.
 Ændringerne vedrører  størrelsen  af den foreløbige skat, der skal  

 trækkes.
 Forevises frikort, hvis maksimum ikke er nået, skal der ikke trækkes  

 A-skat men ske påtegning på frikortet.
 Tabellen bruges ved udbetaling af følgende arter af ydelser, der udbetales  

 som dagpenge:
 1. Strejke og lockoutgodtgørelser, jf.  

 finansministeriets bekendtgørelse af 28. marts 1969, § 1, nr. 4.
 2. Godtgørelse for tab af indtægt eller  

 arbejdsmuligheder under uddannelse m.v., jf. § 1, nr. 5.
 3. Dagpenge, der efter sygeforsikringslovens afsnit II  

 ydes til lønarbejdere i tilfælde af sygdom, jf. § 1, nr. 6 a.
 4. Dagpenge, der efter §§ 6-8 i loven om børnetilskud  

 og andre familieydelser ydes kvinder som erstatning for mistet  

 arbejdsfortjeneste ved fravær fra arbejde på grund af svangerskab og fødsel,  

 jf. § 1, nr. 6 b.
 5. Dagpenge, der ydes lønarbejdere i medfør af den  

 lovpligtige ulykkesforsikring, jf. § 1, nr. 6 c.
 6. Dagpenge efter loven om erstatning til  

 tilskadekomne værnepligtige m.fl., jf. § 1, nr. 66 d.
 Den foreløbige skat indeholdes i ovennævnte ydelser efter følgende satser.
 Overstiger ydelsen pr. dag 200 kr., beregnes den foreløbige skat som 85  

 kr. af de første 200 kr. og 60 pct. af resten.
