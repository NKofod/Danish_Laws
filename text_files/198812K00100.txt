Nr LSF 100 Forslag til Lov om visse miljøafgifter Fremsat af miljøministeren (Lone Dybkjær) den 17. november 1988 Vedtaget ved tredjebehandling den 15. december 1988 Lov nr. 834 af 21/12/1988 § 1. Der svares afgift til statskassen af:
 1) Engangsservice.
 2) Kemiske stoffer og produkter, der ved denne lovs ikrafttræden er  

 godkendelsespligtige efter kapitel 7 i lov om kemiske stoffer og produkter, i  

 emballager, der indeholder mindre end 1 kg eller 1 l i flydende form.
§ 2. Miljøministeren kan efter samråd med det efter § 37 i lov om  

 almindelig omsætningsafgift (merværdiafgift) nedsatte nævn fritage varer af  

 typer, der må antages udelukkende at blive anvendt til erhvervsmæssigt  

 formål, for afgift.
Miljøministeren kan endvidere efter samråd med nævnet  

 fritage varer for afgift, såfremt varernes anvendelse til teknisk brug eller  

 praktiske administrative hensyn i ganske særlig grad taler derfor.
 § 3. Afgift svares af den, der i erhvervsmæssigt øjemed fremstiller  

 afgiftspligtige varer eller driver mellemhandel med sådanne varer.
 Stk. 2. Afgift svares endvidere af den, der indfører afgiftspligtige varer  

 fra udlandet, for så vidt den pågældende ikke omfattes af bestemmelsen i stk.  

 1.
 Stk. 3. Ved auktionssalg svares afgift, såfremt varen hidrører fra en i  

 henhold til stk. 1 anmeldt virksomhed og ikke godtgøres at være afsat til en  

 sådan virksomhed.
§ 4. Enhver virksomhed, der fremstiller eller driver mellemhandel med  

 afgiftspligtige varer, skal være anmeldt til toldvæsenet, der som bevis  

 herfor udsteder et legitimationskort.
Kortet skal tilbageleveres ved  

 virksomhedens ophør som afgiftspligtig virksomhed.
 Stk. 2. Såfremt en virksomheds afgiftspligtige omsætning, bortset fra  

 udlevering til eget detailudsalg, efter toldvæsenets skøn må antages at blive  

 mindre end 10.000 kr. årligt eller mindre end 1/3 af omsætningen af  

 afgiftspligtige varer i virksomhedens detailudsalg, kan toldvæsenet, når  

 beskatning kan ske ved udlevering fra leverandørerne, træffe bestemmelse om,  

 at virksomheden ikke kan være anmeldt som afgiftspligtig virksomhed eller kun  

 kan indkøbe afgiftspligtige varer i afgiftsberigtiget stand.
 Stk. 3. I andre tilfælde, hvor afgiftspligtige virksomheder har eget  

 detailudsalg, kan toldvæsenet på nærmere fastsatte vilkår tillade, at  

 afgiftspligtige varer, der af virksomheden erhverves til detailudsalget,  

 indkøbes i afgiftsberigtiget stand.
§ 5. Den afgiftspligtige omsætning er den afgiftspligtige værdi af de  

 udleverede afgiftspligtige varer med fradrag af værdien af varer, der er  

 overført til anden anmeldt virksomhed eller udført til udlandet under  

 iagttagelse af nærmere af toldvæsenet fastsatte regler.
De udleverede varer  

 medregnes i omsætningen, uanset om varerne er endeligt solgt eller leveres i  

 konsignation eller på anden måde.
Til omsætningen henregnes også varer, der  

 forbruges eller benyttes af den afgiftspligtige eller udleveres uden  

 modydelse.
 Stk. 2. Overførsel af afgiftspligtige varer fra en i henhold til § 3, stk.  

 1, afgiftspligtig virksomhed til eget detailudsalg betragtes som en  

 afgiftspligtig omsætning.
 Stk. 3. En anmeldt virksomhed er kun berettiget til afgiftsfrit at modtage  

 afgiftspligtige varer, som er bestemt til videresalg eller af virksomheden  

 anvendes til fremstilling af afgiftspligtige varer under sådanne vilkår, at  

 fremstillingen af de pågældende varer skal anmeldes i henhold til § 3.
§ 6. De afgiftspligtige virksomheder hæfter for afgiften af de varer, der  

 er indført eller fremstillet af virksomheden eller tilført denne fra anden  

 virksomhed, medmindre afgiftspligten overføres til en anden anmeldt  

 virksomhed.
Såfremt den tilstedeværende beholdning af afgiftspligtige varer  

 er mindre end beholdningen ifølge regnskabet, tilsvares afgiften af det  

 manglende kvantum.
Toldvæsenet kan dog tillade, at varer, der på grund af  

 beskadigelse eller lignende er blevet uanvendelige, på nærmere fastsatte  

 betingelser fraskrives i lagerbeholdningen.
Endvidere frafaldes krav om  

 betaling af afgift for varer, der på en efter toldvæsenets skøn betryggende  

 måde godtgøres at være gået tabt for virksomheden ved indbrud eller brand.
§ 7. Den afgiftspligtige værdi er det vederlag, som modtageren skal yde  

 for varerne indbefattet afgift efter denne lov, hvorimod afgift efter lov om  

 almindelig omsætningsafgift ikke medregnes.
Kasserabatter og andre rabatter,  

 der er betinget af vilkår, som ikke er opfyldt ved leveringen, skal medregnes  

 i den afgiftspligtige værdi.
Til den afgiftspligtige værdi medregnes  

 endvidere i alle tilfælde agentprovision og lignende.
I tilfælde, hvor der  

 ikke finder modydelse sted, er den afgiftspligtige værdi virksomhedens  

 almindelige pris ved udleveringen af sådanne varer mod vederlag.
Kan en sådan  

 pris ikke konstateres, fastsættes den afgiftspligtige værdi af det efter § 37  

 i lov om almindelig omsætningsafgift (merværdiafgift) nedsatte nævn på  

 grundlag af virksomhedens indkøbspris med tillæg af de omkostninger og den  

 avance, der i almindelighed skønnes at indgå i den afgiftspligtige værdi for  

 sådanne varer.
 Stk. 2. Såfremt der ved afgiftsberigtigelsen af en vare mangler sådanne  

 dele, der er nødvendige ved brugen af varen, eller hvortil varen er  

 indrettet, kan det efter § 37 i lov om almindelig omsætningsafgift  

 (merværdiafgift) nedsatte nævn bestemme, at den afgiftspligtige værdi skal  

 forhøjes med et beløb svarende til værdien af de manglende dele.
§ 8. Såfremt en anmeldt virksomhed udleverer varer direkte til forbruger  

 eller til eget detailudsalg og virksomheden ikke sælger den pågældende vare  

 på anden måde i et sådant omfang, at der efter toldvæsenets skøn foreligger  

 en virkelig engrospris, er den afgiftspligtige værdi de pågældende varers  

 detailpris med et fradrag på 20 pct.
Til detailprisen medregnes afgift efter  

 denne lov, hvorimod afgift efter merværdiafgiftsloven ikke medregnes.
I  

 tilfælde, hvor der i øvrigt måtte bestå et interessefællesskab mellem en  

 anmeldt virksomhed og et detailudsalg, således at den ene virksomhed er  

 interesseret i det økonomiske udbytte af den anden virksomhed, kan  

 toldvæsenet kræve, at varer, der af den anmeldte virksomhed udleveres til det  

 pågældende detailudsalg, afgiftsberigtiges på samme måde som ved udleveringen  

 til eget detailudsalg.
 Stk. 2. På begæring af toldvæsenet er de pågældende virksomheder pligtige  

 at give toldvæsenet de fornødne oplysninger til bedømmelse af, hvorvidt der  

 foreligger et interessefællesskab af den i stk. 1 omhandlede art.
 § 9. Ved indførsel af varer indrømmes afgiftsfrihed i samme omfang og  

 under tilsvarende betingelser som fastsat for afgiftsfrihed efter § 29, stk.  

 3 og 11, i lov om almindelig omsætningsafgift (merværdiafgift).
 § 10. Afgiften udgør:
 1) For de i § 1, nr. 1, nævnte varer 1/3 af den afgiftspligtige værdi.
 2) For de i § 1, nr. 2, nævnte varer 1/6 af den afgiftspligtige værdi.
Stk. 2. Hvor afgift svares i forbindelse med indførslen, jf. § 11, stk. 5,  

 udgør afgiften for de i § 1, nr. 1, nævnte varer 50 pct. og for de i § 1, nr.  

 2, nævnte varer 20 pct. af en i overensstemmelse med reglerne om toldværdien  

 for værditoldpligtige varer fastsat værdi tillagt eventuel told og 20 pct. af  

 det derved udkomne beløb.
For beregningen af den nævnte værdi gælder de i §  

 29, stk. 2, 2. og 3. pkt., i lov om almindelig omsætningsafgift  

 (merværdiafgift) fastsatte bestemmelser.
 Stk. 3. Hvor afgift svares af auktionssalg, jf. § 11, stk. 6, udgør  

 afgiften for de i § 1, nr. 1, nævnte varer 50 pct. og for de i § 1, nr. 2,  

 nævnte varer 20 pct. af auktionskøbesummen indbefattet omkostninger, hvorimod  

 afgift efter merværdiafgiftsloven ikke medregnes.
 § 11. De afgiftspligtige virksomheder er pligtige efter udløbet af hver  

 afgiftsperiode på en måned og senest den 15. i den påfølgende måned til  

 toldvæsenet at afgive en af virksomhedens ansvarlige ledelse underskrevet  

 angivelse af den i månedens løb stedfundne afgiftspligtige omsætning samt  

 afgiftsbeløbet.
 Stk. 2. Afgiften af den afgiftspligtige omsætning for en måned skal  

 indbetales inden udgangen af den følgende måned.
 Stk. 3. Betales afgift ikke rettidigt, skal der betales 1,3 pct. i  

 månedlig rente for hver påbegyndt måned fra forfaldstidspunktet, dog mindst  

 10 kr. for en afgiftsperiode.
 Stk. 4. Hvis en virksomhed ikke betaler forfaldne afgifter rettidigt, kan  

 toldvæsenet pålægge virksomheden for fremtiden at afgive den i stk. 1  

 omhandlede angivelse for kortere perioder end en måned ad gangen samt pålægge  

 virksomheden en kortere betalingsfrist end den i stk. 2 foreskrevne.  

 Toldvæsenet kan i samme tilfælde pålægge en virksomhed at stille sikkerhed  

 for afgiftens betaling til forfaldstid.
Stk. 5. I de i § 3, stk. 2, omhandlede tilfælde svares afgift i  

 forbindelse med indførslen.
Afgiften afregnes efter reglerne i toldlovens  

 kapitel 8.
 Stk. 6. Afgiften af auktionssalg, jf. § 3, stk. 3, skal berigtiges inden 1  

 måned efter auktionens afholdelse.
 Stk. 7. Skatteministeren kan fastsætte bestemmelser om gebyr for  

 erindringsskrivelser vedrørende betaling af afgift m.v.
 § 12. Ved enhver udlevering af afgiftspligtige varer fra de anmeldte  

 virksomheder skal der udstedes en faktura med angivelse af varens art, mængde  

 og afgiftspligtige værdi.
Stk. 2. De anmeldte virksomheder skal føre det af toldvæsenet påbudte  

 regnskab over modtagne og udleverede afgiftspligtige varer.
Pligten for en  

 virksomhed til at føre særligt regnskab bortfalder, såfremt virksomhedens  

 regnskab af toldvæsenet anses for fyldestgørende som grundlag for  

 afgiftsberigtigelsen.
Stk. 3. De afgiftspligtige varer skal i de anmeldte virksomheder oplagres  

 særskilt.
Der skal mindst een gang årligt foretages en fuldstændig opgørelse  

 af lageret af afgiftspligtige varer.
 Stk. 4. Afgiftspligtige virksomheder med eget detailudsalg er pligtige at  

 mærke beholdningen af varer i detailudsalget med detailpris.
 Stk. 5. De anmeldte virksomheder skal i øvrigt iagttage de  

 kontrolforskrifter, som fastsættes af toldvæsenet.
 § 13. Det er forbudt detailudsalg at modtage afgiftspligtige varer til  

 afsætning i virksomheden, uden at der medfølger en af leverandøren udfærdiget  

 faktura med oplysning om leverandørens navn og adresse og varernes  

 afgiftspligtige værdi.
 Stk. 2. Detailudsalgene skal opbevare fakturaer over modtagne  

 afgiftspligtige varer, indtil afsætningen har fundet sted, dog mindst i 2 år.
 § 14. Ved returnering af afgiftsberigtigede varer til den afgiftspligtige  

 virksomhed, der har leveret varen, kan der ydes godtgørelse af den erlagte  

 afgift, såfremt leverandøren godtgør den pågældende salgssummen for varen  

 indbefattet afgiften, og returneringen finder sted inden 1 år.  

 Afgiftsgodtgørelse kan kun ske med et beløb svarende til afgiften beregnet  

 efter den på returneringstidspunktet gældende afgiftssats.
 Stk. 2. Toldvæsenet kan fastsætte regler om godtgørelse af afgift for  

 varer, der udføres til udlandet.
 § 15. Toldvæsenet har ret til at foretage eftersyn i de i henhold til  

 nærværende lov afgiftspligtige virksomheder og af disses regnskaber m.v.  

 Virksomhederne og myndighederne skal på begæring meddele enhver oplysning til  

 brug for kontrollen med afgifterne.
 Stk. 2. Leverandører af materialer eller dele til fremstilling af de i  

 henhold til nærværende lov afgiftspligtige varer er efter begæring af  

 kontrolmyndigheden pligtige at meddele denne oplysninger om leverancer til de  

 i henhold til nærværende lov afgiftspligtige virksomheder.
Stk. 3. Detailhandlere og andre, der forhandler afgiftspligtige varer, er  

 pligtige efter begæring af toldvæsenet at meddele dette oplysninger  

 vedrørende deres indkøb af sådanne varer.
Toldvæsenet har ret til at foretage  

 eftersyn af lagerbeholdninger og regnskaber m.v. hos de nævnte virksomheder.
§ 16. I tilfælde, hvor en virksomhed ikke fører de påbudte regnskaber  

 eller ikke fører dem på behørig måde, eller hvor den angivne afgiftspligtige  

 omsætning efter toldvæsenets skøn ikke er overensstemmende med de faktiske  

 forhold, kan toldvæsenet foretage en skønsmæssig ansættelse af den  

 afgiftspligtige omsætning.
I tilfælde, hvor ansættelse af den afgiftspligtige  

 omsætning skal ske for et tidsrum, i hvilket forskellige afgiftssatser har  

 været gældende, foretages særskilt ansættelse af den afgiftspligtige  

 omsætning i de enkelte afgiftssatsers gyldighedsperiode inden for det  

 pågældende tidsrum.
Stk. 2. Det skyldige afgiftsbeløb forfalder til betaling 14 dage efter  

 påkrav.
Betales afgiften ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken beløbet skal  

 betales af virksomheden, dog mindst 10 kr.
Stk. 3. Virksomheden kan indbringe ansættelsen for det efter § 37 i lov om  

 almindelig omsætningsafgift (merværdiafgift) nedsatte nævn.
Begæring om  

 indbringelse for nævnet skal være fremsat over for toldvæsenet senest 4 uger  

 efter, at virksomheden er gjort bekendt med ansættelsen.
 Stk. 4. Skatteministeren kan fastsætte bestemmelser om gebyr for  

 erindringsskrivelser vedrørende betaling af afgift m.v.
 § 17. Det efter § 37 i lov om almindelig omsætningsafgift (merværdiafgift)  

 nedsatte nævn har den endelige administrative afgørelse af:
 1) Spørgsmål om varers afgiftspligt.
 2) Spørgsmål om den afgiftspligtige værdi.
 3) Klager over foretagne skønsmæssige ansættelser, jf. § 16, stk. 3.
 Stk. 2. Andre afgørelser efter loven kan ikke indbringes for højere  

 administrativ myndighed.
 § 18. Såfremt skyldig afgift ikke betales senest 14 dage efter  

 indbetalingsfristens udløb, bortfalder retten til at drive den  

 afgiftspligtige virksomhed, indtil det skyldige beløb er betalt.
 § 19. Når indehaveren af en i henhold til nærværende lov afgiftspligtig  

 virksomhed dør eller hans bo tages under konkursbehandling, skal skifteretten  

 uopholdelig give toldvæsenet meddelelse herom.
 Stk. 2. For erlæggelse af afgift i henhold til bestemmelserne i denne lov  

 hæfter såvel virksomhedens ejer som dens bestyrer, forpagter og lignende.
 § 20. Toldvæsenet kan tilbagekalde en i henhold til denne lov meddelt  

 afgiftsfritagelse, såfremt den pågældende overtræder de til  

 afgiftsfritagelsen knyttede betingelser.
 § 21. Med bøde straffes den, der forsætligt eller groft uagtsomt:
 1) Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2) Overtræder § 4, stk. 1, § 5, stk. 3, § 8, stk. 2, § 11, stk. 1, § 12,  

 stk. 1, stk. 2, 1. pkt., og stk. 3-5, § 13 og § 15, stk. 1, 2. pkt., stk. 2  

 og stk. 3, 1. pkt.
 3) Tilsidesætter vilkår, der er fastsat efter § 5, stk. 3, og § 6, 3. pkt.
 4) Undlader at efterkomme et påbud, der er meddelt i medfør af § 8, stk.  

 1, 3. pkt., og § 11, stk. 4, 1. pkt., om angivelse for kortere perioder end  

 en måned.
5) Fortsætter driften af en afgiftspligtig virksomhed, når retten til at  

 drive sådan virksomhed er bortfaldet efter § 18 og toldvæsenet har meddelt  

 virksomheden dette, eller 6) overdrager, erhverver eller tilegner sig varer, hvoraf der ikke er  

 betalt afgift, som skulle have været betalt efter loven, eller forsøger  

 herpå.
 Stk. 2. I forskrifter, der udstedes i medfør af loven, kan der fastsættes  

 straf af bøde for den, der forsætligt eller groft uagtsomt overtræder  

 bestemmelser i forskrifterne.
 Stk. 3. Den, der begår en af de i stk. 1 nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel i  

 indtil 2 år.
 Stk. 4. Er en overtrædelse begået af et aktieselskab, anpartsselskab,  

 andelsselskab eller lignende, kan bødeansvar pålægges selskabet som sådant.
 § 22. Skønnes en overtrædelse ikke at ville medføre højere straf end bøde,  

 kan toldvæsenet tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelse  

 inddrevet eller afsonet, bortfalder videre forfølgning.
Stk. 4. Når sager om de i § 21 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 23. Det påhviler politiet at underrette toldvæsenet om de til dets  

 kundskab kommende overtrædelser eller omgåelser af denne lov samt på begæring  

 derom at yde bistand til opklaring heraf.
 § 24. Toldvæsenet bemyndiges til at fastsætte de fornødne regler til  

 gennemførelse af beskatningen efter nærværende lov og herunder foreskrive, at  

 der i de afgiftspligtige virksomheder skal foretages en fuldstændig opgørelse  

 af lageret af afgiftspligtige varer ved lovens ikrafttræden.
 § 25. Miljøministeren bemyndiges til at afholde de med lovens  

 gennemførelse forbundne udgifter.
Ikrafttræden og overgangsbestemmelser § 26. Loven træder i kraft den 1. januar 1989.
 Stk. 2. Afgiften finder anvendelse på afgiftspligtige varer, som efter  

 lovens ikrafttræden udleveres fra registrerede virksomheder eller angives til  

 fortoldning.
 § 27. I lov om forbrugsbegrænsende foranstaltninger, jf. lovbekendtgørelse  

 nr. 618 af 14. oktober 1988, foretages følgende ændringer:
 1. I § 1 ophæves nr. 2 og 3.
 2. I § 13, stk. 1, ophæves nr. 2.
3. I § 13, stk. 2, udgår »og for de i § 1, nr. 2 og 3, nævnte  

 varer 20 pct.« 4. I § 13, stk. 3, udgår »og for de i § 1, nr. 2 og 3, nævnte  

 varer 20 pct.« Stk. 2. Miljøministeren kan efter forhandling med skatteministeren  

 fastsætte de fornødne overgangsbestemmelser.
 § 28. Loven gælder ikke for Færøerne og Grønland.
Oprindeligt fremsat forslag § 1. Der svares afgift til statskassen af:
 1) Engangsservice.
 2) Kemiske stoffer og produkter, der ved denne lovs ikrafttræden er  

 godkendelsespligtige efter kapitel 7 i lov om kemiske stoffer og produkter, i  

 emballager, der indeholder mindre end 1 kg eller 1 l i flydende form.
 § 2. Miljøministeren kan fritage varer for afgift, såfremt varernes  

 anvendelse eller praktiske administrative hensyn i ganske særlig grad taler  

 herfor.
 § 3. Afgift svares af den, der i erhvervsmæssigt øjemed fremstiller  

 afgiftspligtige varer eller driver mellemhandel med sådanne varer.
 Stk. 2. Afgift svares endvidere af den, der indfører afgiftspligtige varer  

 fra udlandet, for så vidt den pågældende ikke omfattes af bestemmelsen i stk.  

 1.
 Stk. 3. Ved auktionssalg svares afgift, såfremt varen hidrører fra en i  

 henhold til stk. 1 anmeldt virksomhed og ikke godtgøres at være afsat til en  

 sådan virksomhed.
§ 4. Enhver virksomhed, der fremstiller eller driver mellemhandel med  

 afgiftspligtige varer, skal være anmeldt til toldvæsenet, der som bevis  

 herfor udsteder et legitimationskort.
Kortet skal tilbageleveres ved  

 virksomhedens ophør som afgiftspligtig virksomhed.
 Stk. 2. Såfremt en virksomheds afgiftspligtige omsætning - bortset fra  

 udlevering til eget detailudsalg - efter toldvæsenets skøn må antages at  

 blive mindre end 10.000 kr. årligt eller mindre end 1/3 af omsætningen af  

 afgiftspligtige varer i virksomhedens detailudsalg, kan toldvæsenet, når  

 beskatning kan ske ved udlevering fra leverandørerne, træffe bestemmelse om,  

 at virksomheden ikke kan være anmeldt som afgiftspligtig virksomhed eller kun  

 kan indkøbe afgiftspligtige varer i afgiftsberigtiget stand.
 Stk. 3. I andre tilfælde, hvor afgiftspligtige virksomheder har eget  

 detailudsalg, kan toldvæsenet på nærmere fastsatte vilkår tillade, at  

 afgiftspligtige varer, der af virksomheden erhverves til detailudsalget,  

 indkøbes i afgiftsberigtiget stand.
§ 5. Den afgiftspligtige omsætning er den afgiftspligtige værdi af de  

 udleverede afgiftspligtige varer med fradrag af værdien af varer, der er  

 overført til anden anmeldt virksomhed eller udført til udlandet under  

 iagttagelse af nærmere af toldvæsenet fastsatte regler.
De udleverede varer  

 medregnes i omsætningen, uanset om varerne er endeligt solgt eller leveres i  

 konsignation eller på anden måde.
Til omsætningen henregnes også varer, der  

 forbruges eller benyttes af den afgiftspligtige eller udleveres uden  

 modydelse.
 Stk. 2. Overførsel af afgiftspligtige varer fra en i henhold til § 3, stk.  

 1, afgiftspligtig virksomhed til eget detailudsalg betragtes som en  

 afgiftspligtig omsætning.
 Stk. 3. En anmeldt virksomhed er kun berettiget til afgiftsfrit at modtage  

 afgiftspligtige varer, som er bestemt til videresalg eller af virksomheden  

 anvendes til fremstilling af afgiftspligtige varer under sådanne vilkår, at  

 fremstillingen af de pågældende varer skal anmeldes i henhold til § 3.
§ 6. De afgiftspligtige virksomheder hæfter for afgiften af de varer, der  

 er indført eller fremstillet af virksomheden eller tilført denne fra anden  

 virksomhed medmindre afgiftspligten overføres til en anden anmeldt  

 virksomhed.
Såfremt den tilstedeværende beholdning af afgiftspligtige varer  

 er mindre end beholdningen ifølge regnskabet, tilsvares afgiften af det  

 manglende kvantum.
Toldvæsenet kan dog tillade, at varer, der på grund af  

 beskadigelse eller lignende er blevet uanvendelige, på nærmere fastsatte  

 betingelser fraskrives i lagerbeholdningen; endvidere frafaldes krav om  

 betaling af afgift for varer, der på en efter toldvæsenets skøn betryggende  

 måde godtgøres at være gået tabt for virksomheden ved indbrud eller brand.
§ 7. Den afgiftspligtige værdi er det vederlag, som modtageren skal yde  

 for varerne indbefattet afgift efter denne lov, hvorimod afgift efter lov om  

 almindelig omsætningsafgift ikke medregnes.
Kasserabatter og andre rabatter,  

 der er betinget af vilkår, som ikke er opfyldt ved leveringen, skal medregnes  

 i den afgiftspligtige værdi.
Til den afgiftspligtige værdi medregnes  

 endvidere i alle tilfælde agentprovision og lignende.
I tilfælde, hvor der  

 ikke finder modydelse sted, er den afgiftspligtige værdi virksomhedens  

 almindelige pris ved udleveringen af sådanne varer mod vederlag.
Kan en sådan  

 pris ikke konstateres, fastsættes den afgiftspligtige værdi af det efter § 37  

 i merværdiafgiftsloven nedsatte nævn på grundlag af virksomhedens indkøbspris  

 med tillæg af de omkostninger og den avance, der i almindelighed skønnes at  

 indgå i den afgiftspligtige værdi for sådanne varer.
§ 8. Såfremt en anmeldt virksomhed udleverer varer direkte til forbruger  

 eller til eget detailudsalg og virksomheden ikke sælger den pågældende vare  

 på anden måde i et sådant omfang, at der efter toldvæsenets skøn foreligger  

 en virkelig engrospris, er den afgiftspligtige værdi de pågældende varers  

 detailpris med et fradrag på 20 pct.
Til detailprisen medregnes afgift efter  

 denne lov, hvorimod afgift efter merværdiafgiftsloven ikke medregnes.
I  

 tilfælde, hvor der i øvrigt måtte bestå et interessefællesskab mellem en  

 anmeldt virksomhed og et detailudsalg, således at den ene virksomhed er  

 interesseret i det økonomiske udbytte af den anden virksomhed, kan  

 toldvæsenet kræve, at varer, der af den anmeldte virksomhed udleveres til det  

 pågældende detailudsalg, afgiftsberigtiges på samme måde som ved udleveringen  

 til eget detailudsalg.
 Stk. 2. På begæring af toldvæsenet er de pågældende virksomheder pligtige  

 at give toldvæsenet de fornødne oplysninger til bedømmelse af, hvorvidt der  

 foreligger et interessefællesskab af den i stk. 1 omhandlede art.
 § 9. Ved indførsel af varer indrømmes afgiftsfrihed i samme omfang og  

 under tilsvarende betingelser som fastsat for afgiftsfrihed efter  

 merværdiafgiftslovens § 29, stk. 3 og 11.
 § 10. Afgiften udgør:
 1) For de i § 1, nr. 1, nævnte varer 1/3 af den afgiftspligtige værdi.
 2) For de i § 1, nr. 2, nævnte varer 1/6 af den afgiftspligtige værdi.
Stk. 2. Hvor afgift svares i forbindelse med indførslen, jf. § 11, stk. 5,  

 udgør afgiften for de i § 1, nr. 1, nævnte varer 50 pct., og for de i § 1,  

 nr. 2, nævnte varer 20 pct., af en i overensstemmelse med reglerne om  

 toldværdien for værditoldpligtige varer fastsat værdi tillagt eventuel told  

 og 20 pct. af det derved udkomne beløb.
For beregningen af den nævnte værdi  

 gælder de i merværdiafgiftslovens § 29, stk. 2, 2. og 3. pkt., fastsatte  

 bestemmelser.
 Stk. 3. Hvor afgift svares af auktionssalg, jf. § 11, stk. 6, udgør  

 afgiften for de i § 1, nr. 1, nævnte varer 50 pct. og for de i § 1, nr. 2,  

 nævnte varer 20 pct. af auktionskøbesummen indbefattet omkostninger, hvorimod  

 afgift efter merværdiafgiftsloven ikke medregnes.
 § 11. De afgiftspligtige virksomheder er pligtige efter udløbet af hver  

 afgiftsperiode på en måned og senest den 15. i den påfølgende måned til  

 toldvæsenet at afgive en af virksomhedens ansvarlige ledelse underskrevet  

 angivelse af den i månedens løb stedfundne afgiftspligtige omsætning samt  

 afgiftsbeløbet.
 Stk. 2. Afgiften af den afgiftspligtige omsætning for en måned skal  

 indbetales inden udgangen af den følgende måned.
 Stk. 3. Betales afgift ikke rettidigt, skal der betales 1,3 pct. i  

 månedlig rente for hver påbegyndt måned fra forfaldstidspunktet, dog mindst  

 10 kr. for en afgiftsperiode.
 Stk. 4. Hvis en virksomhed ikke betaler forfaldne afgifter rettidigt, kan  

 toldvæsenet pålægge virksomheden for fremtiden at afgive den i stk. 1  

 omhandlede angivelse for kortere perioder end en måned ad gangen samt pålægge  

 virksomheden en kortere betalingsfrist end den i stk. 2 foreskrevne.  

 Toldvæsenet kan i samme tilfælde pålægge en virksomhed at stille sikkerhed  

 for afgiftens betaling til forfaldstid.
Stk. 5. I de i § 3, stk. 2, omhandlede tilfælde svares afgift i  

 forbindelse med indførslen.
Afgiften afregnes efter reglerne i toldlovens  

 kapitel 8.
 Stk. 6. Afgiften af auktionssalg, jf. § 3, stk. 3, skal berigtiges inden 1  

 måned efter auktionens afholdelse.
 § 12. Ved enhver udlevering af afgiftspligtige varer fra de anmeldte  

 virksomheder skal der udstedes en faktura med angivelse af varens art, mængde  

 og afgiftspligtige værdi.
Stk. 2. De anmeldte virksomheder skal føre det af toldvæsenet påbudte  

 regnskab over modtagne og udleverede afgiftspligtige varer.
Pligten for en  

 virksomhed til at føre særligt regnskab bortfalder, såfremt virksomhedens  

 regnskab af toldvæsenet anses for fyldestgørende som grundlag for  

 afgiftsberigtigelsen.
Stk. 3. De afgiftspligtige varer skal i de anmeldte virksomheder oplagres  

 særskilt.
Der skal mindst een gang årligt foretages en fuldstændig opgørelse  

 af lageret af afgiftspligtige varer.
 Stk. 4. Afgiftspligtige virksomheder med eget detailudsalg er pligtige at  

 mærke beholdningen af varer i detailudsalget med detailpris.
 Stk. 5. De anmeldte virksomheder skal i øvrigt iagttage de  

 kontrolforskrifter, som fastsættes af toldvæsenet.
 § 13. Det er forbudt detailudsalg at modtage afgiftspligtige varer til  

 afsætning i virksomheden uden at der medfølger en af leverandøren udfærdiget  

 faktura med oplysning om leverandørens navn og adresse og varernes  

 afgiftspligtige værdi.
 Stk. 2. Detailudsalgene skal opbevare fakturaer over modtagne  

 afgiftspligtige varer, indtil afsætningen har fundet sted, dog mindst i 2 år.
 § 14. Ved returnering af afgiftsberigtigede varer til den afgiftspligtige  

 virksomhed, der har leveret varen, kan der ydes godtgørelse af den erlagte  

 afgift, såfremt leverandøren godtgør den pågældende salgssum men for varen  

 indbefattet afgiften, og returneringen finder sted inden 1 år.  

 Afgiftsgodtgørelse kan kun ske med et beløb svarende til afgiften beregnet  

 efter den på returneringstidspunktet gældende afgiftssats.
 Stk. 2. Toldvæsenet kan fastsætte regler om godtgørelse af afgift for  

 varer, der udføres til udlandet.
 § 15. Toldvæsenet har ret til at foretage eftersyn i de i henhold til  

 nærværende lov afgiftspligtige virksomheder og af disses regnskaber m.v.  

 Virksomhederne og myndighederne skal på begæring meddele enhver oplysning til  

 brug for kontrollen med afgifterne.
 Stk. 2. Leverandører af materialer eller dele til fremstilling af de i  

 henhold til nærværende lov afgiftspligtige varer er efter begæring af  

 kontrolmyndigheden pligtige at meddele denne oplysninger om leverancer til de  

 i henhold til nærværende lov afgiftspligtige virksomheder.
Stk. 3. Detailhandlere og andre, der forhandler afgiftspligtige varer, er  

 pligtige efter begæring af toldvæsenet at meddele denne oplysninger  

 vedrørende deres indkøb af sådanne varer.
Toldvæsenet har ret til at foretage  

 eftersyn af lagerbeholdninger og regnskaber m.v. hos de nævnte virksomheder.
§ 16. I tilfælde, hvor en virksomhed ikke fører de påbudte regnskaber  

 eller ikke fører dem på behørig måde, eller hvor den angivne afgiftspligtige  

 omsætning efter toldvæsenets skøn ikke er overensstemmende med de faktiske  

 forhold, kan toldvæsenet foretage en skønsmæssig ansættelse af den  

 afgiftspligtige omsætning.
I tilfælde, hvor ansættelse af den afgiftspligtige  

 omsætning skal ske for et tidsrum, i hvilket forskellige afgiftssatser har  

 været gældende, foretages særskilt ansættelse af den afgiftspligtige  

 omsætning i de enkelte afgiftssatsers gyldighedsperiode inden for det  

 pågældende tidsrum.
Stk. 2. Det skyldige afgiftsbeløb forfalder til betaling 14 dage efter  

 påkrav.
Betales afgiften ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken beløbet skal  

 betales af virksomheden, dog mindst 10 kr.
Stk. 3. Virksomheden kan indbringe ansættelsen for det efter § 37 i  

 merværdiafgiftsloven nedsatte nævn.
Begæring om indbringelse for nævnet skal  

 være fremsat over for toldvæsenet senest 4 uger efter, at virksomheden er  

 gjort bekendt med ansættelsen.
 § 17. Det efter § 37 i merværdiafgiftsloven nedsatte nævn har den endelige  

 administrative afgørelse af:
 1) Spørgsmål om varers afgiftspligt.
 2) Spørgsmål om den afgiftspligtige værdi.
 3) Klager over foretagne skønsmæssige ansættelser, jf. § 16, stk. 3.
 Stk. 2. Andre afgørelser efter loven kan ikke indbringes for højere  

 administrativ myndighed.
 § 18. Såfremt skyldig afgift ikke betales senest 14 dage efter  

 indbetalingsfristens udløb, bortfalder retten til at drive den  

 afgiftspligtige virksomhed, indtil det skyldige beløb er betalt.
 § 19. Når indehaveren af en i henhold til nærværende lov afgiftspligtig  

 virksomhed dør, eller hans bo tages under konkursbehandling, skal  

 Skifteretten uopholdelig give toldvæsenet meddelelse herom.
 Stk. 2. For erlæggelse af afgift i henhold til bestemmelserne i denne lov  

 hæfter såvel virksomhedens ejer som dens bestyrer, forpagter og lignende.
 § 20. Toldvæsenet kan tilbagekalde en i henhold til denne lov meddelt  

 afgiftsfritagelse, såfremt den pågældende overtræder de til  

 afgiftsfritagelsen knyttede betingelser.
 § 21. Med bøde straffes den, der forsætligt eller groft uagtsomt:
 1) Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2) Overtræder § 4, stk. 1, § 5, stk. 3, § 8, stk. 2, § 11, stk. 1, § 12,  

 stk. 1, stk. 2, 1. pkt., og stk. 3-5, § 13 og § 15, stk. 1, 2. pkt., stk. 2  

 og stk. 3, 1. pkt.
 3) Tilsidesætter vilkår, der er fastsat efter § 5, stk. 3 og § 6, 3. pkt.
 4) Undlader at efterkomme et påbud, der er meddelt i medfør af § 8, stk.  

 1, 3. pkt. og § 11, stk. 4, 1. pkt., om angivelse for kortere perioder end en  

 måned.
5) Fortsætter driften af en afgiftspligtig virksomhed, når retten til at  

 drive sådan virksomhed er bortfaldet efter § 18, og toldvæsenet har meddelt  

 virksomheden dette, eller 6) overdrager, erhverver eller tilegner sig varer, hvoraf der ikke er  

 betalt afgift, som skulle have været betalt efter loven, eller forsøger  

 herpå.
 Stk. 2. I forskrifter, der udstedes i medfør af loven, kan der fastsættes  

 straf af bøde for den, der forsætligt eller groft uagtsomt overtræder  

 bestemmelser i forskrifterne.
 Stk. 3. Den, der begår en af de i stk. 1 nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel i  

 indtil 2 år.
 Stk. 4. Er en overtrædelse begået af et aktieselskab, anpartselskab,  

 andelsselskab eller lignende, kan bødeansvar pålægges selskabet som sådant.
 § 22. Skønnes en overtrædelse ikke at ville medføre højere straf end bøde,  

 kan toldvæsenet tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelse  

 inddrevet eller afsonet, bortfalder videre forfølgning.
Stk. 4. Når sager om de i § 21 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 23. Det påhviler politiet at underrette toldvæsenet om de til dets  

 kundskab kommende overtrædelser eller omgåelser af denne lov samt på begæring  

 derom at yde bistand til opklaring heraf.
 § 24. Toldvæsenet bemyndiges til at fastsætte de fornødne regler til  

 gennemførelse af beskatningen efter nærværende lov og herunder foreskrive, at  

 der i de afgiftspligtige virksomheder skal foretages en fuldstændig opgørelse  

 af lageret af afgiftspligtige varer ved lovens ikrafttræden.
 § 25. Miljøministeren bemyndiges til at afholde de med lovens  

 gennemførelse forbundne udgifter.
Ikrafttræden og overgangsbestemmelser § 26 Loven træder i kraft den 1. januar 1989.
 Stk. 2. Afgiften finder anvendelse på afgiftspligtige varer, som efter  

 lovens ikrafttræden udleveres fra registrerede virksomheder eller angives til  

 fortoldning.
 § 27. I lov om forbrugsbegrænsende foranstaltninger, jf. lovbekendtgørelse  

 nr. 618 af 14. oktober 1988, foretages følgende ændringer:
 1) I § 1 ophæves nr. 2 og 3.
 2) I § 13, stk. 1, ophæves nr. 2.
 3) I § 13, stk. 2, ophæves: »og for de i § 1, nr. 2 og 3 nævnte varer  

 20 pct.«.
 4) I § 13, stk. 3, ophæves: »og for de i § 1, nr. 2 og 3 nævnte varer  

 20 pct.«.
 Stk. 2. Miljøministeren kan efter forhandling med skatteministeren  

 fastsætte de fornødne overgangsbestemmelser.
 § 28. Loven gælder ikke for Færøerne og Grønland.
Bemærkninger til lovforslaget Ved kongelig resolution af ....... er reglerne om afgift af  

 eengangsservice samt afgift af kemiske stoffer og produkter, der ifølge de  

 regler, der gjaldt den 15. juni 1982, skal godkendes af miljøministeren efter  

 kapitel 7 i lov om kemiske stoffer og produkter, i emballager, der indeholder  

 mindre end 1 kg eller 1 liter i flydende form overført til miljøministerens  

 ressort.
 Ved lovforslaget overføres reglerne om afgift af disse varer til en særlig  

 lov om visse miljøafgifter.
 Ved lovforslaget foreslås en forhøjelse af afgiften af eengangsservice fra  

 20 pct. til 50 pct. af engrospris før eengangsserviceafgift og moms.  

 Afgiftsforhøjelsen sker udfra miljømæssige hensyn.
 Hovedsigtet med lovforslaget er at begrænse anvendelse af eengangsservice  

 med henblik på at nedbringe affaldsmængderne og fremme genanvendelsen.
 Afgiften af eengangsservice har været uændret siden afgiften blev indført  

 ved en ændring af lov om forbrugsbegrænsende foranstaltninger, lov nr. 259 af  

 9. juni 1982.
 Bortset fra ændringen af afgiftssatsen for eengangsservice er lovforslaget  

 i det væsentlige uændret i forhold til bestemmelserne vedrørende de omfattede  

 varer i lovbekendtgørelse nr. 618 af 14. oktober 1988 om forbrugsbegrænsende  

 foranstaltninger.
 Der henvises til forarbejderne til denne lov, som findes i  

 Folketingstidende 1981-82 (2. samling):
Lovforslag Tillæg A, sp. 5127 1. behandling Tidende, sp. 8054 Udvalgsbetænkning Tillæg B, sp. 1675 2. behandling Tidende, sp. 8951 Tillægsbetænkning Tillæg B, sp. 1839 3. behandling Tidende, sp. 9279 De øvrige ændringer i foreliggende lovforslag er af redaktionel karakter  

 som konsekvens af ressortomlægningen.
Provenuet af den nuværende afgift af eengangsservice udgør ca. 28 mio. kr.  

 årligt, mens bekæmpelsesmiddelafgiften årligt indbringer et provenu på ca. 10  

 mio. kr.
Den foreslåede afgiftsforhøjelse af eengangsservice anslås at ville  

 medføre et årligt merprovenu på ca. 37 mio. kr.
De af lovforslaget omfattede  

 afgifter vil herefter samlet indbringe et årligt provenu på ca. 75 mio. kr.
 Det er forudsat at merprovenuet, som følge af afgiftsforhøjelsen medgår  

 til dækning af statslige aktiviteter på miljøområdet.
 Administrationen af afgifterne vil som hidtil blive varetaget af  

 toldvæsenet.
 Toldvæsenets administrationsomkostninger i forbindelse med lovens  

 gennemførelse anslås til 20.000 kr.
 I konsekvens af lovforslaget ændres samtidig lov om forbrugsbegrænsende  

 foranstaltninger, som herefter alene omfatter afgift af grammofonplader.
Efter 2. behandling den 13. december 1988 § 1. Der svares afgift til statskassen af:
 1) Engangsservice.
 2) Kemiske stoffer og produkter, der ved denne lovs ikrafttræden er  

 godkendelsespligtige efter kapitel 7 i lov om kemiske stoffer og produkter, i  

 emballager, der indeholder mindre end 1 kg eller 1 l i flydende form.
§ 2. Miljøministeren kan efter samråd med det efter § 37 i lov om  

 almindelig omsætningsafgift (merværdiafgift) nedsatte nævn fritage varer af  

 typer, der må antages udelukkende at blive anvendt til erhvervsmæssigt  

 formål, for afgift.
Miljøministeren kan endvidere efter samråd med nævnet  

 fritage varer for afgift, såfremt varernes anvendelse til teknisk brug eller  

 praktiske administrative hensyn i ganske særlig grad taler derfor.
 § 3. Afgift svares af den, der i erhvervsmæssigt øjemed fremstiller  

 afgiftspligtige varer eller driver mellemhandel med sådanne varer.
 Stk. 2. Afgift svares endvidere af den, der indfører afgiftspligtige varer  

 fra udlandet, for så vidt den pågældende ikke omfattes af bestemmelsen i stk.  

 1.
 Stk. 3. Ved auktionssalg svares afgift, såfremt varen hidrører fra en i  

 henhold til stk. 1 anmeldt virksomhed og ikke godtgøres at være afsat til en  

 sådan virksomhed.
§ 4. Enhver virksomhed, der fremstiller eller driver mellemhandel med  

 afgiftspligtige varer, skal være anmeldt til toldvæsenet, der som bevis  

 herfor udsteder et legitimationskort.
Kortet skal tilbageleveres ved  

 virksomhedens ophør som afgiftspligtig virksomhed.
 Stk. 2. Såfremt en virksomheds afgiftspligtige omsætning, bortset fra  

 udlevering til eget detailudsalg, efter toldvæsenets skøn må antages at blive  

 mindre end 10.000 kr. årligt eller mindre end 1/3 af omsætningen af  

 afgiftspligtige varer i virksomhedens detailudsalg, kan toldvæsenet, når  

 beskatning kan ske ved udlevering fra leverandørerne, træffe bestemmelse om,  

 at virksomheden ikke kan være anmeldt som afgiftspligtig virksomhed eller kun  

 kan indkøbe afgiftspligtige varer i afgiftsberigtiget stand.
 Stk. 3. I andre tilfælde, hvor afgiftspligtige virksomheder har eget  

 detailudsalg, kan toldvæsenet på nærmere fastsatte vilkår tillade, at  

 afgiftspligtige varer, der af virksomheden erhverves til detailudsalget,  

 indkøbes i afgiftsberigtiget stand.
§ 5. Den afgiftspligtige omsætning er den afgiftspligtige værdi af de  

 udleverede afgiftspligtige varer med fradrag af værdien af varer, der er  

 overført til anden anmeldt virksomhed eller udført til udlandet under  

 iagttagelse af nærmere af toldvæsenet fastsatte regler.
De udleverede varer  

 medregnes i omsætningen, uanset om varerne er endeligt solgt eller leveres i  

 konsignation eller på anden måde.
Til omsætningen henregnes også varer, der  

 forbruges eller benyttes af den afgiftspligtige eller udleveres uden  

 modydelse.
 Stk. 2. Overførsel af afgiftspligtige varer fra en i henhold til § 3, stk.  

 1, afgiftspligtig virksomhed til eget detailudsalg betragtes som en  

 afgiftspligtig omsætning.
 Stk. 3. En anmeldt virksomhed er kun berettiget til afgiftsfrit at modtage  

 afgiftspligtige varer, som er bestemt til videresalg eller af virksomheden  

 anvendes til fremstilling af afgiftspligtige varer under sådanne vilkår, at  

 fremstillingen af de pågældende varer skal anmeldes i henhold til § 3.
§ 6. De afgiftspligtige virksomheder hæfter for afgiften af de varer, der  

 er indført eller fremstillet af virksomheden eller tilført denne fra anden  

 virksomhed, medmindre afgiftspligten overføres til en anden anmeldt  

 virksomhed.
Såfremt den tilstedeværende beholdning af afgiftspligtige varer  

 er mindre end beholdningen ifølge regnskabet, tilsvares afgiften af det  

 manglende kvantum.
Toldvæsenet kan dog tillade, at varer, der på grund af  

 beskadigelse eller lignende er blevet uanvendelige, på nærmere fastsatte  

 betingelser fraskrives i lagerbeholdningen.
Endvidere frafaldes krav om  

 betaling af afgift for varer, der på en efter toldvæsenets skøn betryggende  

 måde godtgøres at være gået tabt for virksomheden ved indbrud eller brand.
§ 7. Den afgiftspligtige værdi er det vederlag, som modtageren skal yde  

 for varerne indbefattet afgift efter denne lov, hvorimod afgift efter lov om  

 almindelig omsætningsafgift ikke medregnes.
Kasserabatter og andre rabatter,  

 der er betinget af vilkår, som ikke er opfyldt ved leveringen, skal medregnes  

 i den afgiftspligtige værdi.
Til den afgiftspligtige værdi medregnes  

 endvidere i alle tilfælde agentprovision og lignende.
I tilfælde, hvor der  

 ikke finder modydelse sted, er den afgiftspligtige værdi virksomhedens  

 almindelige pris ved udleveringen af sådanne varer mod vederlag.
Kan en sådan  

 pris ikke konstateres, fastsættes den afgiftspligtige værdi af det efter § 37  

 i merværdiafgiftsloven nedsatte nævn på grundlag af virksomhedens indkøbspris  

 med tillæg af de omkostninger og den avance, der i almindelighed skønnes at  

 indgå i den afgiftspligtige værdi for sådanne varer.
 Stk. 2. Såfremt der ved afgiftsberigtigelsen af en vare mangler sådanne  

 dele, der er nødvendige ved brugen af varen, eller hvortil varen er  

 indrettet, kan det efter § 37 i lov om almindelig omsætningsafgift  

 (merværdiafgift) nedsatte nævn bestemme, at den afgiftspligtige værdi skal  

 forhøjes med et beløb svarende til værdien af de manglende dele.
§ 8. Såfremt en anmeldt virksomhed udleverer varer direkte til forbruger  

 eller til eget detailudsalg og virksomheden ikke sælger den pågældende vare  

 på anden måde i et sådant omfang, at der efter toldvæsenets skøn foreligger  

 en virkelig engrospris, er den afgiftspligtige værdi de pågældende varers  

 detailpris med et fradrag på 20 pct.
Til detailprisen medregnes afgift efter  

 denne lov, hvorimod afgift efter merværdiafgiftsloven ikke medregnes.
I  

 tilfælde, hvor der i øvrigt måtte bestå et interessefællesskab mellem en  

 anmeldt virksomhed og et detailudsalg, således at den ene virksomhed er  

 interesseret i det økonomiske udbytte af den anden virksomhed, kan  

 toldvæsenet kræve, at varer, der af den anmeldte virksomhed udleveres til det  

 pågældende detailudsalg, afgiftsberigtiges på samme måde som ved udleveringen  

 til eget detailudsalg.
 Stk. 2. På begæring af toldvæsenet er de pågældende virksomheder pligtige  

 at give toldvæsenet de fornødne oplysninger til bedømmelse af, hvorvidt der  

 foreligger et interessefællesskab af den i stk. 1 omhandlede art.
 § 9. Ved indførsel af varer indrømmes afgiftsfrihed i samme omfang og  

 under tilsvarende betingelser som fastsat for afgiftsfrihed efter  

 merværdiafgiftslovens § 29, stk. 3 og 11.
 § 10. Afgiften udgør:
 1) For de i § 1, nr. 1, nævnte varer 1/3 af den afgiftspligtige værdi.
 2) For de i § 1, nr. 2, nævnte varer 1/6 af den afgiftspligtige værdi.
Stk. 2. Hvor afgift svares i forbindelse med indførslen, jf. § 11, stk. 5,  

 udgør afgiften for de i § 1, nr. 1, nævnte varer 50 pct. og for de i § 1, nr.  

 2, nævnte varer 20 pct. af en i overensstemmelse med reglerne om toldværdien  

 for værditoldpligtige varer fastsat værdi tillagt eventuel told og 20 pct. af  

 det derved udkomne beløb.
For beregningen af den nævnte værdi gælder de i  

 merværdiafgiftslovens § 29, stk. 2, 2. og 3. pkt., fastsatte bestemmelser.
 Stk. 3. Hvor afgift svares af auktionssalg, jf. § 11, stk. 6, udgør  

 afgiften for de i § 1, nr. 1, nævnte varer 50 pct. og for de i § 1, nr. 2,  

 nævnte varer 20 pct. af auktionskøbesummen indbefattet omkostninger, hvorimod  

 afgift efter merværdiafgiftsloven ikke medregnes.
 § 11. De afgiftspligtige virksomheder er pligtige efter udløbet af hver  

 afgiftsperiode på en måned og senest den 15. i den påfølgende måned til  

 toldvæsenet at afgive en af virksomhedens ansvarlige ledelse underskrevet  

 angivelse af den i månedens løb stedfundne afgiftspligtige omsætning samt  

 afgiftsbeløbet.
 Stk. 2. Afgiften af den afgiftspligtige omsætning for en måned skal  

 indbetales inden udgangen af den følgende måned.
 Stk. 3. Betales afgift ikke rettidigt, skal der betales 1,3 pct. i  

 månedlig rente for hver påbegyndt måned fra forfaldstidspunktet, dog mindst  

 10 kr. for en afgiftsperiode.
 Stk. 4. Hvis en virksomhed ikke betaler forfaldne afgifter rettidigt, kan  

 toldvæsenet pålægge virksomheden for fremtiden at afgive den i stk. 1  

 omhandlede angivelse for kortere perioder end en måned ad gangen samt pålægge  

 virksomheden en kortere betalingsfrist end den i stk. 2 foreskrevne.  

 Toldvæsenet kan i samme tilfælde pålægge en virksomhed at stille sikkerhed  

 for afgiftens betaling til forfaldstid.
Stk. 5. I de i § 3, stk. 2, omhandlede tilfælde svares afgift i  

 forbindelse med indførslen.
Afgiften afregnes efter reglerne i toldlovens  

 kapitel 8.
 Stk. 6. Afgiften af auktionssalg, jf. § 3, stk. 3, skal berigtiges inden 1  

 måned efter auktionens afholdelse.
 Stk. 7. Skatteministeren kan fastsætte bestemmelser om gebyr for  

 erindringsskrivelser vedrørende betaling af afgift m.v.
 § 12. Ved enhver udlevering af afgiftspligtige varer fra de anmeldte  

 virksomheder skal der udstedes en faktura med angivelse af varens art, mængde  

 og afgiftspligtige værdi.
Stk. 2. De anmeldte virksomheder skal føre det af toldvæsenet påbudte  

 regnskab over modtagne og udleverede afgiftspligtige varer.
Pligten for en  

 virksomhed til at føre særligt regnskab bortfalder, såfremt virksomhedens  

 regnskab af toldvæsenet anses for fyldestgørende som grundlag for  

 afgiftsberigtigelsen.
Stk. 3. De afgiftspligtige varer skal i de anmeldte virksomheder oplagres  

 særskilt.
Der skal mindst een gang årligt foretages en fuldstændig opgørelse  

 af lageret af afgiftspligtige varer.
 Stk. 4. Afgiftspligtige virksomheder med eget detailudsalg er pligtige at  

 mærke beholdningen af varer i detailudsalget med detailpris.
 Stk. 5. De anmeldte virksomheder skal i øvrigt iagttage de  

 kontrolforskrifter, som fastsættes af toldvæsenet.
 § 13. Det er forbudt detailudsalg at modtage afgiftspligtige varer til  

 afsætning i virksomheden, uden at der medfølger en af leverandøren udfærdiget  

 faktura med oplysning om leverandørens navn og adresse og varernes  

 afgiftspligtige værdi.
 Stk. 2. Detailudsalgene skal opbevare fakturaer over modtagne  

 afgiftspligtige varer, indtil afsætningen har fundet sted, dog mindst i 2 år.
 § 14. Ved returnering af afgiftsberigtigede varer til den afgiftspligtige  

 virksomhed, der har leveret varen, kan der ydes godtgørelse af den erlagte  

 afgift, såfremt leverandøren godtgør den pågældende salgssummen for varen  

 indbefattet afgiften, og returneringen finder sted inden 1 år.  

 Afgiftsgodtgørelse kan kun ske med et beløb svarende til afgiften beregnet  

 efter den på returneringstidspunktet gældende afgiftssats.
 Stk. 2. Toldvæsenet kan fastsætte regler om godtgørelse af afgift for  

 varer, der udføres til udlandet.
 § 15. Toldvæsenet har ret til at foretage eftersyn i de i henhold til  

 nærværende lov afgiftspligtige virksomheder og af disses regnskaber m.v.  

 Virksomhederne og myndighederne skal på begæring meddele enhver oplysning til  

 brug for kontrollen med afgifterne.
 Stk. 2. Leverandører af materialer eller dele til fremstilling af de i  

 henhold til nærværende lov afgiftspligtige varer er efter begæring af  

 kontrolmyndigheden pligtige at meddele denne oplysninger om leverancer til de  

 i henhold til nærværende lov afgiftspligtige virksomheder.
Stk. 3. Detailhandlere og andre, der forhandler afgiftspligtige varer, er  

 pligtige efter begæring af toldvæsenet at meddele dette oplysninger  

 vedrørende deres indkøb af sådanne varer.
Toldvæsenet har ret til at foretage  

 eftersyn af lagerbeholdninger og regnskaber m.v. hos de nævnte virksomheder.
§ 16. I tilfælde, hvor en virksomhed ikke fører de påbudte regnskaber  

 eller ikke fører dem på behørig måde, eller hvor den angivne afgiftspligtige  

 omsætning efter toldvæsenets skøn ikke er overensstemmende med de faktiske  

 forhold, kan toldvæsenet foretage en skønsmæssig ansættelse af den  

 afgiftspligtige omsætning.
I tilfælde, hvor ansættelse af den afgiftspligtige  

 omsætning skal ske for et tidsrum, i hvilket forskellige afgiftssatser har  

 været gældende, foretages særskilt ansættelse af den afgiftspligtige  

 omsætning i de enkelte afgiftssatsers gyldighedsperiode inden for det  

 pågældende tidsrum.
Stk. 2. Det skyldige afgiftsbeløb forfalder til betaling 14 dage efter  

 påkrav.
Betales afgiften ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken beløbet skal  

 betales af virksomheden, dog mindst 10 kr.
Stk. 3. Virksomheden kan indbringe ansættelsen for det efter § 37 i  

 merværdiafgiftsloven nedsatte nævn.
Begæring om indbringelse for nævnet skal  

 være fremsat over for toldvæsenet senest 4 uger efter, at virksomheden er  

 gjort bekendt med ansættelsen.
 Stk. 4. Skatteministeren kan fastsætte bestemmelser om gebyr for  

 erindringsskrivelser vedrørende betaling af afgift m.v.
 § 17. Det efter § 37 i merværdiafgiftsloven nedsatte nævn har den endelige  

 administrative afgørelse af:
 1) Spørgsmål om varers afgiftspligt.
 2) Spørgsmål om den afgiftspligtige værdi.
 3) Klager over foretagne skønsmæssige ansættelser, jf. § 16, stk. 3.
 Stk. 2. Andre afgørelser efter loven kan ikke indbringes for højere  

 administrativ myndighed.
 § 18. Såfremt skyldig afgift ikke betales senest 14 dage efter  

 indbetalingsfristens udløb, bortfalder retten til at drive den  

 afgiftspligtige virksomhed, indtil det skyldige beløb er betalt.
 § 19. Når indehaveren af en i henhold til nærværende lov afgiftspligtig  

 virksomhed dør eller hans bo tages under konkursbehandling, skal skifteretten  

 uopholdelig give toldvæsenet meddelelse herom.
 Stk. 2. For erlæggelse af afgift i henhold til bestemmelserne i denne lov  

 hæfter såvel virksomhedens ejer som dens bestyrer, forpagter og lignende.
 § 20. Toldvæsenet kan tilbagekalde en i henhold til denne lov meddelt  

 afgiftsfritagelse, såfremt den pågældende overtræder de til  

 afgiftsfritagelsen knyttede betingelser.
 § 21. Med bøde straffes den, der forsætligt eller groft uagtsomt:
 1) Afgiver urigtige eller vildledende oplysninger eller fortier  

 oplysninger til brug for afgiftskontrollen.
 2) Overtræder § 4, stk. 1, § 5, stk. 3, § 8, stk. 2, § 11, stk. 1, § 12,  

 stk. 1, stk. 2, 1. pkt., og stk. 3-5, § 13 og § 15, stk. 1, 2. pkt., stk. 2  

 og stk. 3, 1. pkt.
 3) Tilsidesætter vilkår, der er fastsat efter § 5, stk. 3, og § 6, 3. pkt.
 4) Undlader at efterkomme et påbud, der er meddelt i medfør af § 8, stk.  

 1, 3. pkt., og § 11, stk. 4, 1. pkt., om angivelse for kortere perioder end  

 en måned.
5) Fortsætter driften af en afgiftspligtig virksomhed, når retten til at  

 drive sådan virksomhed er bortfaldet efter § 18 og toldvæsenet har meddelt  

 virksomheden dette, eller 6) overdrager, erhverver eller tilegner sig varer, hvoraf der ikke er  

 betalt afgift, som skulle have været betalt efter loven, eller forsøger  

 herpå.
 Stk. 2. I forskrifter, der udstedes i medfør af loven, kan der fastsættes  

 straf af bøde for den, der forsætligt eller groft uagtsomt overtræder  

 bestemmelser i forskrifterne.
 Stk. 3. Den, der begår en af de i stk. 1 nævnte overtrædelser med forsæt  

 til at unddrage statskassen afgift, straffes med bøde, hæfte eller fængsel i  

 indtil 2 år.
 Stk. 4. Er en overtrædelse begået af et aktieselskab, anpartsselskab,  

 andelsselskab eller lignende, kan bødeansvar pålægges selskabet som sådant.
 § 22. Skønnes en overtrædelse ikke at ville medføre højere straf end bøde,  

 kan toldvæsenet tilkendegive den pågældende, at sagen kan afgøres uden  

 retslig forfølgning, såfremt den pågældende erkender sig skyldig i  

 overtrædelsen og erklærer sig rede til inden for en nærmere angivet frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen i retsplejeloven om indhold af anklageskrift i politisager  

 tilsvarende anvendelse.
 Stk. 3. Betales bøden i rette tid, eller bliver den efter vedtagelse  

 inddrevet eller afsonet, bortfalder videre forfølgning.
Stk. 4. Når sager om de i § 21 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitel 73 kan anvendes i samme omfang som i statsadvokatsager.
 § 23. Det påhviler politiet at underrette toldvæsenet om de til dets  

 kundskab kommende overtrædelser eller omgåelser af denne lov samt på begæring  

 derom at yde bistand til opklaring heraf.
 § 24. Toldvæsenet bemyndiges til at fastsætte de fornødne regler til  

 gennemførelse af beskatningen efter nærværende lov og herunder foreskrive, at  

 der i de afgiftspligtige virksomheder skal foretages en fuldstændig opgørelse  

 af lageret af afgiftspligtige varer ved lovens ikrafttræden.
 § 25. Miljøministeren bemyndiges til at afholde de med lovens  

 gennemførelse forbundne udgifter.
Ikrafttræden og overgangsbestemmelser § 26. Loven træder i kraft den 1. januar 1989.
 Stk. 2. Afgiften finder anvendelse på afgiftspligtige varer, som efter  

 lovens ikrafttræden udleveres fra registrerede virksomheder eller angives til  

 fortoldning.
 § 27. I lov om forbrugsbegrænsende foranstaltninger, jf. lovbekendtgørelse  

 nr. 618 af 14. oktober 1988, foretages følgende ændringer:
 1. I § 1 ophæves nr. 2 og 3.
 2. I § 13, stk. 1, ophæves nr. 2.
3. I § 13, stk. 2, udgår »og for de i § 1, nr. 2 og 3, nævnte  

 varer 20 pct.« 4. I § 13, stk. 3, udgår »og for de i § 1, nr. 2 og 3, nævnte  

 varer 20 pct.« Stk. 2. Miljøministeren kan efter forhandling med skatteministeren  

 fastsætte de fornødne overgangsbestemmelser.
 § 28. Loven gælder ikke for Færøerne og Grønland.
 Særlige noter:
