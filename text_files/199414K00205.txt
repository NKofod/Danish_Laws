Nr BTL 205 Betænkning over Forslag til lov om imødegåelse af indlåsningseffekter på  

 inkonverterbare realkreditlån m.v.   

 Nr L 205 1994-95, 1. samling Afgivet af Boligudvalget Afgivet: 19950518 Udvalget har behandlet lovforslaget i nogle møder og har herunder stillet spørgsmål til økonomiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
De danske Landboforeninger, Dansk Erhvervsjordbrug og Dansk Familielandbrug.
 Der er af økonomiministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf økonomiministeren, tiltrådt af udvalget:
 Til § 2 1) I stk. 2, 1. pkt., ændres »1996« til:  

 »2005«.
 Til § 6 2) Paragraffen udgår.
 Ny paragraf 3) Efter § 9 indsættes som ny paragraf:
»§ 01. Loven træder i kraft den 15. juni 1995.« Bemærkninger Til nr. 1 Fristen for låntagerne til at ansøge om Hypotekbankens  

 overtagelse af inkonverterbare lån efter denne lov sættes til 31. december  

 2005 i stedet for 31. december 1996 for at give de berørte låntagere en  

 længere periode, i hvilken de kan træffe beslutning om, hvorvidt de vil  

 anvende ordningen.
 Til nr. 2 og 3 Ændringsforslagene er af rent lovteknisk karakter, idet  

 ikrafttrædelsesbestemmelsen flyttes til bagest i lovforslaget for at markere,  

 at den også gælder §§ 7, 8 og 9. Desuden foreslås ikrafttrædelsen udskudt til  

 den 15. juni 1995. Dette skyldes dels, at lovforslaget ikke kan nå at blive  

 færdigbehandlet, således at det kan træde i kraft den 1. juni 1995, dels  

 hensyn til den administrative forberedelse i realkreditinstitutterne.
Hans Peter Baadsgaard (S) fmd.
Jytte Madsen (S) Lissa Mathiasen (S)  

 Jørn Pedersen (S) Jytte Wittrock (S) Kristen Touborg (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Lene Espersen (KF)  

 Kai Dige Bach (KF) Kirsten Jacobsen (FP) nfmd.
