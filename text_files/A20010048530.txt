 Lov om ændring af lov om  

 afgift af tinglysning og registrering af ejer- og panterettigheder m.v.
(Opdeling af pantebreve og skifte for efterlevende  

 ægtefælle) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 382 af 2. juni 1999 om afgift af tinglysning  

 og registrering af ejer- og panterettigheder m.v., som senest ændret  

 ved § 49 i lov nr. 1029 af 22. november 2000, foretages følgende  

 ændringer:
 1. I § 5, stk. 2, indsættes efter 1.  

 pkt.:
»1. pkt. kan anvendes, uanset om det nye pant foreligger i form af et  

 eller flere pantebreve, og uanset om det nye pant kun tjener til delvis  

 afløsning af et eksisterede lån.
Afløses det eksisterende  

 pantebrev af flere pantebreve, er det dog en betingelse, at de nævnte  

 pantebreve i mindst 1 år efter tinglysning af det nye pant har pant i  

 samme ejendom.« 2. I § 5, stk. 4, indsættes som 4. og  

5. pkt.:
»Ændringer af pant i erhvervsaktiver kan ske ved påtegning  

 på det eksisterende pantebrev eller ved tinglysning af et  

 afløsningspantebrev.
Sker ændringen ved  

 afløsningspantebreve, er det en betingelse, at anmeldelse til  

 tinglysning af det nye pant sker samtidig med aflysning af det tidligere  

 pant.« 3. § 10, stk. 1, nr. 2, affattes  

 således:
»2)	Efterlevende ægtefælles indtræden i afdøde  

 ægtefælles rettigheder og forpligtelser.« 4. I § 12, stk. 2, indsættes som 3. pkt.:
»Bestemmelserne i § 5, stk. 4, 4. og 5. pkt., finder  

 tilsvarende anvendelse.« 5. I § 14, stk. 2, indsættes som 3. pkt.:
»Bestemmelserne i § 5, stk. 4, 4. og 5. pkt., finder  

 tilsvarende anvendelse.« § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1 og 3, har virkning for anmeldelse til  

 tinglysning foretaget fra lovforslagets fremsættelse den 5. april  

 2001.
 Stk. 3. § 1, nr. 2, 4 og 5, har virkning for anmeldelse  

 af tinglysninger eller registreringer af afløsningspantebreve oprettet  

 i forbindelse med ændringer af pant i erhvervsaktiver omfattet af  

 § 5, stk. 4, § 12, stk. 2, og § 14, stk. 2, i  

 lov om afgift af tinglysning og registrering af ejer- og panterettigheder  

 m.v. foretaget fra lovforslagets fremsættelse den 5. april 2001.
Givet på Christiansborg Slot, den 7. juni  

 2001 Under Vor Kongelige Hånd og Segl Margrethe R.
