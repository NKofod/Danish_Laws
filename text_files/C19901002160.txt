 Hver deltager udfylder og fremsender et »VIRKSOMHEDSSKEMA af april  

 1990«, og fremsender samtidig de nødvendige bilag (regnskaber og  

 budgetter).
 Herudover ønskes følgende oplysninger, om selve projektet:
 1. Projekttitel.
 Projektets titel med forklaring.
 2. Ansøgt beløb.
 Det samlede tilskud der ansøges om, og hvor stor en del af det samlede  

 projektbudget dette udgør.
 3. Projektdeltagere.
 Det skal oplyses, hvilke virksomheder og institutioner der tænkes at  

 deltage som egentlige industrielle partnere i projektet, og hvem der  

 eventuelt tænkes at deltage som underleverandører.
 Det skal præciseres, hvilken virksomhed eller institution der tænkes at  

 fungere som kontaktorganisation og projektadministrator.
 4. De enkelte deltageres kvalifikationer.
(i relation til gennemførelsen af projektet) 5. Projektbeskrivelse.
Forhistorien og baggrunden for iværksættelse af projektet.
Formålet med  

 projektet.
 Projektets tekniske indhold og de aktiviteter der forventes gennemført.
 Den teknologiske nyhedsværdi i projektet, og hvorledes projektet tænkes at  

 kunne bidrage til fornyelser og/eller forbedringer af deltagernes  

 eksisterende produkter eller processer.
 Den enkelte deltagers arbejdsopgaver i projektet.
 Patenter der tænkes anvendt eller patentansøgninger, som tænkes  

 udarbejdet.
 6.Tidsplan.
Industrielle samarbejdsprojekter vil ofte strække sig over flere år (3-5).  

 For at kunne styre et så langvarigt projekt med flere deltagende parter, vil  

 en opdeling af projektet i en række faser være nødvendig.
Faserne skal helst  

 ikke overlappe hinanden tidsmæssigt.
 Tidsplanen bør brydes ned på faser, hvor det er hensigtsmæssigt; f.eks.  

 definitionsfase, teknologisk/markedsmæssig forfase, udviklingsfase, testfase,  

 markedsføringsfase.
 7. Projektbudget.
 Budgettet må dels vise de samlede omkostninger, og dels den enkelte  

 deltagers omkostninger.
 Ligeledes skal budgettet være faseopdelt svarende til tidsplanen.
 Endelig skal budgettet opdeles i de enkelte omkostningsarter, som for  

 eksempel:
- Interne lønninger - Generalomkostninger - Konsulentbistand - Underleverandørarbejde - Markedsundersøgelser - Materialer - Anskaffelser som f.eks. særlige instrumenter, udstyr, maskiner og  

 pilotanlæg.
- Patentomkostninger - Rejser Interne lønninger beregnes normalt som antal timer gange en timesats for  

 hver enkelt personalegruppe.
Timesatsen skal beregnes som den udbetalte  

 årsløn divideret med 1600 timer.
Generalomkostninger kan medregnes som et procenttillæg til den udbetalte  

 timeløn.
Generalomkostningernes størrelse beregnes ved fordeling af  

 virksomhedens administrationslønninger, afskrivninger, kontorudgifter,  

 husleje o.s.v. på de totalt udbetalte lønninger i virksomheden (minus  

 administrationslønninger).
 Konsulentbistand specificeres normalt som antal timer gange en timesats.  

 Det specificeres hvilke opgaver, der tænkes løst af konsulenter og hvilke  

 konsulenter, der forventes at kunne løse disse opgaver.
 Enkeltanskaffelser på over 20.000 kr. skal normalt specificeres.
 8. Finansieringsplan for projektet.
 Her skal specificeres fondets og de enkelte deltageres finansieringsandele  

 i projektet.
 Det skal specificeres, hvis der forventes eksterne bidrag til projektet  

 fra f.eks. andre virksomheder udenfor samarbejdet, potentielle kunder,  

 investorer og finansieringsselskaber eller fra andre offentlige  

 finansieringsordninger, herunder finansiering fra EF rammeprogrammer.
 9. Udsigt til en lønnende udnyttelse af  

 projektresultaterne.
 Markeds- og produktområder hvorpå teknologien forventes at kunne anvendes.
 Det forventede internationale marked for produkter, processer,  

 serviceydelser eller know-how som tænkes frembragt via projektet.
 Om muligt, en rentabilitetsbetragtning der indeholder oplysninger om  

 forventet omsætning, salgspris, fremstillingspris, dækningsbidrag og  

 nettofortjeneste for de produkter, processer, serviceydelser eller licenser  

 der forventes solgt i en periode på 5 år efter projektets afslutning.
 Denne redegørelse skal ligge til grund for en aftale om tilbagebetaling af  

 tilskuddet til fondet via en afgift på det solgte.
 Hvis projektets karakter gør det muligt at redegøre detaljeret for sådanne  

 forhold, vil der i forbindelse med afgørelsen om medfinansiering blive  

 fastlagt en tidsfrist for en sådan redegørelse.
 Der skal også redegøres for deltagernes mulighederne for at kunne  

 finansiere og etablere produktion, markedsføring og salg på baggrund af  

 projektets resultater.
 10. Samarbejdsaftaler.
 Det forudsættes, at der forud for iværksættelsen af fælles forskning eller  

 udvikling som minimum indgåes en samarbejdsaftale mellem deltagerne.  

 Samarbejdet kan dog også formaliseres via etablering af et fælles selskab  

 eller via en fusion af selskaber.
 Forud for beslutningen om medfinansiering af projektet bør der som minimum  

 være udarbejdet et udkast til en aftale, hvori der indgår forslag til  

 bestemmelser om:
- Projektets organisation og styring - Projektarbejdets geografiske placering - Fordeling af ejendoms- og patenteringsret til resultater, og retten til  

 at udnytte resultaterne (kan f.eks. være produkt- eller  

 markedsområdebestemt).
 - Hvorledes og hvor den kommercielle udnyttelse af resultaterne tænkes at  

 skulle finde sted.
 - Hvorledes samarbejdet kan anvende de enkelte deltageres egen  

 baggrundsviden.
 - Hvorledes, og i hvilket omfang, andre uden for samarbejdet kan  

 delagtiggøres i projektets generelle resultater.
 11. Relationer til andre projekter.
 Andre danske projekter hos deltagere, eller projekter som afvikles under  

 EF's rammeforskningsprogrammer.
 Ansøgningen, virksomhedsskemaerne og bilag fremsendes til:
