 I skrivelse af 6. marts 1987 (PN/87 - 211) har nævnet anmodet om  

 ministeriets besvarelse af 2 spørgsmål vedrørende § 1 i bekendtgørelse nr.  

 172 af 17. maj 1968 (plantenyheder):
 Spørgsmål 1 :
Kan en dansk repræsentant for et udenlandsk firma betragtes som den, der  

 lovligt har erhvervet forædlerens ret? Svar :
Spørgsmålet må besvares benægtende.
Repræsentanten varetager alene  

 forædlerens interesser her i landet i forhold til Plantenyhedsnævnet, og der  

 sker ingen overdragelse af rettighederne til sorten herved.
 I det omfang, repræsentanten er vidende om, at en anmeldt sort har været  

 forhandlet forud for anmeldelsen, må Plantenyhedsnævnet lægge til grund for  

 sin behandling af en indsigelse herom, at forædleren (sortsejeren) har den  

 samme viden.
 Har repræsentanten undladt at underrette forædleren om sin viden, må dette  

 være Plantenyhedsnævnet uvedkommende.
 Spørgsmål 2 :
Vedrørende fortolkning af UPOV-konventionen af 1961, revideret 1972 og  

 1978, der i artikel 6 (b) (ii) alene nævner »forædleren«.
Her kan  

 altså ikke være tale om, at en repræsentant kan være underforståes? Svar :
UPOV-konventionen har ikke direkte retskraft i medlemsstaterne, men skal  

 gennemføres ved national lovgivning.
Dette er for Danmarks vedkommende sket  

 ved lov nr. 205 af 16. juni 1962.
 Ved gennemførelsen i Danmark er kravet om udpegelse af en repræsentant  

 medtaget for at sikre, at retssager mod forædleren (sortsejeren), der  

 vedrører forhold i forbindelse med registretingen behandles her i landet.  

 Denne bestemmelse ses ikke at være i strid med den nævnte bestemmelse i  

 konventionen.
 Konklusion :
 Såfremt den udenlandske forædler (sortsejer) og/eller dennes herboende  

 repræsentant har være vidende om, at de omhandlede sorter har været  

 markedsført i strid med bestemmelsen i lovens § 1, stk. 4, vil betingelsen  

 for beskyttelse af sorter herefter ikke være opfyldt.
 P.M.V.
 E.B.
