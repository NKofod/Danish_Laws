 I medfør af § 14, stk. 1 og 2, i lov nr. 290 af 29. april 1992 om æg og  

 ægprodukter og tekstanmærkning nr. 59 ad § 24 på finansloven for 1994 samt  

 efter bemyndigelse fra landbrugsministeren fastsættes:
 § 1.  Ethvert pakkeri, der er autoriseret til  

 kvalitetssortering af æg, skal betale en afgift på 0,67 øre pr. kg af den til  

 autorisationshaveren indgåede mængde æg, dog mindst 150,00 kr. pr. kvartal.
 Stk. 2.  Ud over den i stk. 1 nævnte afgift skal  

 pakkerier, der er godkendt til at pakke æg mærket med produktionssystem,  

 betale en afgift på 3,01 øre pr. kg æg, der modtages i emballage mærket med  

 produktionssystem.
 Stk. 3.  Enhver producent, som af Veterinærdirektoratet  

 er godkendt til at levere æg i emballage mærket med produktionssystem, skal  

 betale en afgift på 450,00 kr. pr. år.
 Stk. 4.  De i stk. 1-2 nævnte afgifter opkræves  

 kvartalsvis.
 § 2.  Enhver virksomhed, der er autoriseret til  

 tilvirkning af ægprodukter, der er i flydende, koncentreret, tørret,  

 krystalliseret, frossen, dybfrossen eller koaguleret form, skal betale en  

 afgift på 1,37 øre pr. kg æg i skal og ægmasse, som anvendes til tilvirkning  

 af nævnte produkter, dog mindst 300,00 kr. pr. kvartal.
 Stk. 2.  Den i stk. 1 nævnte afgift opkræves  

 kvartalsvis.
§ 3.  Virksomheder autoriseret til engrosoplagring af  

 æg og ægprodukter skal årligt betale en afgift til Veterinærdirektoratet.  

 Afgiften fastsættes som anført i bilaget.
Afgiften opkræves kvartalsvis.
 Stk. 2.  Stk. 1 gælder ikke for virksomheder, der  

 betaler afgift i henhold til § 5 i bekendtgørelse om afgifter til dækning af  

 udgifter ved kontrollen med mælk, mælkeprodukter, margarine m.v.
 § 4.  Såfremt en virksomhed omfattet af § 1, stk. 1 og  

 2, og § 2 afmelder sin autorisation, skal virksomheden umiddelbart herefter  

 til Veterinærdirektoratet indsende en opgørelse over produktionen for tiden  

 efter sidste opgørelsestidspunkt.
 Stk. 2.  Afgiftsbeløbet skal være indbetalt senest 30  

 dage efter modtagelsen af giroindbetalingskort fra Veterinærdirektoratet.
 Stk. 3.  Overstiger det samlede afgiftsbeløb for et  

 produktområde for et afgiftsår udgifterne til kontrol, tilbagebetaler  

 Veterinærdirektoratet senest den 31. marts i det næstfølgende år det  

 overskydende beløb til virksomhederne.
 § 5.  For erindringsskrivelser vedrørende ikke  

 rettidig betaling opkræves et gebyr på 40,00 kr.
 Stk. 2.  Ved for sen betaling opkræves 1,3% pr.  

 påbegyndt måned fra kravets forfaldsdag.
 § 6.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 852 af 16. oktober 1992 om  

 afgift af æg og ægprodukter ophæves.
Veterinærdirektoratet, den 15. december  

 1993 Erik Stougaard / Lene Broberg Bilag levnedsmidler (excl. moms og afgifter) i det seneste kalenderår.
