 Indledning.
 1. Ved en mellem Danmark og Trinidad og Tobago den 20.  

 juni 1969 afsluttet overenskomst til undgåelse af dobbeltbeskatning m.m.,  

 jfr. udenrigsministeriets bekendtgørelse nr. 88 af 12. oktober 1971  

 (Lovtidende C) er der fastsat en række bestemmelser, der medfører afvigelser  

 fra skattelovgivningens almindelige regler i tilfælde, hvor en skatteyder  

 ellers ville blive udsat for dobbeltbeskatning på grund af sammenstødende  

 skattekrav fra Danmark og Trinidad og Tobago.
 Overenskomsten følger i store træk den af OECD i 1969 udarbejdede  

 modelkonvention, som også er lagt til grund i de nyere aftaler, som Danmark  

 har indgået med andre lande.
 I det følgende vil der kun blive gjort bemærkninger til de artikler, der  

 afviger fra modelkonventionen, idet man i øvrigt henviser til  

 skattedepartementets vejledning af 4. juni 1971 til den mellem Danmark og  

 Island den 21. maj 1970 afsluttede overenskomst til undgåelse af  

 dobbeltbeskatning m.m., som i det store og hele følger modelkonventionen.
 Ikrafttræden.
 (Artikel 25).
2. Overenskomsten trådte i kraft den 17. maj 1971 og  

 har for Danmarks vedkommende virkning fra og med skatteåret 1966-67.  

 Overenskomsten afløser den indtil 1. april 1966 gældende overenskomst til  

 undgåelse af dobbeltbeskatning mellem Danmark og Trinidad og Tobago  

 (overenskomst mellem Danmark og Storbritannien af 27. marts 1950, udvidet ved  

 noteveksling af 18. november og 22. december 1954, jfr. udenrigsministeriets  

 bekendtgørelse nr. 25 af 13. juni 1955, til tillige at omfatte bl.a.
Trinidad  

 og Tobago - opsagt af samme ved note af 30. juni 1965, jfr.  

 udenrigsministeriets bekendtgørelse af 2. februar 1966).
 Bemærkninger til enkelte artikler.
3. Ifølge overenskomstens art.
II finder  

 overenskomsten anvendelse i Danmark på de ordinære indkomstskatter til  

 staten, de kommunale indkomstskatter, folkepensionsbidrag, sømandsskat,  

 særlig indkomstskat og kirkeskat.
Overenskomsten finder endvidere anvendelse  

 på skatter af væsentlig samme art, således f.eks. på udbytteskatten, den  

 amtskommunale indkomstskat og bidrag til dagpengefonden, men derimod ikke på  

 formueskatten.
4. Vedrørende definitioner i art.
III skal det  

 fremhæves, at overenskomsten for begge lande gælder kontinentalsoklen, mens  

 den - for så vidt angår Danmark - ikke gælder for Færøerne og Grønland, jfr.  

 art.
III, stk. 1b). Overenskomsten kan dog i henhold til art.
XXIV udvides  

 til at omfatte disse områder.
5. I forhold til modelkonventionen er begrebet  

 "fast driftssted" udvidet i art.
V, stk. 2 c) og e) til at omfatte  

 en forretning eller andet vareudsalg og et lager, og ifølge stk. 2 i) vil et  

 bygnings-, anlægs- eller monteringsarbejde af mere end seks måneders varighed  

 udgøre et fast driftssted, medens der efter modelkonventionen kræves en  

 varighed af 12 måneder.
Stk. 4.  indeholder ligeledes en udvidelse i forhold til  

 modelkonventionens art. 5, idet fast driftssted antages at foreligge, hvor  

 personer, som ikke har fuldmagt til at indgå kontrakter, opretholder et  

 varelager, hvorfra de regelmæssigt opfylder ordrer eller foretager leveringer  

 på foretagendets vegne.
Fast driftssted foreligger endvidere, hvor personer  

 opretholder udstyr eller maskineri til udlejning eller andet formål i et  

 tidsrum af seks måneder eller derover, eller sælger varer, der har undergået  

 en væsentlig forædling eller bearbejdelse i den pågældende stat.
 Fordeling af beskatningsretten mellem kildeskat og bopælsstat.
 (Artikel VI-XIX).
 6. Bestemmelserne følger i store træk  

 modelkonventionen, og afvigelserne fra denne skyldes hovedsageligt de særlige  

 forhold, der gør sig gældende i Trinidad og Tobago som et udviklingsland.
7. Ifølge art.
VIII har bopælslandet beskatningsretten  

 til fortjeneste ved skibs- og luftfartsvirksomhed i "international  

 trafik", der ifølge art.
III, stk. 1 h) omfatter trafik mellem steder i  

 et land i løbet af en rejse, der strækker sig over mere end et land.
Ifølge  

 art.
VIII, stk. 2, finder reglen også anvendelse på foretagender, som driver  

 lufttransport ved deltagelse i "pools".
8. Beskatningsretten til udbytter (art.
X) er, som i  

 modelkonventionen, tillagt bopælslandet, men kildelandet er berettiget til at  

 opkræve en kildeskat på 20 pct. af bruttoudbyttet, i  

 moder/datterselskabsforhold 10 pct.
 Udtrykket "udbytte" omfatter i Danmark alt, hvad der efter  

 Danmarks lovgivning anses som udlodning, således også de i ligningslovens §  

 16A og B omhandlede "udlodninger" ved nedskrivning af  

 aktiekapitalen eller ved afhændelse af aktier til det udstedende selskab,  

 såfremt der ikke er givet dispensation efter reglerne i stk. 2 i de  

 pågældende bestemmelser.
Ifølge art.
X, stk. 5, gælder der en særregel, hvor et selskab, som er  

 hjemmehørende i den ene stat, har et fast driftssted i den anden stat,  

 hvorfra det oppebærer fortjeneste eller indkomst.
I så fald kan enhver  

 udbetaling af en sådan fortjeneste til en person hjemmehørende i den anden  

 stat, beskattes i overensstemmelse med lovgivningen i den stat, hvor det  

 faste driftssted er beliggende, men skatten må ikke overstige 10 pct.
9. Også beskatningsretten til renter (art.
XI) er, som  

 i modelkonventionen, tillagt bopælslandet, men kildelandet er berettiget til  

 at opkræve en kildeskat på 15 pct. af bruttorentebeløbet.
Hvis renten kan  

 henføres til et fast sted i kildelandet finder art.
VII anvendelse.
10. Royalties (art.
XII), der ifølge modelkonventionen  

 alene beskattes i modtagerens bopælsstat, kan efter nærværende overenskomst  

 beskattes i kildelandet med 15 pct. af bruttobeløbet.
Ifølge artiklens stk. 3  

 er royalities af forfatter- og kunstnerrettigheder - bortset fra royalities  

 af filmrettigheder, fjernsyns- og radiobånd o.l. - dog helt fritaget for  

 beskatning i kildestaten.
Hvis royalty-ydelsen kan henføres til et fast driftssted i kildelandet  

 finder art.
VII anvendelse.
11. Art.
XIII omhandler skat på betalinger m.v. for  

 ledelse og andet personligt, fagligt og teknisk arbejde, udført i den ene  

 stat af en i den anden stat hjemmehørende person.
Sådan skat må højst andrage  

 5 pct.
Bestemmelsen er indsat efter ønske fra Trinidad og Tobago, idet man  

 for at undgå, at udenlandske selskaber deler deres indtægter fra Trinidad og  

 Tobago op i "andre" indtægter fra Trinidad og Tobago og i vederlag  

 til hovedaktionær eller direktør o.l. med en lavere beskatning til følge, har  

 indført en særlig hjemmel til beskatning af sådanne vederlag.
Skatten  

 udskrives med den almindelige selskabsskat eller "standardrate",  

 men Trinidad og Tobago erklærede sig villig til at nedsætte skatteprocenten  

 til 5.
Såfremt betalingen kan henføres til et fast driftssted i det land, hvori  

 arbejdet er udført, finder art.
VII anvendelse.
12. Art.
XVI om beskatningsretten til vederlag for  

 personlige tjenesteydelser følger som hovedregel OECD's modelkonvention, der  

 giver arbejdslandet beskatningsretten, og er således på linje med de af  

 Danmark indgåede nyere overenskomster.
Reglerne gælder også  

 bestyrelseshonorarer og direktørlønninger.
 Artiklens 183-dages regel afviger fra modelkonventionen ved som betingelse  

 for 183-dages reglens anvendelse at sætte, at vederlaget ikke overstiger 5  

 tusinde dollars.
13. Art.
XV om beskatningen af indtægt ved frit  

 erhverv afviger fra de fleste af de af Danmark indgåede aftaler ved at give  

 beskatningsretten til den stat, hvori erhvervet er udøvet, uanset at udøveren  

 ikke har et fast sted i den pågældende stat.
 Reglen svarer således til de for personlige tjenesteydelser gældende  

 regler, se ovenfor under pkt. 12.
 Reglen gælder også kunstnere og sportsfolk, se stk. 2.
14. Art.
XVI om vederlag for offentlige hverv giver  

 beskatningsretten til den stat, hvorfra udbetalingen finder sted  

 (kildestaten).
a.
For vederlag, der ikke er pension, er fritagelsen for beskatning i  

 opholdsstaten betinget af, at modtageren ikke har fast bopæl i denne stat,  

 eller at han alene har en sådan bopæl for at varetage det offentlige hverv.  

 Fritagelsen gælder også vederlag fra lokale myndigheder o.l.
b.
For pensioner gælder de foran under a. anførte betingelser ikke.
15. Art.
XVII om private pensioner og livrenter giver  

 beskatningsretten til modtagerens bopælsstat.
16. Studenter, praktikanter og stipendiater er ifølge  

 art.
XVIII fritaget for beskatning i opholdslandet af gaver fra udlandet, af  

 stipendier og lignende understøttelser fra offentlige organisationer, samt af  

 arbejdsvederlag, der er nødvendigt for ophold og uddannelse.
Studietiden skal  

 være rimelig eller sædvanlig og skattefritagelse kan derhos højst opnås for  

 fem år.
 Udstationerede volontører og deltagere i statsunderstøttede  

 uddannelsesprogrammer er i indtil et år fritaget i opholdsstaten for  

 beskatning henholdsvis af lønindtægt og af uddannelsesstøtte.
17. Professorer og lærere (art.
XIX), som i højst 2 år  

 opholder sig i den anden stat for at undervise ved et universitet eller  

 lignende, beskattes ikke i den anden stat af vederlaget for sådan  

 undervisning.
Reglen finder ikke anvendelse, når arbejdet udføres i henhold  

 til en kontrakt med regeringen i det land, hvor arbejdet udføres,  

 indeholdende særbestemmelser om ansættelsesvilkårene.
 Metoder til ophævelse af dobbeltbeskatning.
(Artikel XX) 18. Begge lande skal som hovedregel benytte den  

 såkaldte "credit-metode" til ophævelse af dobbeltbeskatning.
Reglen  

 svarer ganske til ligningslovens § 33. For så vidt der er tale om indkomst  

 bestående i udbytte, udbetalt af et selskab hjemmehørende i Trinidad og  

 Tobago til et dansk selskab - og vice versa - som direkte eller indirekte  

 behersker mindst 10 pct. af stemmerne i selskabet i Trinidad og Tobago  

 henholdsvis i Danmark, skal der ved beregningen af fradraget tillige tages  

 hensyn til den skat, som skal svares af selskabet i Trinidad og Tobago  

 henholdsvis i Danmark, af den fortjeneste, hvoraf udbyttet er udbetalt.
 Artiklens stk. 4 indeholder en speciel regel, hvorefter Danmark skal give  

 credit også for sådanne skatter i Trinidad og Tobago, som i henhold til de i  

 artiklen anførte lovbestemmelser er blevet eftergivet eller nedsat udfra  

 udviklingssynspunkter.
 Overenskomstens praktisering.
19. Overenskomstens bestemmelser skal praktiseres ved  

 selve skatteligningen.
For så vidt angår skatteårene 1966-67 - 1969-70 og  

 indkomstårene 1969-73 vil der, såfremt skatteansættelser eller  

 skatteberegninger er foretaget i strid med overenskomstens bestemmelser,  

 blive tale om genoptagelse af de pågældende ansættelser eller beregninger.  

 For så vidt begæring om regulering af skatteansættelser eller  

 skatteberegninger for nævnte skatteår og indkomstår i overensstemmelse med  

 overenskomstens bestemmelser allerede er fremsat eller fremsættes inden  

 udgangen af 1974, bemyndiges skatterådene herved til at genoptage de  

 foretagne ansættelser eller beregninger til fornyet behandling uden forud  

 indhentet bemyndigelse fra statens ligningsdirektorat.
Fremkommer begæringen  

 først efter nævnte tidspunkt vil bemyndigelse til genoptagelse være at  

 indhente på sædvanlig måde.
 Tilsvarende vil en forskudsregistrering for indkomståret 1974 på begæring  

 være at ændre, jfr. kildeskattelovens § 53, såfremt den er foretaget i strid  

 med overenskomsten.
 20. Tvivlsspørgsmål med hensyn til overenskomstens  

 praktisering vil være at forelægge for skattedepartementet.
 Finansministeriet, den 14. februar 1974.
Hans P.
Gøtrik.
/ E.
Møller.
