(Til sundhedsstyrelsen,  

 undervisningsministeriet, de lægevidenskabelige fakulteter,  

 tandlægehøjskolerne, rigspolitichefen, tilsynet med udlændinge, faglige  

 organisationer m.fl.) I medfør af nedennævnte lovbestemmelser har indenrigsministeren beføjelse  

 til normalt efter indstilling fra sundhedsstyrelsen at meddele autorisation  

 m.v. til visse grupper af medicinalpersoner, der har erhvervet uddannelse i  

 udlandet:
 1. § 3, stk. 4, i lov om udøvelse af lægegerning, jfr.  

 indenrigsministeriets bekendtgørelse nr. 197 af 14. maj 1970.
 2. § 1, stk. 5 og 6, i lov om udøvelse af  

 tandlægevirksomhed, jfr. indenrigsministeriets lovbekendtgørelse nr. 350 af  

 28. juni 1974.
 3. § 3 i lov nr. 90 af 31. marts 1953 om udøvelse af  

 jordemodergerning.
 4. § 4, stk. 4, i lov om udøvelse af  

 tandlægevirksomhed, jfr. indenrigsministeriets lovbekendtgørelse nr. 350 af  

 28. juni 1974 (om tandplejere).
 Med henblik på en forenkling af den nuværende sagsbehandling fastsættes  

 herved, at indenrigsministerens ovennævnte beføjelser fremtidigt udøves af  

 sundhedsstyrelsen.
 Sundhedsstyrelsens afgørelser i henhold til denne bemyndigelse kan  

 indbringes for indenrigsministeriet.
 INDENRIGSMINISTERIET, DEN 2. OKTOBER  

 1975.
 Egon Jensen.
 /Niels Bentsen.
