 Det meddeles herved, at Finansministeriet og Murerforbundets afd. 24,  

 Holte/Murersvendenes Fagforening af 1919 den 4. januar 1988 har indgået  

 medfølgende tillægsoverenskomst, der afløser tillægsoverenskomst af 20.  

 februar 1984 vedrørende løn- og ansættelsesvilkår for faglærte murere, ansat  

 ved statsinstitutioner mv. i hovedstadsområdet (stedtillægsområde VI).
 Tillægsoverenskomsten har virkning fra 1. april 1987. Alle reguleringer  

 har dog virkning fra 1. marts 1987, såfremt andet ikke er anført.
 Bemærkninger til de enkelte paragraffer:
 ad § 1. Ved underskrivelsesdatoen er den mellem Finansministeriet og en  

 række håndværkerorganisationer indgåede overenskomst af 9. juli 1987 for  

 håndværkere i hovedstadsområdet (LP.nr. 62/87) gældende.
 I protokollatet til tillægsoverenskomsten er det fastlagt, hvilke  

 overenskomstansatte murere der ikke er omfattet af tillægsoverenskomsten.
ad § 2. Akkord En eventuel udførelse af arbejde på akkord forudsætter enighed herom  

 mellem institutionen og de ansatte.
 Eventuelle tvivlsspørgsmål vedrørende tillægsoverenskomsten forelægges  

 Finansministeriet.
Finansministeriet Lønnings- og Pensionsdepartementet Den 7. januar 1988 P.M.V.
 E.B.
Claus Nielsen TILLÆGSOVERENSKOMST FOR FAGLÆRTE MURERE, ANSAT VED STATSINSTITUTIONER MV.  

 I HOVEDSTADSOMRÅDET (VI) § 1.  Overenskomstens område Faglærte murere, der i hovedstadsområdet ansættes ved statsinstitutioner,  

 for hvilke Finansministeriet har kompetencen til at fastsætte løn- og  

 ansættelsesforhold, er omfattet af den til enhver tid gældende overenskomst  

 (hovedoverenskomst) mellem Finansministeriet og en række  

 håndværkerorganisationer vedrørende håndværkere i hovedstadsområdet med  

 nedenstående tilføjelser.
§ 2.  Akkord Såfremt der lokalt kan opnås enighed herom, kan arbejde udføres på akkord  

 efter de for murerfaget gældende prislister og aftaler.
§ 3.  Værktøjspenge For arbejdstimer, hvor murerne af institutionen måtte blive pålagt at  

 anvende eget værktøj, ydes der værktøjsgodtgørelse på 1,00 kr. pr.  

 arbejdstime.
§ 4.  Ikrafttræden og opsigelse Tillægsoverenskomsten har virkning fra 1. april 1987 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1989.
 Stk. 2.  Aflønningen af de ansatte sker - fra det  

 tidspunkt da en opsigelse af tillægsoverenskomsten får gyldighed, jf. stk. 1,  

 og indtil en ny overenskomst indgås - på grundlag af den på  

 tillægsoverenskomstens sidste gyldighedsdag gældende hovedoverenskomst.
 Stk. 3.  Selv om tillægsoverenskomsten er opsagt, er  

 parterne dog forpligtet til at overholde dens bestemmelser, indtil anden  

 tillægsoverenskomst træder i stedet, eller arbejdsstandsning er iværksat.
København, den 4. januar 1988 Murersvendenes Fagforening af 1919 Henrik Lippert Finansministeriet P.M.V.
 E.B.
Claus Nielsen Murerforbundets afd. 24, Holte Arne Svendsen P R O T O K O L L A T til tillægsoverenskomst af 20. februar 1984 mellem  

 Finansministeriet og Murersvendenes Fagforening af 1919.
 Parterne er enige om:
- at tillægsoverenskomsten ikke omfatter murere, ansat i henhold til  

 overenskomster indgået af Generaldirektoratet for DSB, Generaldirektoratet  

 for Post- og Telegrafvæsenet, Forsvarets Fabriksstyrelse samt i henhold til  

 overenskomsten vedrørende håndværkeres ansættelsesforhold ved statens  

 seruminstitut, og - at tillægsoverenskomsten ikke omfatter murere, ansat i henhold til  

 aftale af 19. august 1983 vedrørende løn- og arbejdsvilkår for murere og  

 malere, der ansættes ved Statsfængslet i Vridsløselille til ombygningsarbejde  

 mv.
 København, den 20. februar 1984.
MURERSVENDENES FAGFORENING AF 1919 Mogens Buch FINANSMINISTERIET P.
M.
V.
E.
B.
