 Bekendtgørelse om ændring af bekendtgørelse om systemansvarlig virksomhed og anvendelse af eltransmissionsnettet m.v.
(Den systemansvarlige virksomheds kriterier for forsyningssikkerhed m.v.) § 1 I bekendtgørelse nr. 1463 af 19. december 2005 om systemansvarlig virksomhed og anvendelse af eltransmissionsnettet m.v., som ændret ved bekendtgørelse nr. 1298 af 20. november 2007, foretages følgende ændringer:
 1. Som fodnote til bekendtgørelsens titel indsættes:
 2. Indledningen affattes således:
 3. Efter § 8 indsættes:
»Kapitel 3 a Energinet.dks kriterier for driftssikkerhed i elforsyningssystemet m.v.
§ 8 a.
Energinet.dk skal udarbejde kriterier for opretholdelsen af en rimelig grad af driftssikkerhed i transmissionsnet, som virksomheden ejer eller har rådighed over, herunder 1) kriterier for en passende transmissionsreservekapacitet og 2) kriterier for, under hvilken grad af forudsigelige omstændigheder driftssikkerheden skal kunne opretholdes.
Stk. 2. Energinet.dk skal udarbejde kriterier, som indeholder resultatmål for kvaliteten af transport af elektricitet med tilhørende ydelser og for driftssikkerheden i transmissionsnet, som virksomheden ejer eller har rådighed over.
Kriterierne skal være objektive og ikkediskriminerende og udarbejdes på grundlag af virksomhedens kriterier for driftssikkerhed som nævnt i stk. 1.
 Stk. 3. Energinet.dk udarbejder kriterier som nævnt i stk. 1 og 2 efter høring af brugere af det sammenhængende elforsyningssystem, herunder net- og transmissionsvirksomheder, systemansvarlige virksomheder i tilkoblede transmissionssystemer og Energitilsynet.
§ 8 b.
Kriterier som nævnt i § 8 a skal godkendes af Energistyrelsen forud for deres anvendelse.
 Stk. 2. Energistyrelsen kan give pålæg om ændring af kriterier i forbindelse med godkendelse eller efterfølgende, hvis hensynet til driftssikkerheden eller kvaliteten af transporten af elektricitet taler herfor.
 Stk. 3. Efter aftale med Energistyrelsen redegør Energinet.dk for virksomhedens overholdelse af kriterierne.
Stk. 4. Energinet.dk offentliggør kriterierne på sin hjemmeside og sender dem til brugere af det sammenhængende elforsyningssystem og de systemansvarlige virksomheder i tilkoblede transmissionssystemer.« 4. I § 22 indsættes som stk. 4 :
»Stk. 4. Kriterier som nævnt i § 8 a indsendes første gang til Energistyrelsens godkendelse senest den 1. juni 2008. Kriterier, som anvendes den 1. marts 2008, er gældende, indtil Energistyrelsens godkendelse som nævnt i 1. pkt. foreligger.« § 2 Bekendtgørelsen træder i kraft den 1. marts 2008.
