 Ved en i København stedfunden noteveksling af 2. november 1971 og 27.  

 april 1972 er der indgået følgende overenskomst mellem Danmark og U.S.A. om  

 ændring af overenskomsten af 28. maj 1962 om finansiering af kulturelt  

 samarbejde, som ændret ved noteveksling af 18. og 25. februar 1965, jfr.  

 udenrigsministeriets bekendtgørelser nr. 59 af 16. november 1962 og nr. 58 af  

 20. maj 1965, Lovtidende C:
AMERIKAS FORENEDE STATERS AMBASSADE Deres Excellence, Jeg har den ære at henvise til overenskomsten mellem Amerikas forenede  

 Staters regering og Danmarks regering, der undertegnedes i København den 28.  

 maj 1962, således som ændret, med henblik på yderligere at fremme gensidig  

 forståelse mellem folkene i Amerikas forenede Stater og Danmark ved en mere  

 udstrakt udveksling af kundskaber og faglige færdigheder gennem forbindelser  

 på uddannelsesområdet.
Jeg har endvidere den ære at henvise til den nylige revisionsberetning af  

 30. september 1970 fra Amerikas forenede Staters uddannelsesfond i Danmark,  

 en revision som foretoges af Amerikas forenede Staters udenrigsministerium,  

 og til protokollen vedrørende det 62. møde i bestyrelsen for Amerikas  

 forenede Staters uddannelsesfond i Danmark, som afholdtes i København den 20.  

 januar 1970. I begge dokumenter anbefales en ændring af overenskomsten af 28.  

 maj 1962. For det første anbefales en ændring i fondets navn som  

 tilkendegiver, at finansieringen af fondets program er blevet tosidigt gennem  

 de beløb, den danske regering yder til fondet.
For det andet anbefales en  

 revision af overenskomsten, der sikrer en retsmæssig fordeling af  

 aktiviteterne i tilfælde af fondets opløsning.
 Jeg foreslår derfor, at den foran omhandlede overenskomst i  

 overensstemmelse med dens artikel 12 yderligere ændres som følger:
1. Artikel 1, stk. 1 ændres til: »Der oprettes en  

 kommission kaldet »kommissionen for udveksling på uddannelsesområdet  

 mellem Danmark og Amerikas forenede Stater« (i det følgende betegnes  

 Amerikas forenede Staters uddannelsesfond i Danmark, hvorfor de andetsteds i  

 den nugældende overenskomst anvendte betegnelser »fondet« og  

 »bestyrelsen« erstattes af ordet »kommissionen«.  

 Kommissionen skal anerkendes af De forenede Staters regering og af Danmarks  

 regering som en organisation, der er dannet og oprettet med henblik på at  

 lette administrationen af et uddannelsesprogram, der skal finansieres af  

 midler, som stilles til rådighed for kommissionen i henhold til denne  

 overenskomsts bestemmelser.' 2. Første sætning i artikel 4 ændres til:
»Kommissionen skal bestå af otte medlemmer, hvoraf fire skal være  

 statsborgere i Amerikas forenede Stater, og fire skal være statsborgere i  

 Danmark.« 3. Artikel 13 omnummereres til artikel 14, og der  

 indsættes en ny artikel 13 som følger:
Artikel 13 Hver af parterne kan bringe denne overenskomst til ophør ved at give den  

 anden part skriftligt varsel om dens ønske herom, og en sådan opsigelse skal  

 få virkning tredive dage efter udløbet af det første akademiske år i Danmark,  

 som begynder efter datoen for et sådant varsel.
Ved denne overenskomsts ophør  

 skal alle midler og al ejendom, som tilhører kommissionen, overgå til De  

 forenede Staters regerings og Danmarks regerings besiddelse på sådanne  

 betingelser og med sådanne begrænsninger og forpligtelser, som måtte være  

 blevet pålagt inden overenskomstens ophør og vil være at dele mellem dem i  

 forhold til deres respektive bidrag under overenskomstperioden.' Efter modtagelsen af en note fra Deres Excellence, hvori det anføres, at  

 ovenstående bestemmelser kan godkendes af den danske regering, vil Amerikas  

 forenede Staters regering betragte denne note og Deres Excellences svarnote  

 som udgørende en overenskomst mellem de to regeringer om dette spørgsmål, som  

 skal træde i kraft på datoen for Deres svarnote.
 Modtag, Deres Excellence, på ny forsikringen om min mest udmærkede  

 højagtelse.
Byron E.
Blankinship Charge D'affaires a.i.
Hans Excellence udenrigsminister K.
B.
Andersen, København.
Deres Excellence, Jeg har den ære at anerkende modtagelsen af Deres Excellences note nr. 155  

 af 2. november 1971, der lyder som følger:
(her følger teksten til foranstående note) I besvarelse heraf har jeg den ære at meddele, at den danske regering kan  

 tiltræde de foreslåede bestemmelser og er enig i, at Deres Excellences note  

 og dette svar udgør en overenskomst mellem de to regeringer, som vil træde i  

 kraft på datoen for denne note.
 Jeg benytter denne lejlighed til på ny at forsikre Deres Excellence om min  

 mest udmærkede højagtelse.
K.
B.
Andersen Hans Excellence hr.
Fred J.
Russell, Amerikas forenede Staters ambassadør, København.
 Overenskomsten trådte i kraft den 27. april 1972.
 Udenrigsministeriet, den 23. august  

 1972.
K.
B.
Andersen.
