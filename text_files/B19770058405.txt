 I medfør af § 9 i lov nr. 175 af 7. maj 1975 om mælk og  

 konsummælkprodukter og § 6 i lov nr. 186 af 30. marts 1973 om tilvirkning og  

 forhandling en gros m.m. af mejeriprodukter fastsættes herved følgende:
Typegodkendelse af  

 varmebehandlingsapparatur og specialapparatur til § 1.  Fabrikant eller forhandler af  

 varmebehandlingsapparatur eller apparatur til membranfiltrering, som i  

 henhold til §§ 18 og 19 i landbrugsministeriets bekendtgørelse nr. 435 af 25.  

 august 1976 om konsummælkprodukter kræves typegodkendt, skal indhente denne  

 typegodkendelse, jfr. § 16, hos Statens Forsøgsmejeri.
Stk. 2.  Rekvirenten af en typegodkendelse er forpligtet  

 til vederlagsfrit at lade apparaturet installere på Statens Forsøgsmejeri til  

 afprøvning.
Hvor særlige forhold betinger det, kan afprøvningen dog foretages  

 andet steds.
§ 2.  Afprøvningen omfatter en bedømmelse af  

 apparaturet med hensyn til materialevalg, konstruktion og hygiejnisk  

 udformning.
Apparaturets funktion og indflydelse på produktet gennemprøves,  

 og der foretages en vurdering af mulige funktionsrisici.
Hvor hensynet til  

 funktionssikkerheden ved apparaturets brug gør det påkrævet, kan en  

 typegodkendelse gøres betinget af tilstedeværelsen af særlige kontrol- og  

 reguleringsanordninger.
 Stk. 2.  I typegodkendelsen anføres, hvilket  

 produktområde apparaturet er godkendt til, eventuelle begrænsninger i  

 kapaciteter, trykområder og øvrige driftsbetingelser, der gælder for det  

 pågældende apparatur, samt hvilket hjælpeudstyr, der eventuelt påbydes ved  

 apparaturets drift.
Opstillingsgodkendelse af mejeriapparatur  

 til tilvirkning af § 3.  Det påhviler enhver mejerivirksomhed, der  

 anvender apparatur, for hvilket der kræves opstillingsgodkendelse, jfr. §§ 18  

 og 19 i landbrugsministeriets bekendtgørelse nr. 435 af 25. august 1976 om  

 konsummælkprodukter, at indhente godkendelse, jfr. § 16, hos Statens  

 Forsøgsmejeri, før det opstillede apparatur tages i brug.
 Stk. 2.  Mejerivirksomheden kan ved fremsendelse af de  

 nødvendige planer og tegninger, inden opstillingen påbegyndes, indhente en  

 vurdering af anlægget med henblik på den endelige godkendelse og de  

 eventuelle betingelser for en sådan.
 Stk. 3.  Apparatur skal med hensyn til opbygning,  

 driftsbetingelser, hjælpeudstyr m.m. være i overensstemmelse med det på  

 typegodkendelsen anførte.
 Stk. 4.  Før godkendelse gives, skal opstillingen synes  

 og efterprøves på stedet.
 Stk. 5.  Apparatur, der indgår i en færdig monteret  

 opstilling, skal være forsynet med et skilt, der angiver fabrikat, type,  

 årgang, kapacitet og typegodkendelsesnummer, og hvori kontrolnummer kan  

 indhugges.
 Stk. 6.  Pladeapparater af enhver art skal være forsynet  

 med max. og min. mål for pladestakkens sammensætning.
Stk. 7.  Påvises der ved den foretagne inspektion fejl  

 eller mangler ved apparatur eller opstilling, påtales dette samtidig med, at  

 der gives anvisning, på hvilke rettelser, der skal foretages, før  

 opstillingsgodkendelse kan meddeles.
Er påviste opstillingsfejl og mangler af  

 en sådan art og karakter, at der ikke opstår nogen behandlingsusikkerhed ved  

 normaldrift, kan der udfærdiges en betinget opstillingsgodkendelse for et  

 begrænset tidsrum, indenfor hvilket det påtalte skal være i orden.
§ 4.  Varmebehandlingsanlæg skal være forsynet med et  

 kviksølvtermometer, der angiver mælkens højeste opvarmningstemperatur.  

 Termometeret skal have delestreg for 0,5 grader C med en afstand på min. 2,5  

 mm pr. grad.
Misvisningen i brugsområdet må ikke overstige 0,25 grader C.
Stk. 2.  Varmebehandlingsanlæg skal være forsynet med  

 dobbeltsædet omslagsventil med dræn til det fri mellem sæderne.  

 Omslagsventilen skal være anbragt i holdercellen og styret automatisk  

 således, at ikke regelret pasteuriseret mælk aldrig kan passere ventilen.  

 Bruges anlægges både til pasteurisering og højpasteurisering, skal den  

 automatiske styring kunne aktivere omslagsventilen i begge tilfælde.
Ved  

 anlæg, der udelukkende anvendes til pasteurisering af fløde, kan  

 omslagsventilen erstattes af en kraftig akustisk alarm.
Alarmen må ikke kunne  

 sættes ud af funktion under driften.
Stk. 3.  Varmebehandlingsanlæg skal være forsynet med en  

 termograf af punktskrivertype, som angiver mælkens højeste  

 opvarmningstemperatur samt markerer, når omslagsventilen henholdsvis alarmen  

 træder i funktion.
Ibrugværende termografer af anden type må anvendes indtil  

 videre.
Stk. 4.  Ved passage gennem et pladeapparat skal mælken  

 og i regenerativet den pasteuriserede mælk være underkastet et højere tryk  

 end mediet på pladens anden side.
Trykdifferencen skal under hensyntagen til  

 formålet have en rimelig størrelse, dog min. 50 k Pa.
 Stk. 5.  Holdercellerne skal have et holdertal på mindst  

 75. Ved holdertal forstås:
fundne korteste holdertid beregnede holdertid Korteste beregnede holdertid er 2 sek., ved UHT-anlæg dog 1 sek.
Ved  

 rørholdercellers udformning skal der tages tilbørlig hensyn til, at en  

 effektiv rengøring skal kunne gennemføres.
Stk. 6.  Varmebehandlingsanlæggets kapacitet skal være i  

 overensstemmelse med den kapacitet, apparatet er konstrueret og typegodkendt  

 til.
Regulering af kapaciteten må ikke kunne finde sted.
Den nominelle  

 kapacitet skal efter prøves med vand.
 Stk. 7.  Apparater og hjælpemaskiner, der indkobles i  

 varmebehandlingsanlægget, må ikke indvirke på den varmebehandlingseffekt  

 apparaturet var i besiddelse af ved typegodkendelsen.
Stk. 8.  De i stk. 7 nævnte apparater og hjælpemaskiner  

 skal indkobles i varmebehandlingsanlægget, før mælken når sin højeste  

 temperatur.
Hvor der er tale om indkobling af udstyr til andet formål end  

 rensning af mælk, og såfremt et sådant udstyr i konstruktion og udførelse har  

 indbygget betryggende foranstaltninger mod mulige efterinfektioner, kan der  

 dog afviges herfra.
Typegodkendelse af mælkekøletanke og  

 tankvogne til mælk til § 5.  Fabrikant eller forhandler af mælkekøletanke  

 henholdsvis tankvogne, som i henhold til § 7, stk. 4 og § 15, stk. 3 i  

 landbrugsministeriets bekendtgørelse nr. 434 om produktion og transport af  

 mælk til konsummælkprodukter kræves typegodkendt, skal indhente denne  

 typegodkendelse hos Statens Forsøgsmejeri, jfr. § 16, før det pågældende  

 apparatur tages i brug.
 § 6.  Mælkekøletanke af samme fabrikat kan henregnes  

 til samme type, såfremt materiale, konstruktion, form og kølemåde er  

 identiske, og såfremt deres nominelle volumen ligger a) under 1500 l, men  

 indenfor en variation på 300 l, b) mellem 1500 l og 2500 l, c) over 2500 l,  

 alt under forudsætning af, at kølekapaciteten er tilpasset den enkelte tanks  

 nominelle volumen, således at kravene i stk. 2 er opfyldt.
 Stk. 2.  Tankene skal opfylde de krav, der stilles i  

 Dansk Standard for køletanke, for tiden DS/R 6019.
 § 7.  Typegodkendelse for tankvogne vedrører  

 tankaggregatet og ikke motorkøretøjet.
 Stk. 2.  Tankvogne af samme fabrikat kan uanset tankenes  

 rumindhold henregnes til samme type, såfremt materiale, konstruktion og  

 tankform er identiske, og såfremt anvendelsesområdet er det samme.
Stk. 3.  Tankvogne skal være opbygget, så tankaggregatet  

 er let at holde rent.
Tankvognen skal være egnet til at yde produktet  

 beskyttelse mod forurening såvel under påfyldning som under transport og  

 aftømning.
Påfyldnings- og aftømningsstudse skal være anbragt i støvtæt  

 lukket rum.
Stk. 4.  Tankvogne til brug for mælk fra  

 konsummælkbesætninger til konsummælkmejerier eller suppleringsmejerier skal  

 være tilstrækkeligt isolerede.
De isoleringskrav, der til enhver tid er  

 gældende med hensyn til international transport af letfordærvelige  

 levnedsmidler, jfr. bekendtgørelse nr. 549 af 19. november 1976 om  

 internationalt transport af letfordærvelige levnedsmidler som ændret ved  

 bekendtgørelse nr. 369 af 22. juni 1977 om samme emne vil umiddelbart opfylde  

 denne bestemmelse.
Typegodkendelse af emballager til  

 levnedsmidler, der tilsættes § 8.  Fabrikant eller forhandler af emballager til  

 levnedsmidler, der tilsættes konsummælkprodukter, som i henhold til § 22,  

 stk. 2, i landbrugsministeriets bekendtgørelse nr. 435 af 25. august 1976 om  

 konsummælkprodukter kræves godkendt, skal indhente denne godkendelse, jfr. §  

 16, hos Statens Forsøgsmejeri, før de pågældende emballager tages i brug.
 Stk. 2.  Såfremt emballagernes fabrikat, materiale,  

 konstruktion og udformning er identisk, kan de henregnes til samme type.
 Stk. 3.  Emballagen skal såvel under påfyldning som  

 under transport, opbevaring og aftømning beskytte produktet mod  

 kontamination.
 Mulighed for en betryggende plombering af emballagen skal være til stede.
 Stk. 4.  Emballager beregnet til genanvendelse skal  

 kunne rengøres og desinficeres effektivt på angivne måder og gennem passende  

 åbninger kunne inspiceres indvendig.
 Stk. 5.  Emballagen skal på holdbar måde være påført et  

 af Statens Forsøgsmejeri tildelt typegodkendelsesnummer.
 Typegodkendelse af forbrugerpakninger til  

 konsummælkprodukter.
 § 9.  Enhver fabrikant eller forhandler af  

 forbrugerpakninger, der i henhold til § 25, stk. 2, i landbrugsministeriets  

 bekendtgørelse nr. 435 af 25. august 1976 kræves typegodkendelse, skal  

 indhente denne typegodkendelse jfr. § 16, før pakningen tages i brug.
Stk. 2.  Anmodningen skal være bilagt alle for  

 godkendelsen nødvendige oplysninger.
Med henblik på, at en sundhedsmæssig  

 vurdering kan finde sted ved Statens Levnedsmiddelinstitut, skal der  

 indsendes fuldstændige oplysninger om råmaterialer og de under fremstilling  

 og forarbejdning tilsatte stoffer.
Såfremt anmelderen ikke selv er i  

 besiddelse af disse oplysninger, skal denne foranledige, at leverandøren  

 afgiver oplysningerne.
 Stk. 3.  Afprøvningen iværksættes først, når Statens  

 Forsøgsmejeri har modtaget alle for afprøvningen nødvendige oplysninger og  

 gennem en udtalelse indhentet hos Statens Levnedsmiddelinstitut har sikret  

 sig, at der ikke vil være sundhedsmæssige indvendinger mod de materialer, som  

 tænkes anvendt.
 § 10.  Rekvirenten af en typegodkendelse er forpligtet  

 til vederlagsfrit at stille det nødvendige materiale i form af emballager og  

 emballeringsmaskiner til rådighed for afprøvningen.
§ 11.  Afprøvningen omfatter en vurdering af  

 omstændighederne omkring emballeringsprocessen og de hygiejniske forhold  

 herved.
Endvidere foretages en undersøgelse af forbrugerpakningens  

 kvalitetsbevarende egenskaber under forskellige opbevaringsbetingelser samt  

 en vurdering af emballagens tæthed og styrke under iagttagelse af de  

 belastninger, pakningen udsættes for under praktiske forhold.
 Stk. 2.  Forbrugerpakningen skal være betryggende lukket  

 og konstrueret således, at det tydeligt kan ses, hvis pakningen har været  

 åbnet.
 Stk. 3.  Forbrugerpakninger skal kunne påføres den til  

 enhver tid krævede mærkning.
 Stk. 4.  Typegodkendelse af en emballage foretages ud  

 fra en vurdering af samtlige opnåede resultater.
Stk. 5.  En rekvirent, der ønsker at foretage ændringer  

 i materialets sammensætning eller andre egenskaber ved en allerede godkendt  

 forbrugerpakning, skal gøre anmeldelse herom til Statens Forsøgsmejeri på  

 forannævnte anmeldelsesblanket.
Der vil da blive taget stilling til, om  

 ændringerne er af en sådan art, at fornyet afprøvning - helt eller delvis -  

 er påkrævet.
Stk. 6.  Materialer til fremstilling af typegodkendte  

 emballager skal være forsynet med identifikationsmærke.
Såfremt sådanne  

 materialer fremsendes fra fabrikant eller forhandler i tilklæbede eller  

 forseglede samleemballager, er det dog tilladt at nøjes med at forsyne  

 samleemballagen med identifikationsmærke.
Såvel identifikationsmærkningen som  

 placeringen heraf fastsættes af forsøgsmejeriet ved meddelelsen af  

 typegodkendelsen.
 Afprøvning af rengøringsmidler til brug i  

 mejerier m.v.
 § 12.  Fabrikant eller forhandler af rengøringsmidler,  

 som i henhold til § 11, stk. 5, i landbrugsministeriets bekendtgørelse nr.  

 434 af 25. august 1976 om produktion og transport af mælk til  

 konsummælkprodukter samt i henhold til § 11, stk. 3, i landbrugsministeriets  

 bekendtgørelse 433 af 25. august 1976 om mejerier m.m. kræves afprøvet, skal  

 for hvert enkelt rengøringsmiddel, forinden det tages i anvendelse lade det  

 afprøve og bedømme af Statens Forsøgsmejeri, jfr. § 16.
 Stk. 2.  Anmodning om afprøvning skal bilægges  

 oplysninger om rengøringsmidlets kvalitative og kvantitative sammensætning.  

 Endvidere skal angives rengøringsmidlet brugskoncentration, -temperatur og  

 anvendelsesområde samt eventuelt nødvendigt specielt udstyr.
Stk. 3.  Midler, der angives også at have en speciel  

 bakteriedræbende virkning, vil af Statens Forsøgsmejeri kun kunne afprøves  

 som rengøringsmiddel.
Såfremt det afprøvede middel ønskes forhandlet som  

 kombineret rengørings- og desinfektionsmiddel skal anmodning herom tillige  

 rettes til Veterinærdirektoratet henholdsvis Statskontrollen med  

 Mejeriprodukter og Æg m.m.
 § 13.  Rekvirenten er forpligtet til vederlagsfrit at  

 stille den for afprøvningens gennemførelse nødvendige mængde rengøringsmiddel  

 samt eventuelt nødvendigt specielt hjælpeudstyr til rådighed.
 § 14.  Ved afprøvningen underkastes rengøringsmidlet  

 relevante laboratorietekniske og praktiske prøver i henhold til angivne  

 brugsdata, jfr. § 12, stk. 2. Ud fra de afgivne oplysninger vedrørende  

 rengøringsmidlets sammensætning, resultater fra de laboratorietekniske prøver  

 og foretagne afprøvninger, vurderer Statens Forsøgsmejeri om rengøringsmidlet  

 kan anses for egnet til det angivne formål.
§ 15.  Etikettering.
Afprøvede rengøringsmidler skal  

 ved markedsføring være forsynet med en af Statens Forsøgsmejeri godkendt  

 etikette, der angiver:
 1. Rengøringsmidlets benævnelse.
 2. Rengøringsmidlets kvalitative sammensætning samt  

 angivelse af brugsopløsningens pH-værdi ved en af følgende betegnelser: stærk  

 alkalisk (pH >11), alkalisk (pH 9-11), svag alkalisk (pH 7-9) svag sur (pH  

 5-7), sur (pH 2-5), stærk sur (pH <2).
 3. Navn eller firmanavn og adresse eller registreret  

 varemærke tilhørende den i Danmark ansvarlige for markedsføringen.
 4. Brugsanvisning, indeholdende oplysninger om  

 brugsområde, brugskoncentration, hensigtsmæssig temperaturområde samt  

 angivelse af, at efterskylning af de rengjorte overflader skal gennemføres.
 5. Oplysninger om, at midlet er afprøvet og fundet  

 egnet samt det af Statens Forsøgsmejeri angivne journalnummer.
 Ovennævnte angivelse skal være anført på dansk med letlæselige typer.  

 Angivelserne kan være anført på en påklæbet mærkat.
 Generelle bestemmelser.
§ 16.  Blanketter til anmodning om afprøvning og  

 godkendelse udleveres af Statens Forsøgsmejeri.
Blanketten skal underskrives  

 af en af rekvirentfirmaet bemyndiget person.
 Stk. 2.  Foreligger der fra en officiel inden- eller  

 udenlandsk institution afprøvningsresultater, som efter Statens  

 Forsøgsmejeris vurdering er tilstrækkeligt dækkende, kan disse helt eller  

 delvis træde i stedet for en afprøvning.
Stk. 3.  Efter afprøvningens afslutning afgiver Statens  

 Forsøgsmejeri en rapport over afprøvningens resultater samt i givet fald en  

 godkendelsesattest.
Ved installationsgodkendelse afgives en attest.
 Stk. 4.  For offentliggørelse af afprøvningsresultater  

 gælder Statens Forsøgsmejeris fastsatte regler for rekvireret afprøvning og  

 forskning.
 Stk. 5.  En meddelt typegodkendelse er umiddelbart  

 gældende for identiske eksemplarer af samme fabrikat.
 Stk. 6.  Efter at godkendelse er indhentet, må der ikke  

 foretages principielle ændringer ved det pågældende objekt eller  

 rengøringsmiddel uden forudgående indhentet tilladelse fra Statens  

 Forsøgsmejeri, der i påkommende tilfælde afgør, om en påtænkt ændring er af  

 en sådan karakter, at fornyet godkendelse skal indhentes.
 Stk. 7.  En meddelt godkendelse kan til enhver tid  

 tilbagekaldes, såfremt det godkendte under brug måtte afstedkomme uforudsete,  

 uheldige virkninger af produktmæssig eller hygiejnisk art.
 § 17.  Forsøgsmejeriets udgifter i forbindelse med  

 godkendelser og afprøvninger skal af rekvirenten refunderes forsøgsmejeriet  

 efter dettes opgørelse af udgifterne, herunder andel i generalomkostninger,  

 uanset om godkendelse gives eller rengøringsmidlet findes egnet.
 § 18.  Enhver af Statens Forsøgsmejeri i henhold til  

 denne bekendtgørelse truffen afgørelse kan inden 4 uger indankes til  

 landbrugsministeriet.
 Stk. 2.  Landbrugsministeriet kan indtil 6 måneder efter  

 afgørelsen se bort fra overskridelser af klagefristen, når overskridelsen af  

 særlige grunde er undskyldelig.
 Overgangs- og straffebestemmelser.
 § 19.  Overtrædelse af bestemmelserne i denne  

 bekendtgørelse straffes med bøde.
 § 20.  Denne bekendtgørelse træder i kraft den 1.  

 januar 1978.
 Stk. 2.  Samtidig ophæves indenrigsministeriets  

 bekendtgørelse nr. 385 af 22. september 1967 om godkendelse af  

 varmebehandlingsapparatur og varmebehandlingsanlæg til lavpasteurisering,  

 højpasteurisering og sterilisering af mælk og fløde samt mælkevarer  

 (konsummælkprodukter).
 Stk. 3.  Godkendelser meddelt i henhold til tidligere  

 mejeri- og konsummælklovgivning bevarer deres gyldighed.
 Landbrugsministeriet, den 1. december  

 1977.
P.
Dalsager.
/J.
Madelung.
