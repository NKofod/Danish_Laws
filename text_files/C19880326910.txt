I.
Orientering.
Vejledning for beregning af krantove efter § 3, stk. 4 i bekendtgørelse  

 nr. 401 af 27. juli 1945 blev udsendt i 1978 i arbejdstilsynets publikation  

 nr. 80. Denne publikation udleveres ikke længere.
Vejledningens  

 beregningsregler er dog stadig gældende og gengives nedenfor.
 Det bemærkes, at for krantove, der er dimensioneret efter DIN 15020, har  

 reglerne nedenfor under litra A den virkning, at tove, der er beregnet efter  

 normans belastningsgruppe 2 m eller højere, i langt de fleste tilfælde vil  

 kunne godtages af Arbejdstilsynet, medens tove beregnet efter lavere  

 belastningsgrupper normalt kun vil kunne anvendes efter tilladelse i  

 overensstemmelse med litra B.
 A Almindelige regler for krantove.
 1. Krantove skal være formlagte og med trådantal  

 mellem 100 og 300. For tove af specialkonstruktion (tove med ulige tykke  

 tråde fx Seale, Warrington, Filler) kan dog tillades op til 350 tråde.
 2. Den nominelle trådbrudsstyrke skal ligge mellem  

 1270 N/kvadratmillimeter. (130 kp/kvadratmillimeter) og 1960  

 N/kvadratmillimeter (200 kp/kvadratmillimeter).
3. Der skal kunne forevises certifikat for det  

 anvendte tov.
Certifikatet skal være i overensstemmelse med pkt. 2.1 i bilag  

 til EF-direktiv om certificering og mærkning af ståltove m.v.: EF-direktiv af  

 13. april 1976 (76/434/EØF) nr.
L 122/20.
4. Tovtromler skal have tovspor.
Korrekt opspoling  

 skal være sikret også ved flerlagsopspoling.
 5. Kravet i kranbekendtgørelsens § 3, stk. 4 om, at  

 summen af træk- og bøjningspåvirkninger ikke overstiger 1/4 af tovets  

 trækbrudsstyrke, betragtes som opfyldt, når følgende kontrolformler er  

 tilfredsstillet:
S = største træk i tovet, B = tovets faktiske mindste brudlast, som den fremgår af tovleverandørens  

 certifikat, (S og B indsættes med samme enhed).
DT og DS = tovets middelbøjningsdiameter om henholdsvis tromle og mindste  

 ledeskive, og d = tovets norminelle diameter.
 (DT og DS og d indsættes med samme enhed).
 Ved beregning efter formlerne 5.1. og 5.2 afrundes hvert leddene til helt  

 tal.
 Udligningsskiver skal opfylde formel 5.2, medmindre den tovlængde, der  

 under normal drift løber over dem, er mindre end 3 d og  

 middelbøjningsdiameteren er mindst 14 d.
 B Lempelser.
 1. Direktoratet vil kunne tillade afvigelser fra pkt.  

 5 i A for tove til kraner, der er dimensioneret til lille belastningsgrad  

 og/eller ringe benyttelsestid, såfremt det kan antages, at kranens specielle  

 brug vil forblive uændret, eller der gennemføres tilfredsstillende løbende  

 kontrol med kranens brug og stilles skærpede krav til tovenes tilstand ved  

 kassation.
 Afvigelser tillades kun efter ansøgning, som skal indeholde de nødvendige  

 oplysninger om de anvendte dimensioneringsregler, belastningsforudsætninger  

 og kranens forudsete benyttelse og/eller forslag til hensigtsmæssige  

 kontrolforanstaltninger.
 De væsentligste kontrolforanstaltninger, der kan tænkes bragt i anvendelse  

 er: 1) Kranjournal, hvori alle kranens tunge løft registreres (navnlig for  

 letlastkraner). 2) Driftstimetæller (navnlig for sværlastkraner). 3)  

 Fastsættelse af turnus med korte terminer for eftersyn og eventuel  

 udskiftning af krantov.
 2. Eksisterende dispensationer på området forbliver i  

 kraft.
 3. Kraner og taljer, der er taget i brug før 17.  

 november 1978, og hvis tove opfylder de hidtidige beregningsregler, tillades  

 fortsat forsynet med tove i overensstemmelse med de hidtidige regler.
II.
Instruktion.
Ovenstående skal lægges til grund ved kredsens vejledning og  

 administration af kranbekendtgørelsen.
Herunder skal kredsen særlig være  

 opmærksom på at kravene i kontrolformlerne pkt.
A.5. er opfyldt.
III.
Ikrafttræden.
 Straks.
