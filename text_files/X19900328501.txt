 En arbejdsløshedskasse afslog at overflytte et medlem af en anden  

 arbejdsløshedskasse med den begrundelse, at medlemmets arbejdstid ikke kunne  

 kontrolleres.
 Direktoratet for Arbejdsløshedsforsikringen traf afgørelse om, at  

 medlemmet var berettiget til overflytning, idet der ikke ved overflytning er  

 krav om et dokumenteret timetal.
 Journalisternes Arbejdsløshedskasse har den 13. december 1989 fremsendt  

 Deres klage over en af kassen truffet afgørelse, hvorefter De ikke kan  

 overflyttes fra Magistrenes Arbejdsløshedskasse  

 til Journalisternes Arbejdsløshedskasse, fordi Deres arbejdstid  

 ved Danmarks Radio ikke kan dokumenteres.
Det fremgår af sagen, at De arbejder freelance for Danmarks Radio med  

 tekstning.
De er ikke fastansat, men arbejder og aflønnes med akkordhonorar  

 fra opgave til opgave, således at den faktiske arbejdstid ikke kontrolleres  

 af arbejdsgiveren.
Arbejdet udføres i henhold til overenskomst mellem Dansk Journalistforbund  

 og Danmarks Radio.
Vederlaget udbetales som A-indkomst.
 Herudover driver De selvstændig, momsregistreret virksomhed.
Direktoratet har i sagens anledning indhentet oplysning om Deres  

 indtægtsforhold fra Frederiksberg Kommunes skatteforvaltning.
Det fremgår  

 heraf, at indtægterne ved den selvstændige virksomhed både i 1987 og 1988 har  

 været væsentlig lavere end A-indkomsten.
A-indkomsten har været ca. kr.  

 300.000 både i 1987 og 1988.
 De har oplyst, at De har været medlem af Magistrenes Arbejdsløshedskasse,  

 siden De dimitterede i 1984, og at der aldrig har været rejst tvivl om Deres  

 ret til medlemskab, hverken i forbindelse med freelance arbejdet eller i  

 forbindelse med etableringen af den selvstændige virksomhed, som betragtes  

 som bibeskæftigelse.
Journalisternes Arbejdsløshedskasse har ved sagens fremsendelse til  

 direktoratet fastholdt sin afgørelse, men bemærket, at kassen selv er  

 overordentlig utilfreds med, at den skal administrere på denne måde.
Så snart  

 kassen får dispensation til optagelse ved ukontrollabelt arbejde, vil kassen  

 også overflytte medlemmer, som omfattes af dispensation til optagelse.
 Magistrenes Arbejdsløshedskasse har oplyst, at De er optaget efter  

 dimittendreglen som nyuddannet cand.phil. i engelsk den 13. december 1984.
AFGØRELSE Direktoratet lægger til grund, at De med rette i sin tid er optaget  

 i Magistrenes Arbejdsløshedskasse, at arbejdet som freelance tekster  

 ved Danmarks Radio er Deres hovedbeskæftigelse og må betragtes som  

 lønarbejde, og at arbejdet er omfattet af det faglige område  

 for Journalisternes Arbejdsløshedskasse.
 Herefter finder direktoratet, at De er berettiget til overflytning  

 til Journalisternes Arbejdsløshedskassse, idet der ikke ved overflytning er  

 krav på et dokumenteret timetal.
 Direktoratet ændrer således Journalisternes Arbejdsløshedskasses  

 afgørelse.
 Det forudsættes, at overflytningen gennemføres på sædvanlig måde, herunder  

 at De udfylder og underskriver overflytningsblanket (AR 53).
 Det tilføjes, at Deres ret til dagpenge ved eventuel ledighed fra  

 lønarbejdet beror på, om De opfylder arbejdsløshedsforsikringslovens  

 almindelige betingelse herfor, herunder reglerne i direktoratets  

 bekendtgørelse nr. 260 af 28. april 1988 om retten til arbejdsløshedsdagpenge  

 for medlemmer, som under ledighed har bibeskæftigelse ved selvstændig  

 virksomhed.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
