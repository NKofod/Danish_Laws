Nr BTL 5 Betænkning over Forslag til lov om ændring af lov om banker og sparekasser  

 m.v. (Kapitalpension, rateopsparing og selvpension)   

 Nr L 5 1991-92, 1. samling Afgivet af Erhvervsudvalget Afgivet: 19911210 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
Endvidere har udvalget modtaget skriftlige henvendelser fra Danske  

 Investeringsforeningers Fællesrepræsentation Der er af industriministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med det af industriministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med det af mindretallet  

 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan dog  

 stemme for det af industriministeren stillede ændringsforslag, og  

 mindretallet bemærker i øvrigt:
 Lovforslaget er endnu et skud på stammen af lovregler, der alene har til  

 formål at skabe mere bureaukrati i erhvervsliv og offentlig sektor.
Fremskridtspartiet ser ikke noget behov for denne nye bureaukratiordning.  

 Investeringer i aktiepuljeordninger osv. er ikke et spil, hvor alle  

 automatisk vinder.
Det er kun i »Alice i Eventyrland«, alle vinder  

 på alle spil.
Det må være op til den enkelte at sætte sig ordentligt ind i, hvad det vil  

 sige at anbringe sine penge i pensionsordninger, og hvad det vil sige, når  

 disse penge geninvesteres.
Lovforslaget er med til at lave  

 ansvarsforflygtigelse.
Befolkningen skal ikke yderligere bibringes den  

 opfattelse, at staten kommer hjælpende til, hver gang man dummer sig.
Lovforslaget er derfor aldeles unødvendigt.
I stedet er det op til  

 forholdet mellem den enkelte bank/finansieringsinstitution og kunden at  

 aftale, hvorledes engagementet skal forløbe.
Lovforslaget giver folk en falsk  

 tryghedsfornemmelse.
Mange vil efter en eventuel vedtagelse af lovforslaget i  

 endnu mindre grad sætte sig ind i, hvad de gør, for »staten  

 overvåger«.
Det gør staten ikke, staten forlanger bare mere papir.  

 Fremskridtspartiet kan derfor ikke anbefale lovforslaget.
Ændringsforslag Til § 1 Af et mindretal (SF):
 1) Den foreslåede § 42 b affattes således:
»§ 42 b.
Mindst 60 pct. af opsparingen i den enkelte ordning  

 skal være anbragt på følgende måde:
 1) I fondsaktiver eller gældsbreve, for hvilke den danske stat eller en  

 dansk kommune står som udsteder eller garant.
 2) I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3) Som indestående i danske pengeinstitutter.
 4) I lån sikret ved tinglyst panteret i beboelses- eller kontorejendomme  

 eller i ejendomme, hvis værdi i øvrigt er uafhængig af en særlig  

 erhvervsudnyttelse, dog ikke ud over to tredjedele af ejendomsværdien ifølge  

 den senest foretagne offentlige vurdering.
 5) I lån mod pant i selskabets egne forsikringer indtil deres  

 genkøbsværdi.
6) I fast ejendom, som selskabet ejer, og hvori det har sit hovedkontor,  

 eller i andre af dets faste ejendomme af samme art som nævnt under nr. 4  

 eller 7) I lån mod sikkerhed, som må anses for lige så betryggende som de under  

 nr. 4 nævnte, og i værdipapirer, som efter den sikkerhed, de frembyder, kan  

 stilles i klasse med de aktiver, der er nævnt under nr. 1-3 og 6.
Stk. 2. De begrænsninger for midlernes anbringelse, der er fastsat  

 i stk. 1, kan fraviges af Finanstilsynet.« Af industriministeren, tiltrådt af et flertal (udvalget med  

 undtagelse af SF):
 2) I den foreslåede § 42 b, stk. 1, affattes nr. 3  

 således:
»3) I aktier, tegningsretter og aktieretter til aktier.« Bemærkninger Til nr. 1 Med den foreslåede ændring sikres samme placeringsregler for de pågældende  

 pensionsordninger som dem, der gælder for ordninger i pensionskasser og  

 forsikringsselskaber.
Til nr. 2 Formålet med den foreslåede ændring er at lade ordene »og konvertible  

 obligationer« udgå af § 42 b, stk. 1, nr. 3, da disse allerede er dækket  

 i bestemmelsens nr. 2.
