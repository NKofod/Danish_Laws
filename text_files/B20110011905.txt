Bekendtgørelse om ændring af bekendtgørelse om rekreativt fiskeri i salt og ferskvand samt redskabsfiskeri mv. i ferskvand § 1 I bekendtgørelse nr. 1199 af 11. december 2008 om rekreativt fiskeri i salt- og ferskvand samt redskabsfiskeri mv. i ferskvand, som ændret ved bekendtgørelse nr. 692 af 2. juli 2009, foretages følgende ændringer:
 1. § 20, stk. 2, affattes således:
»Stk. 2. Af de i stk. 1 nævnte redskaber må højst 3 være garn.
Den samlede garnlængde må maksimalt være 135 m.« 2. § 24, stk. 1, affattes således:
»Bundsatte garn må ikke have en dybde af over 1,5 m.
Flydende garn må ikke have en dybde af over 3 m.
Den samlede længde af garn må maksimalt være 135 m, uanset om der anvendes 1, 2 eller 3 garn.
Garn skal være forankrede eller på anden måde fastgjort til havbunden.« § 2 Bekendtgørelsen træder i kraft den 24. februar 2011.
