Betænkning afgivet af Social-, Indenrigs- og Børneudvalget den 13. december 2018 Betænkning over Forslag til lov om ændring af forældreansvarsloven, lov om ægteskabs indgåelse og opløsning og forskellige andre love (Ændringer som følge af lov om Familieretshuset og skærpet fokus på beskyttelsen af barnet i sager efter forældreansvarsloven) [af børne- og socialministeren (Mai Mercado)]:
1. Ændringsforslag Børne- og socialministeren har stillet 5 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af børne- og socialministeren, tiltrådt af udvalget:
 1) I nr. 28 indsættes i den indledende tekst efter »kapitel 6«: »før overskriften før § 31«.
[Teknisk ændring] Til § 15 2) Efter nr. 5 indsættes som nyt nummer:
»01. I § 41 b, stk. 2, nr. 1, indsættes efter »42 a,«: »42 b,«, og »samt § 536« udgår.« [Teknisk ændring] 3) Efter nr. 24 indsættes som nyt nummer:
»02. I § 596, stk. 2, 1. pkt., ændres »fogedrettens« til: »familierettens«, og i 2. pkt. ændres »bestemmelsen i § 537« til: »bestemmelserne i kapitel 42 b«.« [Teknisk ændring] Til § 33 4) Efter nr. 3 indsættes som nyt nummer:
»01. I § 6 a, stk. 4, der bliver stk. 5, ændres »stk. 1-3« til: »stk. 1, 2 og 4«.« [Teknisk ændring] Til § 38 5) Efter nr. 8 indsættes som nye numre:
 »01. I § 56 a, stk. 10, 1. og 2. pkt., der bliver stk. 11, 1. og 2. pkt., ændres »stk. 9« til: »stk. 10«.
02. I § 56 a, stk. 11, 1. pkt., der bliver stk. 12, 1. pkt., ændres »stk. 10« til: »stk. 11«.« [Tekniske ændringer] Bemærkninger Til nr. 1 Det er ved en fejl ikke angivet, at den i § 1, nr. 28, foreslåede § 30 a i forældreansvarsloven indsættes i forældreansvarslovens kapitel 6 før overskriften før § 31. Dette korrigeres med ændringsforslaget.
Der er tale om en teknisk ændring.
Til nr. 2 Det fremgår af § 41 b, stk. 1, i retsplejeloven, at enhver kan forlange at få udleveret kopi af domme og kendelser samt af beslutninger om sagsomkostninger i borgerlige sager.
Af § 41 b, stk. 2, fremgår en række undtagelser hertil.
Det fremgår således af § 41 b, stk. 2, nr. 1, at retten til aktindsigt bl.a. ikke omfatter de i § 536 i retsplejeloven omhandlede sager.
Bestemmelsen i § 536 omhandler sager om tvangsfuldbyrdelse af forældremyndighed, barnets bopæl og samvær.
Med lovforslagets § 15, nr. 24, foreslås kapitel 48 a, herunder bestemmelserne i § 536, ophævet.
Bestemmelserne om tvangsfuldbyrdelse af forældremyndighed, barnets bopæl og samvær foreslås i stedet med lovforslagets § 15, nr. 19, reguleret i et nyt kapitel 42 b i retsplejeloven.
Henvisningen til § 536 i § 41 b, stk. 2, nr. 1, er ved en fejl ikke ændret til kapitel 42 b.
Dette korrigeres med ændringsforslaget.
Det vil dermed i lighed med gældende ret være således, at der ikke er ret til aktindsigt efter § 41 b, stk. 1, i sager om tvangsfuldbyrdelse af forældremyndighed, barnets bopæl og samvær.
Der er tale om en teknisk ændring.
Til nr. 3 Det fremgår af § 596, stk. 1, i retsplejeloven, at besiddelseskrav som nævnt i § 528 i retsplejeloven kan gennemtvinges af fogedretten ved en umiddelbar fogedforretning uden sædvanlig tvangsfuldbyrdelsesgrund, såfremt den berettigede (rekvirenten) i fogedretten kan godtgøre eller sandsynliggøre sit krav mod den forpligtede (rekvisitus). Det fremgår videre af § 596, stk. 2, at bestemmelsen i § 596, stk. 1, finder tilsvarende anvendelse, når fogedrettens bistand er påkrævet til håndhævelse af forældremyndighed eller barnets bopæl.
Fuldbyrdelse sker efter bestemmelsen i § 537 i retsplejeloven.
Med lovforslagets § 15, nr. 24, foreslås kapitel 48 a, herunder bestemmelserne i § 537, ophævet.
Bestemmelserne om tvangsfuldbyrdelse af forældremyndighed, barnets bopæl og samvær foreslås i stedet med lovforslagets § 15, nr. 19, reguleret i et nyt kapitel 42 b i retsplejeloven.
Det foreslås herunder, at forældreansvar fuldbyrdes af familieretten.
Henvisningen til fogedretten i § 596, stk. 2, 1. pkt., er ved en fejl ikke blevet rettet til familieretten.
Ligeledes er henvisningen i § 596, stk. 2, 2. pkt., til bestemmelsen i § 537 ved en fejl ikke blevet rettet til bestemmelserne i kapitel 42 b.
Dette korrigeres med ændringsforslaget.
Der er tale om tekniske ændringer.
Til nr. 4 Lov om assisteret reproduktion i forbindelse med behandling, diagnostik og forskning m.v. indeholder i § 6 a bestemmelser om proceduren, hvis den sundhedsperson, der er ansvarlig for behandlingen med assisteret reproduktion, er i tvivl om den enlige kvindes eller parrets evne til at drage fornøden omsorg for et barn efter fødslen.
Det fremgår af § 6 a, stk. 4, at sundhedsministeren kan fastsætte nærmere regler om bestemmelserne i § 6 a, stk. 1-3.
Det foreslås med § 33, stk. 3, i lovforslaget, at der indsættes en ny bestemmelse som § 6 a, stk. 3, i lov om assisteret reproduktion i forbindelse med behandling, diagnostik og forskning m.v. § 6 a, stk. 3 og 4, bliver herefter stk. 4 og 5. Ved en fejl er henvisningen i § 6 a, stk. 4, til, at sundhedsministeren kan fastsætte nærmere regler om bestemmelserne i stk. 1-3, ikke ændret til, at sundhedsministeren kan fastsætte nærmere regler om bestemmelserne i stk. 1, 2 og 4. Dette korrigeres med ændringsforslaget.
Der er tale om en teknisk ændring.
Til nr. 5 Bestemmelserne i § 56 a i udlændingeloven omhandler repræsentanter for uledsagede mindreårige udlændinge.
Det foreslås med lovforslagets § 38, nr. 5, at der indsættes en ny bestemmelse som stk. 4 i § 56 a i udlændingeloven.
Derved bliver § 56 a, stk. 4-11, til stk. 5-12. Bestemmelsen i § 56 a, stk. 10, indeholder to steder en henvisning til § 56 a, stk. 9. Disse henvisninger er ved en fejl ikke ændret til § 56 a, stk. 10. Ligeledes indeholder § 56 a, stk. 11, en henvisning til § 56 a, stk. 10. Denne er ved en fejl ikke ændret til § 56 a, stk. 11. Disse fejl korrigeres med ændringsforslaget.
Der er tale om tekniske ændringer.
4. Udvalgsarbejdet Lovforslaget blev fremsat den 7. november 2018 og var til 1. behandling den 15. november 2018. Lovforslaget blev efter 1. behandling henvist til behandling i Social-, Indenrigs- og Børneudvalget.
Sambehandling med andre lovforslag Lovforslaget har været sambehandlet med forslag til lov om Familieretshuset (L 90).
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og børne- og socialministeren sendte den 28. juni 2018 dette udkast til udvalget, jf.
SOU alm. del  bilag 301 (folketingsåret 2017-18). Den 7. november 2018 sendte børne- og socialministeren høringssvarene og et høringsnotat til udvalget.
Den 14. november 2018 sendte børne- og socialministeren supplerende høringssvar fra KL til udvalget.
Bilag Under udvalgsarbejdet er der omdelt 8 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 1 spørgsmål til børne- og socialministeren til skriftlig besvarelse, som ministeren har besvaret.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Martin Geertsen (V) Carl Holst (V) Jane Heitmann (V) Hans Andersen (V) Jan E.
Jørgensen (V) Anni Matthiesen (V) Henrik Dahl (LA) Laura Lindahl (LA) Brigitte Klintskov Jerkel (KF) Karen J.
Klint (S) Magnus Heunicke (S) Orla Hav (S) Pernille Rosenkrantz-Theil (S) Troels Ravn (S) fmd.
Ane Halsboe-Jørgensen (S) Malou Lunderød (S) Finn Sørensen (EL) Rasmus Vestergaard Madsen (EL) Torsten Gejl (ALT) Anne Marie Geisler Andersen (RV) Lotte Rod (RV) Trine Torp (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
