 I henhold til § 3 i justitsministeriets cirkulære af 27. september 1973 om  

 varetagelse af tilsynet med prøveløsladte afgiver tilsynsmyndigheden  

 indstilling til justitsministeriet, såfremt der i tilsynstiden er grundlag  

 for at rejse spørgsmål om tildeling af advarsel, ændring af vilkår eller  

 genindsættelse, jf. straffelovens § 40, stk. 2.
 På given foranledning skal man meddele følgende:
Indstilling til justitsministeriet (direktoratet for kriminalforsorgen)  

 skal indeholde nøje oplysninger om, hvornår og på hvilken måde den  

 prøveløsladte har tilsidesat pålæg, som tilsynet har givet den pågældende med  

 hjemmel i vilkårene for løsladelsen, bilagt fornøden dokumentation, herunder  

 forsorgsjournal.
Endvidere vedlægges stamrulleudskrift og  

 løsladelsesresolution, medmindre prøveløsladelsen er bestemt af  

 justitsministeriet.
Forinden indstillingen afgives, skal den prøveløsladte være gjort bekendt  

 med indstillingen og have lejlighed til at udtale sig.
Eventuelle indsigelser  

 mod indstillingen skal anføres i denne.
 Såfremt tilsynsmyndigheden er uden kendskab til den prøveløsladtes  

 aktuelle situation eller ikke på anden måde kan komme i forbindelse med  

 prøveløsladte med henblik på at give den pågældende lejlighed til at udtale  

 sig, skal der fremsættes begæring om anholdelse eller eventuel fængsling i  

 henhold til retsplejelovens § 1004.
 P.M.V.
H.
H.
Brydensholt /J.
Waagensen (Til kriminalforsorgens anstalter, afdelinger og pensioner).
