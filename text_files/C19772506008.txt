 Ref.:
FORMÅL 1. I tilslutning til det ved ref. givne direktiv for  

 rationaliseringsvirksomheden under Forsvarsministeriet fastsættes følgende  

 bestemmelser for rationaliseringsvirksomheden inden for Forsvarschefens  

 ansvarsområde.
DEFINITION 2. Ved rationalisering forstås alle foranstaltninger  

 af opgave-, struktur-, teknologi- og/eller personelmæssig karakter, som  

 tilstræber en bedre udnyttelse af de til rådighed værende ressourcer.
 Rationaliseringen gennemføres som hverdagsrationalisering , d.v.s. de  

 effektivitetsfremmende foranstaltninger, der løbende gennemføres på alle  

 niveauer i organisationen, og som  rationaliseringsprojekter, der omfatter  

 større rationaliseringsarbejder.
STYRING AF RATIONALISERINGSPROJEKTER 3. Forsvarskommandoens rationaliseringsnævn er Forsvarschefens rådgivende  

 organ i forbindelse med udøvelsen af rationaliseringsansvaret.
 Nævnet har tillige til opgave at initiere, intensivere og koordinere  

 større rationaliseringsarbejder samt bistå Forsvarschefen med at prioritere  

 og godkende sådanne.
 Nævnet har følgende sammensætning:
GENNEMFØRELSE 4. Chefer for myndigheder m.fl. under Forsvarschefens ansvarsområde er  

 ansvarlige for, at tjenesten inden for eget ansvarsområde og givne rammer  

 tilrettelægges og afvikles med den mest hensigtsmæssige udnyttelse af  

 tildelte ressourcer for øje.
Såfremt de af overordnede myndigheder fastlagte  

 procedurer, strukturer m.m. findes at være hindrende herfor, fremsættes  

 forslag til sådanne ændringer, som anses hensigtsmæssige/påkrævede, over for  

 vedkommende myndighed.
 5. Forslag til større rationaliseringsundersøgelser forelægges  

 Forsvarskommandoens Rationaliseringsnævn til godkendelse.
Nævnet udformer direktiv for de enkelte projekter, idet det samt træffer bestemmelse om evt. anvendelse af ekstern konsulent- og anden  

 bistand.
 6. Den projektansvarlige myndighed, der efter omstændighederne kan være et  

 organisatorisk element i Forsvarskommandoen eller en myndighed under denne,  

 udvikler og gennemfører normalt rationaliseringarbejder i den eksisterende  

 organisation; om fornødent kan særlig projektorganisation etableres.
 7. Rationaliseringsforslag fra ansatte/tjenstgørende  

 enkeltpersoner behandles som fastsat i FKOBST Ø. 204-3.
RAPPORTERING 8. Rapport over gennemførte og igangværende  

 rationaliseringsprojekter fremsendes til Forsvarschefen via  

 Forsvarskommandoens Rationaliseringsnævn efter dettes for det enkelte projekt  

 nærmere fastsatte bestemmelser.
EB K.
Jørgensen Generalløjtnant Chef for Forsvarsstaben Fordeling: Standardfordeling.
