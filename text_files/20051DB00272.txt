Betænkning afgivet af Forsvarsudvalget den 24. januar 2006 Betænkning over Forslag til folketingsbeslutning om fortsat  

 dansk bidrag til en  

  

 multinational sikringsstyrke i Irak [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 12. januar 2006 og var til  

 1. behandling den 19. januar 2006 Beslutningsforslaget blev efter 1.  

 behandling  

 henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 116 spørgsmål til forsvarsministeren og  

 udenrigsministeren til skriftlig besvarelse, som disse har besvaret.
2. Indstillinger og politiske bemærkninger Et  


  

 flertal  


  

 i udvalget (udvalget med undtagelse af SF og EL) indstiller  

 beslutningsforslaget til  


  

 ved  


  

 tagelse uændret  


.
 Socialdemokraternes og Det Radikale Venstres medlemmer af  

 udvalget støtter regeringens forslag om forlængelse af mandatet for det  

 danske  

 militære bidrag til den multinationale sikringsstyrke i Irak.
 Følgende overvejelser ligger til grund  

 for tilslutningen:
   

 	  

 Den multinationale  

 styrke virker på grundlag af et FN-mandat, som er beskrevet i resolution 1546  

 af 8. juni 2004, og den såkaldte roll-over-resolution 1637 af 8. november  

 2005.  

 S og RV har både i forløbet op til krigen og i de løbende overvejelser lagt  

 stor vægt på nødvendigheden af et klart FN-mandat i internationale  

 operationer  

 af denne karakter.
   

 	  

 Det er positivt, at  

 den politiske proces i Irak som omtalt i resolution 1546 nærmer sig sin  

 afslutning.  

 Overdragelsen af ansvaret for sikkerheden til irakerne bør derfor optrappes  

 og  

 fremskyndes.
  

 	  

 Der lægges i regeringens  

 beslutningsforslag op til en ændring af det danske bidrag i retning af øget  

 træning og uddannelse af de irakiske sikkerhedsstyrker i det danske område  

 samt  

 fokus på NATOs træningsindsats og den civile genopbygningsindsats.
Det  

 danske  

 bidrag får hermed en karakter, som stemmer bedre overens med ønskerne fra S  

 og  

 RV.
  

 	  

 S og RV ser dog gerne  

 en mere ambitiøs indsats, for så vidt angår træningsindsatsen af irakerne, så  

 de selv bliver i stand til at varetage sikkerheden i Irak.
Danmark bør udvide  

 bidraget til NATOs træningsmission fra 20 til 50 trænere.
Danmark bør i  

 NATO-regi arbejde for at prioritere træningsindsatsen yderligere.
  

 	  

 Regeringen har endnu  

 ikke udarbejdet en exitstrategi for den danske indsats i Irak, hvilket S og  

 RV  

 finder yderst beklageligt.
Dette til trods for, at flere koalitionspartnere  

 allerede har trukket sig ud af Irak, og at stort set alle de resterende lande  

 i  

 koalitionen (inkl.
USA og Storbritannien) går med seriøse overvejelser om  

 troppereduktioner.
Siden efteråret 2004 har S og RV krævet udarbejdelse af en  

 plan for tilbagetrækning af de danske styrker og overdragelse af ansvaret for  

 sikkerheden til irakerne selv, hvilket regeringen endnu ikke har imødekommet.
  

 	  

 Grundlaget for krigen  

 var ikke i orden.
S og RV stemte imod krigen i 2003, da den manglede  

 FN-mandat  

 og legitimitet, og eftersom der ikke var nogen plan for at vinde freden.
S og  

 RV har fra starten efterlyst, at det skulle være FN og ikke USA, der stod i  

 spidsen for indsatsen.
Det er i dag tydeligt, at den generelle  

 sikkerhedssituation og irakernes opfattelse af koalitionsstyrkerne i Irak er  

 forværret af den amerikanske dominans, især på grund af overgrebene i Abu  

 Ghraib.
  

 	  

 I lyset af denne udvikling i  

 Irak understreger S og RV, at den danske regering, som deltager i militære  

 operationer, har et særligt ansvar for, at international ret til hver en tid  

 og  

 under alle omstændigheder skal overholdes.
Hvor koalitionsdeltagere ikke  

 overholder international ret, bør det give anledning til skarp dansk kritik.  

 Det samme gælder de irakiske sikkerhedsstyrker og det irakiske politi, som er  

 trænet og støttet af koalitionen, og som desværre har gjort sig skyldige i  

 alvorlige overgreb.
   

 	  

 Som led i prioriteringen  

 af samtænkningen af militære og civile indsatser forstærkes den såkaldte  

 støtte- og samtænkningsenhed fra februar 2006, så den går fra 10 til 45 mand.  

 Militærets rolle i samtænkningsindsatsen bør begrænses til at varetage en  

 sikkerhedsfunktion og ikke det egentlige ansvar for gennemførelse af  

 genopbygningsprojekter, således at genopbygningsindsatsen ikke sammenblandes  

 med militære/politiske interesser, og samtidig sikres lokal forankring også  

 efter, at den internationale militære tilstedeværelse ophører.
   

 	  

 Regeringen bør være  

 opmærksom på denne problematik og løbende evaluere udviklingen med  

 samtænkningen  

 af civile og militære indsatser.
 S og RV hilser det velkomment  som formuleret i  

 beslutningsforslaget  at målet er, at de multinationale sikringsstyrker  

 gradvis  

 i løbet af det næste år kan indtage en mere tilbagetrukket rolle i  

 varetagelsen  

 af direkte sikkerhedsopgaver såsom patruljering og i stedet primært fungere  

 som  

 støtte for de irakiske sikkerhedsstyrker i planlægnings- og  

 rådgivningsfunktioner.  

 Det er samtidig positivt, at »overdragelse af ansvaret for sikkerheden til  

 irakerne og mulighed for reduktioner i den multinationale sikringsstyrke vil  

 indgå som del af en ny Irak-analyse, som regeringen vil udarbejde i foråret  

 2006«.  

 Disse formuleringer afspejler et længe fremsat ønske fra S og RV.
Regeringen er til trods for flere anmodninger herom stadig ikke kommet  

 frem med en dækkende beskrivelse af baggrunden for de omfattende  

 sikkerhedsproblemer i Irak.
Man forholder sig ikke tilstrækkelig nuanceret  

 til  

 spørgsmålet om koalitionsstyrkernes legitimitet i den irakiske  

 civilbefolkning.  

 En meningsmåling foretaget af det britiske forsvarsministerium viste i  

 efteråret 2005, at fire ud af fem irakere er stærkt imod tilstedeværelsen af  

 udenlandske soldater, og hvad værre er: at ca. halvdelen af irakerne slutter  

 op  

 om væbnet modstand mod de udenlandske soldater.
Disse tal burde få den danske  

 regering til at reflektere over, hvorvidt de udenlandske soldater under  

 amerikansk  

 overkommando fortsat kun er en del af løsningen eller de også er ved at blive  

 en del af problemet i Irak.
En væsentlig del af baggrunden for de omfattende  

 sikkerhedsproblemer er efter alt at dømme det forhold, at  

 koalitionsstyrkernes  

 tilstedeværelse og fremfærd savner legitimitet i store dele af den irakiske  

 civilbefolkning.
De danske soldater har leveret en flot indsats under ekstremt  

 vanskelige forhold, hvilket fortjener stor anerkendelse.
Det er dog næppe  

 sandsynligt, at de udenlandske koalitionsstyrker vil være i stand til at  

 »løse«  

 sikkerhedsopgaven, idet selve sikkerhedsindsatsen som nævnt synes at skabe  

 grobund  

 for øget mistillid og modstand.
USAs forhenværende forsvarschef,  

 Richard Myers,  

 har således vurderet, at de irakiske oprørsgrupper i foråret 2005 var  

 usvækkede  

 til trods for den enorme amerikanske sikkerhedsindsats.
I samme forbindelse  

 konstaterede USAs forsvarsminister, Donald Rumsfeld, ganske  

 bemærkelsesværdigt, at »USA og koalitionsstyrkerne vil, efter min personlige  

 mening, ikke være dem, der nedkæmper oprøret.
De folk, der skal nedkæmpe  

 oprøret, må være irakerne« (Ritzau 27/4 2005).
 På baggrund af ovenstående hviler S og RVs tilslutning til det  

 foreliggende beslutningsforslag på følgende bemærkninger:
  

 	  

 Den 1. juli 2006 skal  

 efter S og RVs opfattelse være seneste tidspunkt for afslutning af det  

 danske  

 militære engagement i dets nuværende form.
På grund af mangelen på en  

 egentlig  

 exitstrategi kan S og RV ikke støtte en forlængelse af det  

 nuværende  

 militære engagement som en del af koalitionsstyrkerne ud over medio 2006.  

 Danmark bør dog også efter dette tidspunkt bidrage til fremme af stabilitet,  

 demokrati, udvikling og sikkerhed i Irak.
Danmark bør særligt lægge vægt på  

 at  

 støtte løsningen af FNs og NATOs opgaver i Irak.
S og RV vil  

 ligeledes støtte  

 en langsigtet politimæssig, humanitær og udviklingsorienteret dansk indsats i  

 Irak.
   

 	  

 S og RV er indstillede  

 på at støtte en målrettet styrkelse af indsatsen med at træne irakiske  

 sikkerhedsstyrker  

 i foråret 2006, så ansvaret for sikkerheden i det danske område kan  

 overdrages  

 til irakerne på ansvarlig vis.
  

 	  

 Danmark bør nu og  

 fremover overveje, hvor de danske militære styrker gør størst gavn i forhold  

 til den berørte befolkning i konfliktområdet.
I det konkrete tilfælde er det  

 S  

 og RVs vurdering, at de danske soldater vil kunne gøre en større og  

 mere  

 mærkbar forskel i f.eks. både Afghanistan og Sudan, hvor behovet er enormt og  

 legitimiteten klar.
   

 	  

 Regeringen skal  

 månedligt afrapportere til Folketinget om de trinvise fremskridt med  

 træningen  

 af irakiske sikkerhedsstyrker og overdragelse af ansvaret for sikkerheden  

 samt  

 den sikkerhedsmæssige udvikling.
Dansk Folkepartis medlemmer af udvalget er af den opfattelse, at  

 Danmark fortsat bør bakke politisk og militært op om den multinationale  

 sikringsstyrkes arbejde i Irak, forudsat at FN og de irakiske myndigheder  

 anmoder om vores assistance.
Dansk Folkeparti er fuldt ud klar over, at den  

 militære  

 tilstedeværelse ikke gør det alene, og at der skal arbejdes på alle fronter  

 for  

 at stabilisere og demokratisere Irak efter Saddam Husseins fald.
Det er vigtigt at understøtte den fortsatte politiske proces i  

 Irak, herunder regeringsdannelsen og hele forsoningsprocessen, som fortsat  

 står  

 over for store og vanskelige opgaver.
Men det internationale samfund har lagt  

 sig i selen for at hjælpe det nye demokrati i gang i Irak, hvor målet klart  

 er  

 et fredeligt og stabilt Irak.
Hvis denne opgave skal lykkes, mener Dansk  

 Folkeparti, at man klart skal sigte på fortsat at bidrage til og understøtte  

 den civile genopbygning af Irak og dermed forbedre mulighederne for, at  

 befolkningen betragter sikringsstyrkens tilstedeværelse som nødvendig.
 Således betragter Dansk Folkeparti det som en god ting, at den  

 særlige støtteenhed til genopbygningsindsatsen, der p.t. omfatter 10  

 personer,  

 nu med dette forslag udvides med ca. 35 personer, som med bl.a. fokus på  

 logistik og beskyttelse vil kunne understøtte hele processen omkring den  

 civile  

 genopbygning af Irak.
Ligeledes er det vigtigt, at fokus opretholdes på en fortsat  

 international støtte til opbygning af de irakiske sikkerhedsstyrker.
Jo bedre  

 og jo før man får uddannet de irakiske styrker til et tilfredsstillende  

 sikkerhedsmæssigt niveau, des før vil den multinationale sikringsstyrke kunne  

 reduceres.
Herefter kan man tage fat på den endelige exitstrategi, som  

 Socialdemokraterne og Det Radikale Venstre har efterlyst.
Men opgaven skal  

 være  

 løst og bestået, før Dansk Folkeparti vil anbefale, at den multinationale  

 sikringsstyrke kan og skal forlade Irak og dermed overlade hele opgaven til  

 de  

 irakiske myndigheder.
 Således kan Dansk Folkeparti tilslutte sig det  

 fremsatte beslutningsforslag og dermed en forlængelse af det danske militære  

 bidrag til den multinationale sikringsstyrke i Irak frem til den 1. juli  

 2006.
 Et  

  

 mindretal  

  

 i  

 udvalget (SF og EL) indstiller forslaget til  

  

 forkastelse.
 Socialistisk Folkepartis medlem af udvalget bemærker, at krigen  

 mod Irak kom på et tidspunkt, hvor alle andre muligheder endnu ikke var  

 udtømt,  

 og efter, at især USA og Storbritannien i månedsvis havde forsøgt at få et  

 flertal i FNs Sikkerhedsråd (FNSR). Efterhånden som mulighederne for,  

 at et  

 såkaldt moralsk flertal ville kunne mobiliseres, svandt, og efterhånden som  

 muligheden for at undgå et veto fra Frankrig fortonede sig, valgte en snæver  

 gruppe af lande med USA i spidsen at sætte sig ud over det gensidigt  

 forpligtende internationale samarbejde, som FN repræsenterer, herunder  

 Danmark.
Den latente trussel fra amerikansk side om at ville gå uden om  

 FN stillede fra begyndelsen FN i et dilemma: Hvis FN lod sig kue til at makke  

 ret, ville FN  

  

 de facto  

  

 sætte sin  

 autoritet over styr.
Hvis FN lod sit demokrati arbejde og USA gik enegang,  

 ville den reelle legitimitet lide et alvorligt knæk.
Det var, hvad der skete,  

 og det er den situation, vi nu står i.
FN har forsøgt at rette op på  

 renommeet  

 ved at vedtage en række nye sikkerhedsrådsresolutioner (1546, 1619, 1637),  

 der  

 opfordrer til at støtte op om koalitionens arbejde med at sikre stabilitet,  

 sikkerhed, fred og demokratiske perspektiver for Irak.
Men lige så sikkert er  

 det, at FNs generalsekretær, Kofi Annan, har erklæret krigen ulovlig.  

 FN  

 forsøger med armen vredet om på ryggen at tilbageerobre en smule autoritet og  

 legitimitet samt at påtage sig et ansvar for at rette op på den misere, som  

 Irakkrigen er blevet og fra starten var dømt til at blive.
Tilsidesættelsen af FN var og er et tilbageslag for den  

 internationale retsorden.
I betænkningsbidraget fra SF til B 118  

 (folketingsåret  

 2002-03), der gav regeringen mandat til at indgå i den USA-ledede koalition,  

 skrev SF bl.a.:
»At Irak ikke har overholdt en lang række  

 FN-resolutioner og indtil det sidste har været modstræbende i samarbejdet med  

 FNs våbeninspektører, er ubestrideligt.
At Saddam Husseins styre er  

 totalitært, menneskefjendsk og undertrykkende, er også hævet over enhver  

 tvivl.  

 At det ville være ønskværdigt med et regimeskift i Bagdad, og at dets  

 tyranniske leder, Saddam Hussein, kunne komme for  

 Menneskerettighedsdomstolen,  

 ville være en stor humanistisk og demokratisk sejr.« Nu, knap 3 år senere, står Irak og verden befriet for Saddam  

 Husseins regime.
Hvad vi til gengæld står med, er en endeløs række af  

 skandaler  

 fra den såkaldte »krig mod terror«.
Det er efter SFs opfattelse en  

 skandale,  

 at Irakkrigen   

 	  

 blev indledt på et  

 fejlagtigt og groft manipuleret grundlag,   

 	  

 blev indledt på et  

 folkeretsstridigt grundlag,   

 	  

 er blevet gennemført  

 med talrige brud på Genèvekonventionerne,   

 	  

 er blevet gennemført  

 med systematisk anvendelse af tortur og seksuelle krænkelser,   

 	  

 er blevet gennemført  

 med brug af napalm, bomber med hvid fosfor og klyngebomber,   

 	  

 er blevet gennemført  

 med bomber og ammunition forarmet med uran,   

 	  

 er blevet gennemført  

 med systematiske overgreb mod civilbefolkningen,   

 	  

 er blevet gennemført  

 med en forøgelse at terroren til følge ikke bare i Irak, men i verden,   

 	  

 er blevet gennemført  

 med utallige eksempler på korruption,   

 	  

 har givet Danmark et  

 moralsk medansvar for de af koalitionen anvendte midler,   

 	  

 har udmøntet sig i en  

 forfatning, der opererer med etniske delinger,   

 	  

 har givet grundlag for  

 en udlicitering af irakiske værdier til udenlandske virksomheder,   

 	  

 kun har forværret  

 sikkerhedssituationen, siden George W.
Bush erklærede krigen slut,   

 	  

 ikke i nævneværdig  

 grad har givet den almindelige iraker bedre adgang til elektricitet, medicin,  

 mad, arbejde osv.,   

 	  

 har tvunget humanitære  

 og civile nødhjælpsorganisationer ud af landet,   

 	  

 har kostet 2 bio.
USD  

 uden at sikre hverken sikkerhed eller fremgang,   

 	  

 har givet den danske  

 regering anledning til at flytte midler fra genopbygning til en styrket  

 militær  

 indsats,   

 	  

 for så vidt angår det  

 danske styrkebidrag i så ringe grad har lagt vægt på de danske styrkers  

 uddannelsesmæssige kompetencer med hensyn til genopbygningsarbejdet, og at  

 kun  

 15 af ca. 530 udsendte er direkte involverede i genopbygning,   

 	  

 har sat en lavine af  

 regionale og irakiske konflikter i gang, herunder etniske, religiøse og  

 regionale  

 magtstrategiske,   

 	  

 har bragt lejesoldater  

 til landet, der arbejder i civile sikkerhedstjenester, og at disse lever i et  

 de facto juridisk vakuum og for en dels vedkommende desuden er behæftede med  

 stærkt kompromitterende levnedsløb som krigsforbrydere og forbrydere mod  

 menneskeheden i konflikter på Balkan, i Chile, i Sydafrika m.v.,   

 	  

 gennem 3 år ikke har  

 givet regeringen anledning til at revurdere Danmarks rolle endsige åbent  

 drøfte  

 de spørgsmål om en exitstrategi m.v., som er en integreret del af f.eks.  

 USAs  

 og Storbritanniens offentlige debat,   

 	  

 af flere iagttagere nu  

 karakteriseres som begyndelsen til en borgerkrig eller en endnu ikke fuldt ud  

 udbrudt borgerkrig,   

 	  

 af flere iagttagere nu  

 karakteriseres som sammenlignelig med talebaniseringen af Afghanistan, idet  

 Irak har fået karakter af et fluepapir for terrorister   

 	  

 har medført den værst  

 tænkelige scene for fred og er blevet den bedst tænkelige platform for  

 rekruttering blandt islamistiske fundamentalister og terrorister.
 I betænkningsbidraget til B 118 skrev SF bl.a. følgende, som  

 desværre har vist sig at være alt for relevant:
»Det er således SFs opfattelse   

 	  

 at verdenssamfundet,  

 herunder Danmark, har forsømt at hjælpe den irakiske civilbefolkning adækvat,  

 med en humanitær katastrofe til følge,   

 	  

 at den nu pågående  

 krig vil betyde yderligere lidelser for den irakiske befolkning og eventuelt  

 også for de nærmeste naboer,   

 	  

 at kampen mod terror  

 afspores med denne krig og kun yderligere vil skabe antivestlige følelser  

 blandt en propaganderet og uoplyst muslimsk befolkning,   

 	  

 at krigen i Irak vil  

 forringe muligheden for fred i Mellemøsten,   

 	  

 at den internationale  

 terrortrussel vil øges,   

 	  

 at internationalt  

 forpligtende samarbejde og FNs legitimitet og autoritet har lidt  

 alvorlig  

 skade ved forløbet og iværksættelsen af den ulovlige krig,   

 	  

 at Danmark har sat sit  

 renommé som et besindigt og loyalt FN-engageret land over styr,   

 	  

 at regeringens udspil  

 til håndtering af den humanitære katastrofe er helt utilstrækkelig,   

 	  

 at det er hykleri at  

 tale om befrielse af den irakiske befolkning med bomber efter systematisk at  

 have udsultet befolkningen i årevis gennem sanktioner, der ikke ramte Saddam  

 Hussein, men kun civilbefolkningen,   

 	  

 at resultatet af  

 tidligere våbeninspektørers afrapporteringer ifølge de tidligere resolutioner  

 burde have affødt lempelser i sanktionerne til gavn for civilbefolkningen,  

 således som Hans von Sponeck, Rolf Ekéus og Scott Ritter gentagne gange har  

 påpeget det.« Endvidere skrev SF i betænkningsbidraget til B 118 følgende:
»Hvis forestillingen i den nye amerikanske sikkerhedspolitiske  

 doktrin er, at man med forebyggende angreb  preemptive strikes   

 skal  

 eliminere enhver nation, der opfylder de kriterier, eller som potentielt  

 kunne  

 tænkes at komme til at udgøre en trussel, står verden foran en uendelig række  

 af krige og en altoverskyggende terrorbalance.
Ihukommende, at en række af de  

 nationer, der med større eller mindre ret kunne beskyldes for at være  

 slyngelstater, er i besiddelse af atomvåben, er truslen om en altødelæggende  

 krig rykket nærmere med realiseringen af den amerikanske doktrin.
Det fremhæves ofte, at Danmark skal være taknemmelig over det  

 store amerikanske militærberedskab.
Og det er rigtigt, at USA bruger enorme  

 ressourcer på et forsvar, som også historisk er kommet Danmark til gavn.
Men  

 i  

 det regnskab er det vigtigt at bemærke, at især EU har været en drivende  

 kraft  

 i den humanitære bistand, i FN-samarbejdet, i miljøforbedringsarbejdet og  

 andre  

 økonomisk omkostningstunge foranstaltninger.
Disse foranstaltninger er stadig  

 farbar vej som centrale elementer for en langsigtet sikkerhedspolitik, der  

 adækvat imødegår terrortruslen, fattigdom, analfabetisme, flygtningestrømme,  

 miljøkatastrofer etc.
Den bølge af sympati og forståelse, der mødte USA efter de  

 tragiske begivenheder den 11. september 2001, og det fælles projekt med  

 allierede  herunder Danmark  om kampen mod terror er med krigen i  

 Irak sat  

 alvorligt tilbage.
Terrortruslen er øget og ikke mindsket, for  

 verdenssamfundet  

 har trods ansatser i Europa og Canada forsømt at sætte massivt ind mod  

 terrorens årsager og grundlag.
I stedet går en håndfuld lande nu, med USA i  

 spidsen, ind i en type af aktion, der kun alt for ofte har demonstreret sin  

 utilstrækkelighed i forhold til at etablere langsigtede og bæredygtige  

 grundlag  

 for fred og demokratisering.« Endvidere skrev SF dengang, at vi håbede, at krigen ville kræve  

 et minimum af ofre.
Dertil knyttede vi også et  om end spinkelt - håb  

 om, at  

 Irak efterfølgende kan blive et fredeligt og demokratisk land.
Perspektiverne  

 er nu mere dystre end nogen sinde.
Både danske og udenlandske iagttagere peger på, at den irakiske  

 regering har et meget tvivlsomt mandat i befolkningen.
Der peges også på, at  

 Iraks nye politiske elite lever i ekstrem beskyttelse  enten i den  

 såkaldt  

 sikre grønne zone i Bagdad eller i udlandet.
SF lovede i forbindelse med vedtagelsen af B 118 at gå aktivt og  

 konstruktivt ind i arbejdet med den efterfølgende genopretning.
Vi må  

 konstatere, at genopbygningen i al væsentlighed er gået i stå.
SF foreslår  

 derfor  i erkendelse af, at tropperne i dag er en væsentlig del af  

 problemet   

 at de danske tropper trækkes ud, og at Danmark i stedet forpligter sig til at  

 anvende et beløb, der minimum svarer til de af Danmark anvendte  

 militærudgifter  

 i Irak, på civil genopbygning.
SF skal endnu en gang appellere til at lade fornuften råde i  

 dansk udenrigs- og sikkerhedspolitik.
Irakkrigen har udviklet sig til en  

 katastrofe, og mere af det samme vil kun forværre problemerne.
SFs bud  

 på en anstændig  

 håndtering af Irakkrigens perspektiver fremad er derfor   

 	  

 for det første, at  

 koalitionstropperne erstattes med FN-soldater, gerne med stor deltagelse fra  

 muslimske  

 lande,   

 	  

 at der skal udbetales  

 erstatning for koalitionens ødelæggelser,   

 	  

 at der skal gives en  

 officiel beklagelse af de brud på menneskerettigheder, Genève-konventioner  

 m.v.,  

 som koalitionen har ansvar for,   

 	  

 at der skal  

 iværksættes en uvildig undersøgelse af krigsgrundlaget,   

 	  

 at der skal  

 iværksættes en uvildig undersøgelse af, hvordan licitationspræmisserne for  

 Iraks værdier har været, med mulighed for at omstøde de aftaler, som er  

 indgået  

 på urimelige betingelser, så Iraks værdier også i fremtiden vil være på  

 irakernes hænder,   

 	  

 at der bør  

 foranstaltes omfattende miljøundersøgelser og miljøoprydning i forlængelse af  

 krigen,   

 	  

 at der bør oprettes en  

 bred vifte af udvekslingsmuligheder for unge irakere, så de kan kvalificere  

 sig  

 i Vesten med henblik på at kunne bistå med Iraks genopbygning i fremtiden,   

 	  

 at Danmark krone for  

 krone bør investere i civile og humanitære tiltag i Irak, så vores udgifter  

 til  

 krig ikke overstiger vores udgifter til fred,   

 	  

 at FN skal stå i  

 spidsen for Irak, indtil sikkerheden tillader lovligt valgte irakere at  

 hjælpe  

 deres land.
 Med denne række initiativer kan vi måske gøre os håb om et frit  

 og demokratisk Irak, som i fremtiden selv kan vælge sin fremtid.
 Enhedslistens medlem af udvalget bemærker, at det er et faktum,  

 at Irakkrigen blev startet på et ulovligt grundlag  uden om FN.
Det er endvidere et faktum, at sikkerhedssituationen i Irak er  

 forværret det seneste år.
Siden krigens start i marts 2003 er titusinder af  

 irakere døde, og endnu flere er blevet såret som følge af besættelsen.
 Det kan konstateres, at der i befolkningen er voksende modstand  

 mod besættelsestroppernes tilstedeværelse.
 Det kan endvidere konstateres, at besættelsen har medført, at  

 Irak i stigende grad splittes langs etnisk-religiøse konfliktlinjer, og  

 dermed svækkes  

 mulighederne for at genopbygge Irak som en sammenhængende stat.
Tiden har længe været inde til at tænke i helt nye baner og i  

 stedet starte en proces hen imod fred, forsoning og demokrati.
En sådan  

 proces  

 starter med en tilbagetrækning af de udenlandske tropper i Irak og en  

 beslutning om i stedet at bruge de mange milliarder til en fredelig  

 genopbygning.
Det ville være et stærkt internationalt signal at sende, hvis  

 Danmark sagde: »Nu stopper vi med at have danske soldater i Irak.
I stedet  

 vil  

 Danmark bidrage til en proces, der skaber fred, demokrati og udvikling i  

 Irak.« Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Mette Gjerskov (S)   

 Jeppe Kofod (S)   

 Bjarne Laustsen (S)   

 Anne‑Marie Meldgaard (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 63 Bilagsnr.
Titel 1 Udkast til tidsplan for udvalgets behandling af beslutningsforslaget 2 »Situations- og trusselsvurdering for Irak« af Forsvarets  

 Efterretningstjeneste 3 Godkendt tidsplan over udvalgets behandling af  

 beslutningsforslaget 4 1. udkast til betænkning Oversigt over spørgsmål og svar vedrørende B 63 Spm.nr.
