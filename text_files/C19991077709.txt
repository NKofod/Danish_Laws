Kundgørelse om forskrifter for  

 Edb-registeret for Efterlyste køretøjer I henhold til §§ 4, stk. 2 og 29, stk. 2 i  

 lovbekendtgørelse nr. 654 af 20. september 1991 med senere  

 ændringer af lov om offentlige myndigheders registre har  

 Justitsministeriet den 6. maj 1988 med ændringer af 15. oktober 1990,  

 2. oktober 1992, 29. april 1996 og 20. januar 1998 fastsat forskrifter for  

 Edb-registeret for Efterlyste Køretøjer.
Kapitel 1 Registerets navn og formål § 1. Registerets navn er Registeret for Efterlyste  

 Køretøjer.
 Stk. 2. Rigspolitichefen er registeransvarlig  

 myndighed.
§ 2. Registerets formål er, at registrere § 3. Registeret føres på CSC Computer  

 Management A/S.
Kapitel 2 Registerets indhold, anvendelse og sletning § 4. Registeret indeholder oplysninger om  

 efterlyste og fremlyste køretøjer og nummerplader.
 § 5. I registeret optages de oplysninger, der er  

 nævnt i bilag 1 til forskrifterne.
 § 6. Oplysningerne tilvejebringes ved indberetning  

 fra dansk eller udenlandsk politi.
 § 7. I forbindelse med indberetninger og  

 forespørgsler til Registeret for Efterlyste Køretøjer  

 foretages der opslag i Index-registeret, jf. de herfor fastsatte  

 forskrifter.
 Stk. 2. Fra Det centrale Personregister kan der  

 overføres oplysning om navn og nationalitet.
 § 8. Ved indsættelse af oplysninger i  

 registeret foretages maskinel kontrol af, at indsættelsen sker fra  

 terminaler, der er godkendt til at indsætte oplysningerne.  

 Rigspolitichefen fastsætter hvilke skærmterminaler, der skal have  

 adgang til indsættelse af oplysninger i registeret.
Stk. 2. Der skal i øvrigt foretages fornøden  

 kontrol til sikring af, at der ikke sker registreringer, som er urigtige  

 eller vildledende, eller som ikke har hjemmel i nærværende  

 forskrifter.
Oplysninger, der viser sig urigtige eller vildledende, skal  

 snarest muligt berigtiges eller slettes.
 § 9. Ved indberetning af nye oplysninger til  

 registeret skal der foretages ajourføring af tidligere registrerede  

 oplysninger.
§ 10. Databehandling består i  

 ajourføring af de oplysninger, der må findes i registeret, jf. §  

 5, samt bearbejdning af disse oplysninger med henblik på frembringelse  

 af de i § 12 nævnte uddata.
Registeret tjener som grundlag for  

 politiets efterforskningsmæssige virksomhed.
 § 11. Registeret opbevares på CSC Computer  

 Management A/S.
 § 12. Samtlige oplysninger om et efterlyst  

 køretøj skal slettes senest 5 år efter aflysning.
Stk. 2. Hvis efterlysningen ikke er aflyst, slettes den af  

 registeret efter de i bilag 2*) til forskrifterne angivne regler.
Bilaget er  

 ikke offentligt tilgængeligt.
 § 13. Fra registeret må kun udskrives  

 følgende uddata:
 Stk. 2. Fra registeret må der maskinelt  

 overføres oplysninger til Centralregisteret for  

 Motorkøretøjer ved forespørgsler dertil til brug for  

 politiets efterforskningsmæssige virksomhed.
Stk. 3. Der kan overføres oplysninger fra  

 registeret til Interpols register over stjålne køretøjer  

 (ASF-registeret), såfremt politiet skønner, at  

 køretøjet kan være udført af landet.
De  

 oplysninger, som meddeles ASF-registeret, fremgår af bilag 5.
 Stk. 4. Fra registeret overføres oplysninger til  

 Rigspolitichefens Anmeldelsesregister.
 § 14. Udskrivning af uddata som omhandlet i § 13,  

 stk. 1, punkt 1, 3 og 4 finder sted på CSC Computer Management A/S  

 eller hos Rigspolitichefen.
Kapitel 3 Sikkerhedsforanstaltninger § 15. Rigspolitichefen har i  

 "Sikkerhedshåndbog for politiet: Politiet og edb-sikkerhed" fastsat  

 nærmere regler om sikkerhedsforanstaltninger til uddybning af de  

 regler, som er fastsat i disse forskrifter.
Reglerne omfatter navnlig en  

 beskrivelse af den fysiske sikkerhed, tilrettelæggelsen af  

 sikkerhedsarbejdet (sikkerhedsorganisation), adgangskontrolordning med hensyn  

 til de lokaler, hvori der opstilles terminaler, samt bestemmelser om tilsynet  

 med overholdelsen af de fastsatte regler og angivelse af, hvem der  

 autoriseres til at indsætte og slette oplysninger i og rette  

 forespørgsler til registeret.
 Stk. 2. Rigspolitichefen er ansvarlig for  

 iværksættelsen af og tilsynet med sikkerhedsforanstaltningerne i  

 Rigspolitichefens afdelinger.
 Stk. 3. Politimesteren (Politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltningerne i den enkelte politikreds.
 Stk. 4. Den i stk. 1 nævnte sikkerhedshåndbog  

 for politiet er ikke offentlig tilgængelig.
 § 16. Kun de i politiet ansatte, for hvem det er  

 nødvendigt at betjene terminaler i forbindelse med udførelsen  

 af deres arbejdsopgaver, skal have adgang til at rette forespørgsler  

 til registeret og indsætte oplysninger heri.
 § 17. Enhver ansat, der autoriseres til at betjene  

 terminaler, skal tildeles en personlig og fortrolig autorisationskode, der  

 skal indtastes ved enhver åbning af en terminal.
 Stk. 2. I stedet for indtastning af den personlige og  

 fortrolige autorisationskode kan der til terminaler, der anvendes til  

 varetagelse af politiets hastende operative opgaver, til hver enkelt knyttes  

 mindst én fortrolig autorisationskode, der indtastes ved åbning  

 af terminalen.
 Stk. 3. De i stk. 2 nævnte autorisationskoder  

 må kun anvendes af ansatte, der er autoriseret til at udføre de  

 funktioner, der knytter sig til varetagelse af politiets hastende operative  

 opgaver.
 Stk. 4. Kun de i stk. 3 nævnte ansatte må have  

 kendskab til autorisationskoderne for de terminaler, de skal kunne  

 betjene.
 Stk. 5. Alle autorisationskoder skal begrænse  

 brugerens adgang til registeret svarende til de funktioner, der er tjenstligt  

 behov for.
Stk. 6. Der skal foretages registrering af alle  

 uautoriserede adgangsforsøg.
Når der er registreret et  

 nærmere fastsat antal adgangsforsøg fra samme terminal inden for  

 en nærmere angivet periode, skal dette udskrives, og der skal foretages  

 umiddelbar kontrol.
 Stk. 7. Efter et nærmere fastsat antal uautoriserede  

 adgangsforsøg med samme fortrolige autorisationskode inddrages koden,  

 der først kan genudleveres, når der er foretaget umiddelbar  

 kontrol.
Stk. 8. Der skal mindst én gang om måneden  

 dannes en benyttelsesstatistik for hver enkelt terminal.
Statistikken skal  

 angive, hvilke transaktioner der er blevet benyttet eller har været  

 forsøgt benyttet fra den pågældende terminal, og antallet  

 af gange dette er sket.
 Stk. 9. Benyttelsesstatistikker skal adresseres til  

 Rigspolitichefen eller til en medarbejder, der er bemyndiget til at modtage  

 statistikken.
§ 18. Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.
Registreringen skal mindst indeholde oplysning om tidspunkt,  

 terminal, brugeridentifikation, transaktionstype og angivelse af den person,  

 oplysningerne vedrørte.
 Stk. 2. CSC Computer Management A/S skal efter anmodning  

 fremsende udskrift heraf til Rigspolitichefen.
 Stk. 3. Der skal foretages en stikprøvevis  

 gennemgang og kontrol af forespørgsler, registreringer af data og  

 sletninger i registeret.
 Stk. 4. Den i stk. 1 nævnte log skal opbevares i et  

 år, hvorefter den slettes.
§ 19. Til hver autorisationskode skal der  

 være knyttet et kendeord.
Kendeord skal indtastes ikke-læsbart.  

 Når en terminal forlades, skal der træffes sådanne  

 foranstaltninger (log off), at fornyet opkald vil kræve indtastning af  

 nyt kendeord (log on).
 § 20. Kendeord skal udskiftes efter nærmere  

 fastsatte procedurer, dog mindst én gang årligt.
 Stk. 2. Rigspolitichefen kan foranledige udskiftning af  

 kendeord.
 Stk. 3. Udskiftning af kendeord i forbindelse med  

 personlige autorisationskoder foretages af den autoriserede person.
 § 21. Udskrifter, der indeholder oplysninger, som  

 kan henføres til bestemte personer, må kun anvendes og opbevares  

 hos politiet efter reglerne i § 22, medmindre udskrifterne udgør en  

 del af en konkret sag i forvaltningen om enkelte registrerede personer.
 § 22. Udskrifter skal opbevares aflåst,  

 når de ikke benyttes.
 Stk. 2. Udskrifter må opbevares i 5 år,  

 hvorefter de skal tilintetgøres.
Kapitel 4 Øvrige sikkerhedsforanstaltninger § 23. CSC Computer Management A/S skal iagttage de  

 sikkerhedsforanstaltninger, der er anført i "Sikkerhedsforskrift for  

 CSC Computer Management A/S".
§ 24. Udskrivning fra registeret, der ikke sker  

 gennem anvendelse af edb-systemets terminaldel, skal ske ifølge en  

 driftsplan.
Denne skal angive tidspunkter for aflevering af inddatamateriale,  

 kørselsdag og aflevering af uddatamateriale fra CSC Computer  

 Management A/S.
Driftsplanen fastsættes af CSC Computer Management A/S  

 og sendes til Rigspolitichefen.
Stk. 2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 Rigspolitichefen bemyndiget person.
CSC Computer Management A/S skal  

 gøres bekendt med, hvem der er berettiget til at rekvirere  

 udskrivning.
Stk. 3. I undtagelsestilfælde kan anmodning som  

 nævnt i stk. 2 fremsættes telefonisk.
Forinden udskrivning og  

 fremsendelse til politiet iværksættes, skal CSC Computer  

 Management A/S foretage kontrolopringning til en af de i stk. 2 nævnte  

 personer.
CSC Computer Management A/S skal påse, at skriftlig anmodning  

 som nævnt i stk. 2 er CSC Computer Management A/S i hænde senest  

 3 hverdage efter, at telefonisk anmodning er fremsat.
 Stk. 4. CSC Computer Management A/S skal adressere  

 forsendelser til de personer, der i medfør af stk. 2 er berettiget til  

 at rekvirere udskrifter.
Kapitel 5 Registrerede personers adgang til oplysninger om sig  

 selv § 25. Af efterforskningsmæssige grunde har en  

 registreret person ikke adgang til at få oplyst, hvorvidt der er  

 registreret oplysninger om ham eller om disses indhold.
Stk. 2. Hvis efterforskningsmæssige hensyn ikke  

 gør sig gældende, skal Rigspolitichefen snarest muligt give den  

 registrerede meddelelse om de oplysninger, der er registreret om ham.
I  

 begæringen skal være angivet registreringsnummer for det  

 køretøj, som henvendelsen vedrører.
Stk. 3. Udlevering af oplysninger kan kun finde sted,  

 når vedkommende har legitimeret sig behørigt, eller når  

 der på anden måde er skabt sikkerhed for, at den, der  

 fremsætter begæringen, er identisk med den person, oplysningerne  

 vedrører.
Fremsættes begæringen af en anden end den  

 registrerede, skal den registeransvarlige myndighed sikre sig, at den  

 pågældende er berettiget til at handle på den registreredes  

 vegne.
Navne- og adresseoplysninger angående det i stk. 2 nævnte  

 køretøj kontrolleres efter de i § 24, stk. 2 i Forskrifter for  

 Centralregisteret for Motorkøretøjer fastsatte regler.
 Stk. 4. Meddelelser i henhold til stk. 1 skal på  

 forlangende gives skriftligt.
 Stk. 5. En registreret person, der har fået  

 meddelelse efter stk. 1, har ikke krav på ny meddelelse før 12  

 måneder efter sidste meddelelse, medmindre han kan godtgøre en  

 særlig interesse heri.
 § 26. Rigspolitichefens beslutning med hensyn til  

 meddelelse af oplysninger efter § 25 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
Kapitel 6 Videregivelse af oplysninger til private § 27. Oplysninger, som kan henføres til  

 bestemte personer, må ikke videregives til private personer og  

 virksomheder, medmindre dette følger af §§ 28-31, eller det  

 følger af lov eller bestemmelser fastsat i henhold til lov, at  

 oplysningen skal videregives.
 § 28. Oplysninger i det i § 25, stk. 2 nævnte  

 omfang må videregives, såfremt den registrerede eller den, der  

 handler på hans vegne, har meddelt samtykke hertil.
 Stk. 2. Samtykke skal meddeles skriftligt og skal  

 indeholde oplysninger om:
 Stk. 3. Samtykke bortfalder senest efter 1 års  

 forløb.
§ 29. Rigspolitichefen kan, til de  

 forsikringsselskaber der har anerkendelse til at tegne ansvarsforsikring for  

 motorkøretøjer samt til SOS-International A/S, videregive  

 oplysninger, der er nødvendige for udførelsen af virksomhedens  

 opgaver for det offentlige.
Arten af disse oplysninger fremgår af bilag  

 3. Forsikringsselskaberne og SOS-International A/S betaler de herved  

 forbundne omkostninger.
Stk. 2. Rigspolitichefen kan til Dansk Forening for  

 Skadesforsikring (SKAFOR) videregive uddata af den i § 13, stk. 1, punkt 5  

 nævnte art.
Listens dataindhold fremgår af bilag 4.
 Stk. 3. Rigspolitichefen kan fastsætte nærmere  

 vilkår for den modtagne virksomheds anvendelse af oplysningerne.
 § 30. Oplysninger, der i forvejen er offentligt  

 tilgængelige, kan videregives.
 Stk. 2. Ved offentligt tilgængelige oplysninger  

 forstås oplysninger, der i henhold til lov eller andet særligt  

 retsgrundlag er gjort offentligt tilgængeligt.
§ 31. Til brug i konkrete retsforhold kan  

 Rigspolitichefen på begæring videregive enkeltstående  

 oplysninger til private personer og virksomheder, som kan godtgøre at  

 have retlig interesse i at få de pågældende oplysninger,  

 som klart overstiger hensynet til hemmeligholdelse.
Dette gælder dog  

 ikke oplysninger, om hvilke der ved lov er fastsat særlige  

 tavshedsforskrifter.
Kapitel 7 Videregivelse af oplysninger til forskningsbrug § 32. Oplysninger, som kan henføres til  

 bestemte personer, kan af Rigspolitichefen videregives til brug ved konkrete  

 forskningsprojekter på nærmere fastsatte vilkår, når  

 videregivelsen er nødvendig for udførelsen af videnskabelige  

 eller statistiske undersøgelser af væsentlig  

 samfundsmæssig betydning.
Kapitel 8 Videregivelse af oplysninger til offentlige  

 myndigheder § 33. Oplysninger, som kan henføres til  

 bestemte personer, må kun videregives til andre offentlige myndigheder  

 i det omfang, som er fastsat i §§ 34-36, samt hvor det følger af lov  

 eller bestemmelser fastsat i henhold til lov, at oplysninger skal gives.
 § 34. Oplysninger må videregives til:
Stk. 2. Rigspolitichefen kan endvidere til kommuner, der  

 udfører parkeringskontrol, videregive uddata af den i § 13, stk. 1,  

 punkt 5, nævnte art til brug i forbindelse med parkeringskorpsets  

 virksomhed.
Listens indhold fremgår af bilag 4.
 Stk. 3. Rigspolitichefen kan fastsætte nærmere  

 vilkår for den modtagne kommunes anvendelse af oplysningerne.
 § 35. Oplysninger, der i forvejen er offentlig  

 tilgængelige, kan videregives.
 Stk. 2. Ved offentlig tilgængelige oplysninger  

 forstås oplysninger, der i henhold til lov eller andet særligt  

 retsgrundlag er gjort offentligt tilgængelige.
§ 36. Til brug i konkrete retsforhold må der  

 videregives enkeltstående oplysninger til andre offentlige myndigheder,  

 som kan godtgøre at have retlig interesse i at få de  

 pågældende oplysninger, der klart overstiger hensynet til  

 oplysningernes hemmeligholdelse.
Dette gælder dog ikke oplysninger, om  

 hvilke der ved lov er fastsat særlige tavshedsforskrifter.
Kapitel 9 Straf og ikrafttræden § 37. Overtrædelse af § 23 jf.  

 "Sikkerhedsforskrift for CSC Computer Management A/S", og § 24 straffes med  

 bøde, medmindre højere straf er forskyldt efter lovgivningen i  

 øvrigt.
 § 38. Forskrifterne træder i kraft den 9. maj  

 1988. De seneste ændringer træder i kraft den 22. januar  

 1998.
Stk. 2. Forskrifter af 28. december 1979 for  

 Edb-registeret for Efterlyste Køretøjer ophæves samtidig  

 hermed." Kundgørelse VII nr. 16 af 19. december 1990  

 ophæves.
Rigspolitichefen, den 24. juni 1998 Boye /Peter Carpentier Bilag 1 Dataindholdet i Registeret for Efterlyste Køretøjer 1. Personnummer eller erhvervsregisternummer på ejer.
 2. Registreringsnummer/stelnurnmer.
 3. Køretejets nationalitet.
 4. Navneoplysninger på ejer.
 5. Ejers telefonnummer privat/arbejde.
 6. Efterlysningsdato.
 7. Efterlysende politikreds.
 8. Årsagen til efterlysningen.
 9. Antal efterlyste nummerplader.
 10. Køretøjets fabrikat.
 11. Køretøjets model.
 12. Køretøjets art.
 13. Køretøjets anvendelse.
 14. Køretøjets stelnummer.
 15. Køretøjets årgang.
16. Brugers personnummer eller erhvervsregisternummer. (Oplysningen kan kun fås fra Centralregisteret for  

 Motorkøretøjer).
 17. Oprettelsestekst (dannes automatisk).
 18. Køretøjets farve.
 19. Anmelderens personnummer.
 20. Navneoplysninger på anmelder.
 21. Anmelderens telefonnummer privat/arbejde.
 22. Journalnummer.
 23. Forsøg, markering for forsøg på brugstyveri.
 24. Gerningspolitikreds.
 25. Gerningstidspunkt.
 26. Gerningssted inkl. postnummer.
 27. Alarmoplysninger i forbindelse med brugstyveri.
 28. Anmeldelse modtaget af, navn på vedkommende person.
 29. Aflysningsdato.
 30. Aflysende politikreds.
 31. Tilstede dato.
 32. Tilstedetidspunkt.
 33. Tilstede politikreds.
 34. Tilstede adresse, incl,. postnummer.
 35. Dato for udbetaling af erstatning.
 36. Navn på forsikringsselskab der har udbetalt erstatning.
 37. Gerningsmandens personnummer.
 38. T/A af, navn på vedkommende person der har foretaget  

 aflysning.
 39. Anmærkninger.
 Er det et udenlandsk køretøj, registreres navn og  

 statsborgerskab i Registeret for Efterlyste køretøjer.
Oplysninger vedrørende punkterne 10 -15 fås automatisk fra  

 Centralregisteret for Motorkøretøjer, når der er tale om  

 danske køretøjer.
For udenlandske køretøjer  

 opdateres oplysninger vedrørende disse punkter direkte i  

 registeret.
Bilag 2 Bilaget er ikke offentlig tilgængeligt.
Bilag 3 Udover de oplysninger, der er fastsat i Forskrifter for  

 Centralregisteret for Motorkøretøjer, får  

 forsikringsselskaberne nedenstående oplysninger fra Edb-registeret for  

 Efterlyste Køretøjer, men kun når det vedrører  

 brugstyveri og lignende:
 1. Efterlysningsdato.
 2. Efterlysende politikreds.
 3. Tilstede dato.
 4. Tilstede politikreds.
5. Køretøjets nationalitet 6. Køretøjets farve.
 Punkterne 5 og 6 videregives alene på uddata jf. §  

 13, stk. 1, punkt 4.
Bilag 4 Dataindholdet i listen til kommuner, der udfører  

 parkeringskontrol og til Dansk Forening for Skadesforsikring (SKAFOR):
 1. Registreringsnummer eller andet  

 identifikationsnummer.
 2. Køretøjets nationalitet.
 3. Køretøjets fabrikat.
 4. Køretøjets model.
 5. Køretøjets farve.
 6. Efterlysende politikreds.
 7. Efterlysningsdato.
Listen må alene indeholde oplysning om  

 køretøjer, der Bilag 5 Dataindholdet i listen til Interpols register over  

 stjålne køretøjer (ASF-registeret):
 1. Registreringsnummer/stelnummer.
 2. Køretøjets fabrikat.
 3. Køretøjets model.
 4. Køretøjets stelnummer.
 5. Køretøjets årgang.
 6. Køretøjets farve.
 7. Gerningstidspunkt.
 8. Gerningssted incl. postnummer.
 9. Aflysningsdato.
