 Ved noteveksling i Katmandu den 15. februar 1993 er der indgået en  

 overenskomst mellem Danmark og Nepal, ifølge hvilken den danske regering yder  

 støtte inden for et beløb af 13,09 millioner kroner til levering af  

 pesticider til malariabekæmpelse i Nepal.
Hovedformålet med projektet er ved leverancer af pesticider til  

 malariakontrolsektoren over en toårig periode at medvirke til bekæmpelsen af  

 malaria i Nepal.
Projektet er samtidig en integreret del af strategien for et  

 malariakontrolprogram, som i samarbejde med Verdensbanken og andre donorer  

 gennem langsigtede aktiviteter skal reducere antallet af malariatilfælde og  

 hermed behovet for pesticider.
 Projektet forventes gennemført i perioden 1993-95.
