Nr LSF 182 Forslag til Lov om ændring af lov om offentlig sygesikring (Inddrivelse af  

 restancer til det offentlige) Fremsat af sundhedsministeren (Ester Larsen) den 30. april 1991 Vedtaget ved tredjebehandling den 30. maj 1991 Lov nr. 414 af 06/06/1991 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 386 af 13. juni 1990, foretages følgende  

 ændring:
 I § 12 indsættes efter stk. 2 som nyt stykke:
» Stk. 3. I tilskud, som den offentlige sygesikring udbetaler  

 til ydere i henhold til stk. 2, kan der foretages indeholdelse med henblik på  

 inddrivelse af offentlige fordringer efter reglerne om inddrivelse af  

 personlige skatter i kildeskatteloven.
Tilsvarende kan der foretages  

 indeholdelse i tilskud til lægemidler, som den offentlige sygesikring i  

 henhold til aftale mellem det offentlige og apotekernes organisation  

 udbetaler direkte til apotekerne.« Stk. 3 bliver herefter stk. 4.
§ 2 Loven træder i kraft den 1. juli 1991 og finder også anvendelse på  

 fordringer forfaldne før lovens ikrafttræden.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 286 af 13. juni 1990, foretages følgende  

 ændring:
 I § 12 indsættes efter stk. 2 som nyt stykke:
» Stk. 3. I tilskud, som den offentlige sygesikring udbetaler  

 til ydere i henhold til stk. 2, kan der foretages indeholdelse med henblik på  

 inddrivelse af offentlige fordringer efter reglerne om inddrivelse af  

 personlige skatter i kildeskatteloven.
Tilsvarende kan der foretages  

 indeholdelse i tilskud til lægemidler, som den offentlige sygesikring i  

 henhold til aftale mellem det offentlige og apotekernes organisation  

 udbetaler direkte til apotekerne.« Stk. 3. bliver herefter stk. 4.
§ 2 Loven træder i kraft den 1. juli 1991 og finder også anvendelse på  

 fordringer forfaldne før lovens ikrafttræden.
Bemærkninger til lovforslaget Forslaget er et led i regeringens bestræbelser på at søge restancerne til  

 det offentlige nedbragt.
Om den generelle baggrund herfor henvises til det af  

 regeringen fremsatte forslag til lov om ændring af forskellige  

 lovbestemmelser om inddrivelse af offentlige fordringer og bemærkningerne  

 hertil.
Ved forslaget skabes hjemmel til at foretage indeholdelse af offentlige  

 fordringer i de sygesikringstilskud, der i henhold til overenskomster med  

 Sygesikringens Forhandlingsudvalg udbetales direkte fra kommuner og  

 amtskommuner til læger, tandlæger, fysioterapeuter m.v.
Ligeledes vil der  

 kunne foretages indeholdelse i de medicintilskud, der i henhold til aftale  

 med Danmarks Apotekerforening udbetales direkte til apotekerne.
Ved forslaget ligestilles de pågældende honorarer og tilskud i denne  

 henseende med løn, således at der kan foretages indeholdelse i  

 overensstemmelse med reglerne i kildeskattelovens § 73. Hjemlen omfatter ud  

 over forfaldne personskatter en række andre offentlige fordringer, der i  

 henhold til lovgivningen kan inddrives efter kildeskattelovens regler.
Den  

 andel af udbetalingerne, der kan indeholdes, har hidtil været 15 pct., men er  

 ved skatteministerens samtidig hermed fremsatte forslag til lov om ændring af  

 forskellige skatte- og afgiftslove (restanceinddrivelse m.v.) foreslået hævet  

 til 20 pct.
 Forslaget ventes ikke at medføre administrative konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 12. De nærmere vilkår for de ydelser, der efter  

 indenrigsministerens bestemmelser omfattes af loven, jfr. § 2, stk. 2, 2.  

 pkt., § 6, stk. 2, § 6, stk. 3, 1. pkt., § 8, stk. 2, og § 9, stk. 2,  

 fastsættes ved overenskomster afsluttet efter § 26, stk. 2.
Stk. 2. I de tilfælde, hvor det påhviler den sikrede at udrede en  

 del af betalingen for en ydelse i medfør af denne lov, betaler den sikrede  

 sin andel direkte til den yder (læge, tandlæge, fysioterapeut m.fl.), der er  

 omfattet af overenskomst, hvorefter denne rejser krav over for sygesikringen  

 om det tilskud, som den offentlige sygesikring skal yde.
Er yderen ikke  

 omfattet af en overenskomst, modtager den sikrede kontanttilskud fra  

 kommunalbestyrelsen efter § 23, stk. 1.
Stk. 3. I tilskud, som den offentlige sygesikring udbetaler til  

 ydere i henhold til stk. 2, kan der foretages indeholdelse med henblik på  

 inddrivelse af offentlige fordringer efter reglerne om inddrivelse af  

 personlige skatter i kildeskatteloven.
Tilsvarende kan der foretages  

 indeholdelse i tilskud til lægemidler, som den offentlige sygesikring i  

 henhold til aftale mellem det offentlige og apotekernes organisation  

 udbetaler direkte til apotekerne.
 Stk. 4. Foreligger der ingen godkendt overenskomst om vilkårene  

 for ydelser efter §§ 6, 8 og 9 til de i § 2, stk. 1, nævnte personer, har de  

 pågældende ret til at modtage tilskud fra den offentlige sygesikring til  

 delvis dækning af udgiften efter nærmere af indenrigsministeren fastsatte  

 regler.
 § 12. De nærmere vilkår for de ydelser, der efter  

 indenrigsministerens bestemmelser omfattes af loven, jfr. § 2, stk. 2, 2.  

 pkt., § 6, stk. 2, § 6, stk. 3, 1. pkt., § 8, stk. 2, og § 9, stk. 2,  

 fastsættes ved overenskomster afsluttet efter § 26, stk. 2.
Stk. 2. I de tilfælde, hvor det påhviler den sikrede at udrede en  

 del af betalingen for en ydelse i medfør af denne lov, betaler den sikrede  

 sin andel direkte til den yder (læge, tandlæge, fysioterapeut m.fl.), der er  

 omfattet af overenskomst, hvorefter denne rejser krav over for sygesikringen  

 om det tilskud, som den offentlige sygesikring skal yde.
Er yderen ikke  

 omfattet af en overenskomst, modtager den sikrede kontanttilskud fra  

 kommunalbestyrelsen efter § 23, stk. 1.
 Stk. 3. Foreligger der ingen godkendt overenskomst om vilkårene  

 for ydelser efter §§ 6, 8 og 9 til de i § 2, stk. 1, nævnte personer, har de  

 pågældende ret til at modtage tilskud fra den offentlige sygesikring til  

 delvis dækning af udgiften efter nærmere af indenrigsministeren fastsatte  

 regler.
