Nr LSF 68 Forslag til Lov for Grønland om sommertid Fremsat af industriministeren (Nils Wilhjelm) den 15. november 1989 Vedtaget ved tredjebehandling den 7. december 1989 Lov nr. 817 af 19/12/1989 § 1. Grønlands hjemmestyre kan ved landstingslov fastsætte regler om sommertid i Grønland.
 § 2. Loven træder i kraft den 1. januar 1990.
Oprindeligt fremsat forslag § 1. Grønlands hjemmestyre kan ved landstingslov fastsætte regler om sommertid i Grønland.
 § 2. Loven træder i kraft den 1. januar 1990.
Bemærkninger til lovforslaget Ifølge bestemmelsen i § 7 i lov nr. 577 af 29. november 1978 om Grønlands  

 hjemmestyre kan rigsmyndighederne efter forhandling og med tilslutning fra  

 Grønlands hjemmestyre ved lov bestemme, at sagsområder, der ikke er nævnt i  

 bilaget til loven, overgår til hjemmestyret efter reglerne i lovens § 4 (uden  

 statstilskud) eller efter reglerne i lovens § 5 (med statstilskud).  

 Afgørelsen af, hvilke sagsområder der skal overgå til hjemmestyret, træffes  

 ud fra hensynet til rigsenheden og til, at hjemmestyret får en udstrakt  

 indflydelse på områder, der særligt berører grønlandske forhold.
 I nærværende lovforslag foreslås det, at kompetencen til at fastsætte  

 regler om sommertid i Grønland overføres til Grønlands hjemmestyre som nævnt  

 i bestemmelsen i hjemmestyrelovens § 4. Ved sommertid forstås som i lov nr.  

 223 af 24. april 1974 om anvendelse af sommertid, at tidspunktet for døgnets  

 begyndelse i en periode af året forskydes 1 time i forhold til normal  

 tidsregning.
 Lovforslaget medfører ikke økonomiske eller personalemæssige konsekvenser  

 for staten.
