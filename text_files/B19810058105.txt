 I medfør af § 9 i lov om offentlig sygesikring, jfr. lovbekendtgørelse nr.  

 94 af 9. marts 1976, som ændret senest ved lov nr. 272 af 10. juni 1981,  

 fastsættes følgende:
 § 1.  Den offentlige sygesikring yder efter  

 retningslinier fastsat af sundhedsstyrelsen tilskud til behandling ved  

 autoriseret fysioterapeut, såfremt behandlingen er ordineret af en læge.
 Stk. 2.  Der kan ydes tilskud til massage,  

 øvelsesterapi, afspænding, lungefysioterapi, strækbehandling, diatermi,  

 ultralyd, elektrisk muskelstimulation, pakninger og paraffinbade.
 Stk. 3.  Det er en betingelse for at yde tilskud til  

 behandling hos fysioterapeut på klinik, at klinikken er godkendt af  

 amtsrådet, i Københavns og Frederiksberg kommuner af kommunalbestyrelsen,  

 jfr. dog bestemmelserne i § 6. Sundhedsstyrelsen fastsætter regler for  

 klinikkens indretning.
 § 2.  Sygesikringen yder ikke tilskud til behandling  

 på offentlige sygehuse eller på sådanne private sygehuse eller klinikker, der  

 modtager patienter til fysioterapeutisk behandling efter overenskomst med  

 offentlige sygehuse.
 § 3.  Sygesikringen yder ikke tilskud til  

 fysioterapeutens ydelser til sig selv, sin ægtefælle eller sine hjemmeboende  

 børn, der ikke er selvstændigt sikrede.
 § 4.  Sygesikringen yder tilskud med 4/ 5 af de  

 betalingstakster til gruppe 1-sikrede, der er aftalt i overenskomst mellem  

 Danske Fysioteraputer og Sygesikringens Forhandlingsudvalg, når  

 overenskomsten er godkendt af socialministeren i medfør af lovens § 26.
 Stk.2.  Tilskud ydes med samme beløb og på samme vilkår  

 til sikringsgruppe 1 og 2. Tilskud til personer i sikringsgruppe 1 er dog  

 betinget af, at de søger en fysioterapeut, der har tilsluttet sig en mellem  

 den offentlige sygesikring og fysioterapeuterne indgået overenskomst.
Stk. 3.  Såvel gruppe 1-sikrede som gruppe 2-sikrede  

 betaler direkte til fysioterapeuten den andel, det påhviler patienten at  

 betale.
Tilskud til gruppe 2-sikrede, der søger fysioterapeut, som ikke har  

 tilsluttet sig overenskomst, ydes af det sociale udvalg mod aflevering af  

 kvitteret og specificeret regning.
I intet tilfælde ydes mere end regningens  

 beløb.
 § 5.  Personer der ifølge internationale aftaler  

 sidestilles med gruppe 1-sikrede eller gruppe 2-sikrede, har under  

 midlertidigt ophold her i landet ret til fysioterapeutisk behandling i samme  

 omfang som henholdsvis gruppe 1-sikrede og gruppe 2-sikrede.
 § 6.  For klinikker, der er i drift den 31. december  

 1981, gælder følgende regler uanset bestemmelsen i § 1, stk. 3:
 § 7.  Bekendtgørelsen træder i kraft den 1. januar  

 1982. Samtidig ophæves socialministeriets bekendtgørelse nr. 117 af 17. marts  

 1976.
