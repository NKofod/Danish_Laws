Herved bekendtgøres lov nr. 109 af 31. marts 1953 om  

 bekæmpelse af skadeligt dyre- og fuglevildt med de ændringer, der følger af  

 lov nr. 299 af 21. december 1957 og lov nr. 221 af 3. juni 1967 Kapitel I.
Muldvarpe.
 § 1.  Landbrugsministeren kan efter indstilling fra  

 landbo- eller husmandsforeninger eller kommunalbestyrelser i det omfang, han  

 skønner det påkrævet, pålægge enhver kommunalbestyrelse med passende  

 mellemrum at foretage en rationel bekæmpelse af muldvarpe på de i kommunen  

 beliggende faste ejendomme, for så vidt angår skovbevoksninger på over 5 ha  

 dog kun på et 20 m bredt bælte langs skovens yderskel.
 Stk. 2.  I indstillingen må angives grænserne for det  

 område, inden for hvilken en rationel bekæmpelse af muldvarpen ønskes påbudt.
 Stk. 3.  Kommunalbestyrelsen kan i egne, hvor muldvarpen  

 er så udbredt, at betydende erhvervsinteresser skades, iværksætte bekæmpelse  

 som anført i stk. 1.
 Stk. 4.  For at sikre virkningerne af en sådan  

 bekæmpelse kan kommunalbestyrelsen træffe aftale med kommunalbestyrelserne i  

 den kreds af kommuner, der er beliggende i dens omegn, om at  

 muldvarpebekæmpelse iværksættes samtidig og på samme måde.
§ 2.  Bekæmpelsen skal ske ved dertil af  

 kommunalbestyrelsen legitimerede udlæggere i overensstemmelse med en af  

 landbrugsministeren udfærdiget instruks. (* 1) Stk. 2.  Ved bekæmpelsen skal anvendes dertil af  

 landbrugsministeren godkendte bekæmpelsesmidler.
 Stk. 3.  Størrelsen af det giftudlæggerne tilkommende  

 vederlag fastsættes af kommunalbestyrelsen og skal mindst udgøre den på egnen  

 overenskomstmæssigt fastsatte landarbejderløn.
 § 3.  De med bekæmpelsen forbundne udgifter udredes af  

 kommunekassen.
 § 4.  Muldvarpe må ikke udsættes her i landet uden  

 landbrugsministeriets tilladelse.
 §§ 5-23. (Ophævet).
Kapitel VI.
Lovens ikrafttræden m.m.
 § 24.  Overtrædelse af § 4 straffes med bøde.
 § 25.  Landbrugsministeren træffer de nærmere  

 bestemmelser vedrørende lovens gennemførelse.
 § 26.  Denne lov gælder ikke for Færøerne.
 Stk. 2.  Loven træder i kraft den 1. juli 1953. Fra  

 samme tidspunkt ophæves lov nr. 102 af 4. april 1928 om bekæmpelse af råger  

 med de ændringer, som følger af lov nr. 290 af 4. juli 1942, jfr. lov nr. 75  

 af 15. marts 1947 og lov nr. 70 af 7. marts 1952, samt lov nr. 115 af 13.  

 marts 1943 om bekæmpelse af muldvarpe.
 § 54  i lov nr. 221 af 3. juni 1967 indeholder  

 følgende bestemmelse:
 Stk. 2.  Følgende bestemmelser ophæves:
3. Kap.
II-V i lov nr. 109 af 31 marts 1953 om  

 bekæmpelse af skadeligt dyre- og fuglevildt med senere ændringer, jfr.  

 lovbekendtgørelse nr. 48 af 28. februar 1958.
Denne lovs titel ændres til lov om bekæmpelse af muldvarpe og dens § 24  

 affattes således: »Overtrædelse af § 4 straffes med bøde.« De ændringer, som er en følge af lov nr. 221 af 3. juni 1967, træder i  

 kraft den 1. august 1967.
 Landbrugsministeriet, den 26. juli 1967.
 P.M.V.
Vald.
Hornslet.
 /Henny Bloch-Nielsen.
