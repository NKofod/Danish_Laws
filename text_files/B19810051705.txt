 § 1.  Vurderingsattester indeholdende resultatet af  

 17. almindelige vurdering samt vurderinger i henhold til § 4 og § 4A i lov om  

 vurdering af landets faste ejendomme (lovbekendtgørelse nr. 362 af 7. juli  

 1981) udstedes af de kommunale vurderingssekretariater.
 Stk. 2.  Vurderingsattesten indeholder oplysning om:
 Stk. 3.  De i stk. 2 omhandlede værdier angives med  

 såvel vurderingsrådenes ansættelser og fordelinger ved sædvanlig prioritering  

 som kontantværdien af disse beløb, bortset fra de under punkt 6 og 7 nævnte  

 beløb.
 Stk. 4.  Vurderingsattesten indeholder endelig oplysning  

 om omregningsfaktoren benyttet ved kontantansættelsen.
Stk. 5.  Formular til vurderingsattesten er anført som  

 bilag til nærværende bekendtgørelse.
Eksemplarer af formularen (V 165) kan  

 rekvireres hos statsskattedirektoratet, blanketadministrationen, postbox 100,  

 3460 Birkerød.
 § 2.  De i § 38, stk. 1, i lov om stempelafgift  

 (lovbekendtgørelse nr. 375 af 8. juli 1981) foreskrevne påtegninger på  

 dokumenter om overdragelse af fast ejendom samt påtegninger på skøder,  

 brugskontrakter og lignende dokumenter i henhold til § 11 i lov om udstykning  

 og sammenlægning m.m. af faste ejendomme (lovbekendtgørelse nr. 6 af 7.  

 januar 1977) gives af de kommunale vurderingssekretariater.
 Stk. 2.  Vurderingspåtegningen indeholder oplysning om  

 kontantejendomsværdien, jfr. vurderingslovens § 6A, ved 17. almindelige  

 vurdering eller ved en vurdering i henhold til vurderingslovens § 4 eller §  

 4A.
 Stk. 3.  Er den pågældende ejendom ikke særskilt  

 vurderet, gives påtegning herom.
 Stk. 4.  I henhold til udstykningslovens § 11, A, stk.  

 1, nr. 1, § 11, B, og § 11, C, stk. 2, skal der i øvrigt iagttages følgende:
 Stk. 5.  Ved påtegning på skøder, brugskontrakter og  

 lignende dokumenter vedrørende et matrikelnummer, der er vurderet under en  

 landbrugsejendom, men ikke er omfattet af landbrugsnoteringen, skal angives,  

 at arealet er en del af en samlet fast ejendom, medmindre arealet efter 1.  

 september 1960 ved udstykning er fraskilt den pågældende ejendom, jfr.  

 bestemmelserne i § 2 i lov om landbrugsejendomme (lovbekendtgørelse nr. 603  

 af 30. november 1978).
Stk. 6.  Den i stk. 2 nævnte kontantejendomsværdi ved  

 17. almindelige vurdering anvendes af de i stk. 1 nævnte myndigheder fra  

 begyndelsestidspunktet af den periode, hvor der i henhold til  

 vurderingslovens § 40, stk. 3, skal gives offentligheden adgang til oplysning  

 om resultatet af vurderingen.
Kontantejendomsværdien ved vurdering i henhold  

 til vurderingslovens § 4 eller § 4A anvendes, efter at meddelelse om nævnte  

 værdi er givet ejeren.
§ 3.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse nr. 84 af 23.  

 marts 1972.
 Ministeriet for skatter og afgifter, den  

 21. oktober 1981.
