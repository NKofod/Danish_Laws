Skure o.l. med velfærdsfaciliteter I.
Orientering Arbejdstilsynets bekendtgørelse nr. 14 af 9. januar 1990 om indretning af  

 skurvogne og lignende blev ophævet den 20. marts 1992 ved bekendtgørelse nr.  

 176 af 19. marts 1992. Ophævelsesbekendtgørelsen er udsendt til kredsene.
 Baggrunden for ophævelsen er, at EF-Kommissionen har meddelt, at reglerne  

 for skurvogne er omfattet af høringspligten efter direktiv 83/189/ af 28.  

 marts 1983 om en informationsprocedure med hensyn til tekniske standarder og  

 forskrifter, og at proceduren for høring ikke har været fulgt.
Direktivet handler om en pligt til at sende udkast til nye regler til  

 EF-Kommissionen, for at Kommissionen - inden for en frist - kan meddele, om  

 de nye nationale regler vil være i strid med EF-retten.
Pligten gælder for  

 industriprodukter, og formålet er at sikre varernes fri bevægelighed over  

 grænserne i EF.
For at opfylde forpligtelserne i henhold til direktivet var det nødvendigt  

 formelt at ophæve bekendtgørelsen.
Derefter er bekendtgørelsen i udkastform  

 blevet sendt til høring i EF.
Hvis Kommissionen ikke har indsigelser mod  

 bekendtgørelsen, udsendes bekendtgørelsen igen.
Reglerne for, hvilke velfærdsfaciliteter der kræves ved bygge- og  

 anlægsarbejde, berøres ikke heraf.
De findes uændret i bekendtgørelse nr. 693  

 af 14. oktober 1991 kapitel 9, jf. § 1. Ophævelsesbekendtgørelsen vedrører  

 kun de indretningsmæssige krav til velfærdsfaciliteterne, når de etableres i  

 skurvogne o.l.
 Direktoratet udsender samtidig en At-anvisning, nr. 1.2.0.1, om skure o.l.  

 med velfærdsfaciliteter, der vejleder om niveauet for den indretningsmæssige  

 standard af velfærdsfaciliteter ifølge gældende praksis inden for bygge- og  

 anlægsområdet.
II.
Instruktion Når der afgives påbud på området, skal der som hjemmel henvises til de  

 bestemmelser i kapitel 9 i bekendtgørelse nr. 693 af 14. oktober 1991 om  

 byggepladsers og lignende arbejdssteders indretning, der er relevante: § 37  

 og evt. § 41 for så vidt angår arten af faciliteter, §§ 38, 39, § 40, stk. 2  

 og 3 samt §§ 41-46 for så vidt angår faciliteternes beliggenhed og antal og  

 kvaliteten af toiletter m.v.
For så vidt angår kvaliteten i øvrigt gælder det  

 almindelige forsvarlighedskrav, jf.
AML § 42. Ved vejledning herom skal der  

 henvises til At-anvisning nr. 1.2.0.1 om skure o.l. med velfærdsfaciliteter.
III.
Ikrafttræden Straks.
