Resumé Efter et dødsfald i et arresthus kritiserede ombudsmanden  

 blandt andet at Direktoratet for Kriminalforsorgen tog en indberetning om  

 dødsfaldet  

 til efterretning uden at have set den foreløbige obduktionserklæring, og  

 inden  

 der forelå en endelig konklusion på obduktionserklæringen.
Med henvisning til  

 formålet med kriminalforsorgens interne undersøgelser af dødsfald i  

 kriminalforsorgens institutioner og til det forvaltningsretlige  

 officialprincip  

 udtalte ombudsmanden at foreliggende (eller forventede) obduktionserklæringer  

 i almindelighed skal indhentes før sådanne undersøgelser afsluttes.
 Ombudsmanden henledte desuden opmærksomheden på at han i flere  

 tidligere sager havde kritiseret at direktoratet havde afsluttet sager om  

 selvmord og dødsfald uden at afvente de endelige obduktionserklæringer, og  

 bemærkede at denne sags faktiske forhold illustrerede vigtigheden af at  

 afvente  

 det endelige obduktionsresultat.
 Også arresthuset blev kritiseret for at have afsluttet sin  

 undersøgelse af dødsfaldet før det endelige obduktionsresultat forelå.
 Ombudsmanden mente ikke der var grundlag for kritik af  

 personalets adfærd eller omstændighederne i øvrigt i forbindelse med  

 dødsfaldet. (J.nr. 2003-0447-626).
Obduktionserklæringers betydning i sager om selvmord og  

 dødsfald i kriminalforsorgens institutioner A blev indsat i et arresthus den 3. oktober 2002.
Den 7. januar 2003 om eftermiddagen fandt personalet i  

 arresthuset A død i sin celle.
Han lå livløs på sin seng.
A led af astma hvilket han var i behandling for.
Ved  

 indsættelsen i arresthuset vejede A angiveligt  

 90 kg.
På dødstidspunktet vejede A  

 138 kg.
A var medicinmisbruger.
Han  

 var ordineret 80 ml metadon dagligt.
A røg dagligt mange cigaretter.
A havde forud for den 7. januar 2003 klaget over at han havde  

 vejrtrækningsbesvær.
Den 6. januar 2003 kl. 10.30 blev han derfor i  

 forbindelse  

 med arresthuslægens ugentlige besøg tilset af lægen.
Der skete ingen ændring  

 af As medicinering.
Senere på dagen klagede A igen over  

 vejrtrækningsbesvær  

 hvorfor vagtlægen blev tilkaldt og ankom kl. 23.30. Vagtlægen gav A noget  

 astmamedicin.
Den 7. januar 2003 var personalet (ifølge arresthusets  

 indberetning til direktoratet) i kontakt med A om morgenen, flere gange i  

 løbet  

 af formiddagen og ved middagstid i forbindelse med udleveringen af frokost.  

 Personalet registrerede ikke nogen ændret adfærd hos A.
A frabad sig  

 morgenmad  

 og frokost, men det var ikke usædvanligt.
Personalet havde de sidste uger forud for dødsfaldet opfordret A  

 til at ændre sine spisevaner (indtagelse af søde sager fra  

 købmanden) og  

 til at begynde at dyrke motion.
A havde afslået at dyrke motion og havde  

 oplyst  

 at han var gået på diæt.
Den sidste uge inden dødsfaldet havde A dog  

 angiveligt  

 taget  

 2 kg  

 på.
Også  

 arresthuslægen havde uden resultat opfordret A til at tabe sig og desuden til  

 at holde op med at ryge.
Kl. ca. 15.05 (den 7. januar 2003) da personalet åbnede døren  

 til As opholdsrum, blev han fundet livløs.
En fængselsfunktionær gav A  

 kunstigt åndedræt.
Politi og ambulance blev tilkaldt og ankom.
A blev  

 erklæret  

 død da han ankom til sygehuset.
Den 21. januar 2003 modtog direktoratet fra arresthuset  

 skriftlig indberetning om dødsfaldet vedlagt bilag, herunder politirapporter,  

 en dødsattest underskrevet af embedslægen den 8. januar 2003 og påtegnet af  

 politiet samme dato og en telefax fra Retsmedicinsk Institut hvorpå er anført  

 UDKAST.
Af telefaxen fremgår videre en beskrivelse af det  

 retslægelige  

 ligsyn.
Beskrivelsen er dateret den 30. december 2002.
 Endelig fremgår nederst i telefaxen følgende:
 Overvægt, LD 015/03: Væsentligste obduktionsfund: /Store, udvidede lunger,  

 betændelsessekret i luftvejene, forstørrelse og udvidelse af hø. side af  

 hjertet, akut blodopstemning af organerne.
Ingen tegn på vold.  

  

 Dødsårs  

  

 kan være følger efter  

 astma-anfald i forbindelse med luftvejsinfektion.
Suppl. mikroskopi, bakteriologi, alkoholanalyse + retskemi Erklæringen er underskrevet, men ikke dateret.
 Af politimesterens rapport af 7. januar 2003 vedrørende  

 dødsfaldet fremgår følgende af s. 2:
 Fax fra RI  den foreløbige obduktionskonklusion: Ingen tegn  

 på vold.
Dødsårsag kan være følger efter astmaanfald i forbindelse med  

 luftvejsinfektion.
Resultat af retskemiske undersøgelser følger.
 Den 29. januar 2003 sendte direktoratet sagen tilbage til  

 arrestinspektøren med anmodning om at indberetningen  der kun var  

 underskrevet af arrestforvareren  blev underskrevet af  

 arrestinspektøren.
 Den 31. januar 2003 fik direktoratet sagen retur påført  

 arrestinspektørens underskrift.
Den 4. februar 2003 meddelte direktoratet arrestinspektøren at  

 direktoratet havde taget indberetningen om dødsfaldet til efterretning, dog  

 med bemærkning om at indberetninger om dødsfald, selvmord og selvmordsforsøg  

 altid skal underskrives af institutionens leder.
Samme dag blev sagen  

 fremsendt her til embedet.
I brev af 21. februar 2003 bad jeg direktoratet om en udtalelse  

 om sagen.
Jeg bad direktoratet om at oplyse om direktoratet inden  

 direktoratet (den 4. februar 2003) tog arrestinspektørens indberetning til  

 efterretning, dels overvejede at beskrivelsen af ligsynet var dateret den 30.  

 december 2002, dvs. 8 dage inden datoen for As dødsfald, dels modtog en  

 mere  

 endelig obduktionserklæring, herunder resultatet af nævnte retskemiske  

 undersøgelser.  

 I givet fald bad jeg om en kopi af disse akter.
Hvis direktoratet ikke havde modtaget en mere endelig erklæring,  

 herunder resultatet af de nævnte undersøgelser, bad jeg direktoratet om at  

 oplyse hvorfor direktoratet på det foreliggende grundlag havde taget  

 indberetningen  

 til efterretning.
Jeg bad i så fald desuden direktoratet om at fremsende en  

 kopi af den endelige erklæring når den måtte foreligge.
 Jeg henledte endvidere direktoratets opmærksomhed på at jeg  

 ikke som vanligt var blevet underrettet om dødsfaldet umiddelbart efter at  

 direktoratet (den 21. januar 2003) modtog underretning herom.
Den 26. februar 2003 bad direktoratet arrestinspektøren om en  

 supplerende udtalelse om sagen.
Direktoratet bad arrestinspektøren om at  

 oplyse årsagen til at erklæringen fra Retsmedicinsk Institut var dateret den  

 30. december 2002, og at den var stemplet som et udkast.
Videre bad  

 direktoratet arrestinspektøren om at oplyse om der forelå resultat af de i  

 erklæringen nævnte retskemiske undersøgelser.
 I brev af 27. februar 2003 skrev arrestinspektøren følgende:
 I Deres brev har De stillet følgende spørgsmål:
1. Årsagen til at erklæringen fra Retsmedicinsk Institut er  

 dateret den 30. december 2002 og er stemplet som værende et udkast.
Den  

 endelige erklæring bedes indhentet.
 2. Hvorvidt der foreligger et resultat af de i ovennævnte  

 erklæring nævnte retskemiske undersøgelser.
 I anledning af ovennævnte spørgsmål kan jeg oplyse følgende:
Ad 1: Det anførte dokument må være fotokopi af dødsattestens  

 side 2, der påføres de umiddelbare obduktionsfund (bilag 1)  der er  

 således  

 ikke tale om en erklæring vedrørende obduktionen, men alene de fund, der skal  

 anføres på dødsattesten.
Hvorfor der er sket datering som nævnt på udkastet  

 kan  

 jeg ikke belyse nærmere, idet denne dato er anført af embedslægen, men jeg  

 kan  

 oplyse, at den endelige dødsattest (bilag 2) er dateret den 21.01.03 på side  

 2  

  jeg må formode, at udkastet (bilag 1) er et arbejdspapir.
 Den egentlige obduktionserklæring er udfærdiget af  

 Retsmedicinsk institut i ( ) den 09.01.03 og er tilgået herværende  

 politistation  

 den 13.01.03.
 Kopi af obduktionserklæringen vedlægges (bilag 3).
Ad 2: Politikredsen har endnu ikke modtaget den supplerende  

 erklæring vedrørende de retskemiske undersøgelser, og politiinspektør ( ) har  

 ved telefonisk henvendelse til Retsmedicinsk Institut i ( ) i dag fået  

 oplyst,  

 at en sådan supplerende erklæring tidligst må forventes i slutning af april  

 måned  

 2003. Af den ovenfor nævnte obduktionserklæring af 9. januar 2003  

 fremgår følgende under erklæringens resumé og konklusion:
 Dødsårsagen  

  

 antages på  

 basis af det i sagen oplyste og obduktionen at være astmaanfald i forbindelse  

 med luftvejsinfektion.
Samtidig medicinpåvirkethed/forgiftning kan ikke  

 udelukkes.
Der vil blive foretaget alkoholanalyse, mikroskopisk,  

 bakteriologisk og retskemisk undersøgelse.
Når resultaterne foreligger,  

 fremsendes supplerende erklæring. Med brev af 4. juni 2003 sendte arrestinspektøren direktoratet  

 en erklæring af 30. april 2003 fra Retsmedicinsk Institut vedrørende de  

 retskemiske undersøgelser.
Af erklæringen fremgår det at der i As blod blev påvist metadon  

 i en koncentration på 1,6 mg/kg, og at denne koncentration er af en  

 størrelsesorden som ses ved dødelige forgiftninger.
Af erklæringens  

 afsluttende  

 konklusion fremgår følgende:
På basis af det i sagen oplyste, obduktionen og de yderligere  

 undersøgelser må dødsårsagen antages at være en forgiftning med metadon i  

 forbindelse med luftvejsinfektion hos denne kraftigt byggede og overvægtige  

 mand,  

 der desuden led af astma. I brev af 25. juni 2003 bad direktoratet på den baggrund  

 arrestinspektøren om en supplerende udtalelse om sagen.
Direktoratet bad  

 herunder arrestinspektøren om en udtalelse om hvorvidt man efter fremkomsten  

 af  

 den supplerende obduktionserklæring havde foretaget nogen undersøgelse af  

 eventuelle uregelmæssigheder i forbindelse med metadonudleveringen forud for  

 dødsfaldet, herunder om andre af arresthusets indsatte i metadonbehandling  

 havde været syge eller lignende i perioden omkring dødsfaldet.
 I brev af 25. juli 2003 skrev arrestinspektøren følgende:
 Som foreløbigt svar på de ovennævnte skrivelser kan jeg  

 oplyse, at politiets efterforskning på dødstidspunktet godtgjorde, at nu  

 afdøde (A) fik udleveret/indtog 90 ml metadon hver morgen, og jfr. det  

 allerede indsendte rapportmateriale fremkom der ved politiets efterforskning  

 ikke antydninger af uregelmæssigheder heri, hvorfor efterforskningen på det  

 punkt anses for afsluttet.
 Embedslægerne i ( ) Amt er ved brev af 14.07.03 anmodet om en  

 udtalelse i anledning af Deres skrivelse af 25.06.03  grundet ferie er  

 der  

 først mulighed for at kontakte den sagsbehandlende embedslæge i begyndelsen  

 af  

 næste uge med henblik på oplysning om, hvornår en udtalelse fra  

 embedslægeinstitutionen  

 forventes at foreligge.
 Med brev af 26. august 2003 sendte arrestinspektøren en  

 redegørelse af 14. august 2003 fra amtets embedslæger og en udtalelse af 22.  

 august 2003 fra arrestforvareren til direktoratet.
 Af embedslægernes redegørelse fremgår følgende:
 En metadon-koncentration i blodet på 1,6 mg/kg er på et niveau  

 hvor der er tale om en sikker dødelig forgiftning, da dødelige forgiftninger  

 ses hos tilvænnede ved koncentrationer over 1 mg/kg.
( ) Arrest modtager metadon i literflasker.
Arrestbetjenten  

 måler den ordinerede mængde af i et måleglas, og hælder metadonen over i et  

 plastikkrus som suppleres med vand til passende mængde.
Metadonen indtages af  

 den indsatte under opsyn.
Der føres regnskab med de forbrugte mængder i  

 henhold  

 til gældende regelsæt, og efter aftale med arrestlæge ( ).
Det er ikke ud fra de foreliggende oplysninger muligt at  

 fastlægge hvorledes der opnås en blodkoncentration af metadon på 1,6 mg/kg.  

 80  

 ml. metadon dagligt indtaget som engangsdosis om morgenen er en helt  

 almindelig,  

 og ikke specielt høj dosering ved kendt stofmisbrug.
Det kan ikke udelukkes,  

 at  

 der kan have været tale om et sidemisbrug.
 Det må konkluderes, at den beskrevne brug af metadon ikke giver  

 anledning til yderligere reaktioner fra Embedslægeinstitutionens side.
 Af arrestforvarerens udtalelse fremgår følgende:
 Undertegnede skal oplyse at arresthuset ikke har foretaget  

 nogen nærmere undersøgelse af eventuelle uregelmæssigheder i forbindelse med  

 metadonudleveringen.
 Resultatet af obduktionserklæringen er blevet drøftet i  

 arresthuset, herunder procedure i forbindelse med udlevering/ophældning af  

 metadon, men arresthuset finder ikke at kunne påvise nogen fejl.
Ved metadonudlevering i arresthuset skal den indsatte indtage  

 metadonen i personalets påsyn.
Metadonen er forinden hældt op i plastickrus.  

 Metadonen opmåles i måleglas med 1 ml. streger.
Hvis arresthuset har flere  

 indsatte som får metadon, bliver kruset påført navn og cellenummer.
Personalet oplyser at A altid stod klar ved opmønstring kl.  

 07.00 for at få udleveret sin metadon.
Dette gjorde han også den 7. januar  

 2003.
 Metadonen som blev udleveret er modtaget fra apoteket den 23.  

 december 2002 hvor der blev leveret 2 x  

 1  

 liter  

 metadon 1 mg/ml. til arresthuset.
I perioden op til dødsfaldet samt den pågældende dag var der 1  

 indsat mere i metadonbehandling.
Pågældende var ordineret 25 ml. dagligt.
Der  

 er efterfølgende 2 indsatte som har fået af samme metadon.
 Den 12. september 2003 svarede direktoratet på mit brev af 21.  

 februar 2003. Af udtalelsen fremgår følgende:
 Direktoratet skal meget beklage at direktoratet den 4. februar  

 2003 traf afgørelse før den supplerende obduktionserklæring forelå.  

 Direktoratet skal desuden beklage at direktoratet ikke har været opmærksomt  

 på  

 fejldateringen i ligsynet.
Der henvises i den forbindelse til  

 arrestinspektørens udtalelse af 27. februar 2003, ad 1.
Derudover skal direktoratet beklage at De ikke modtog det  

 foreløbige indberetningsskema af 7. januar 2003. Fejlen skyldes at den  

 telefoniske  

 indberetning blev modtaget af direktoratets vagthavende efter arbejdstids  

 ophør  

 og at man ikke fra Klientkontorets side har været opmærksom på at omdele  

 indberetningsskemaet.
Det indgår i den justering af de administrative regler  

 om indberetningspligten at der for fremtiden kun i meget få tilfælde skal ske  

 indberetning uden for kontortid.
Direktoratet vil derudover træffe  

 foranstaltninger til at det udelukkende er Klientkontoret der har ansvaret  

 for  

 orientering af Folketingets Ombudsmand.
Direktoratet har dermed sørget for at  

 en sådan fejl ikke sker igen.
 Direktoratet har den 25. juni 2003 desuden anmodet  

 Arrestinspektøren ved Arresthuset i ( ) om en udtalelse om hvorvidt man efter  

 fremkomsten af den supplerende obduktionserklæring har foretaget nogen  

 undersøgelse  

 af eventuelle uregelmæssigheder i forbindelse med metadonudleveringen forud  

 for dødsfaldet, herunder om andre indsatte i metadonbehandling har været syge  

 i  

 perioden omkring dødsfaldet eller lignende.
 Direktoratet har modtaget svar herpå i brev af 25. juli 2003 og  

 26. august 2003, hvortil der henvises.
Direktoratet har ved en fornyet gennemgang af sagen ikke fundet  

 anledning til at ændre konklusionen i direktoratets brev af 4. februar 2003  

 hvorved direktoratet tog Arrestinspektøren ved Arresthuset i ( )s  

 indberetning  

 af dødsfaldet til efterretning. Den 15. september 2003 modtog jeg direktoratets udtalelse af  

 12. september 2003 med bilag.
Efter en gennemgang af de fremsendte bilag  

 konstaterede jeg at jeg ikke havde modtaget alle sagens bilag, herunder ikke  

 den supplerende erklæring af 30. april 2003 og heller ikke  

 obduktionserklæringen af 9. januar 2003 i sin helhed, samt at nogle af de  

 akter  

 som jeg havde modtaget, forelå i ufuldstændige kopier (som fremsendte  

 telefaxer). Jeg anmodede derfor i brev af 22. september 2003 direktoratet om  

 at  

 fremsende de pågældende akter og om at sikre at der ikke var yderligere akter  

 i sagen som jeg ikke havde modtaget.
 Videre skrev jeg følgende:
Direktoratet har over for mig beklaget at direktoratet traf  

 afgørelse den 4. februar 2003 før den supplerende obduktionserklæring (af 30.  

 april 2003) forelå.
Som sagen indtil nu har været oplyst for mig, ser det ud  

 som om direktoratet traf afgørelse i sagen også uden at direktoratet havde  

 set  

 obduktionserklæringen af 9. januar 2003. Den ses først fremsendt som bilag  

 til Politimesteren i ( )s brev af 27. februar 2003, og den var ikke  

 vedlagt  

 de akter som direktoratet sendte til mig den 4. februar 2003. Jeg må gå ud  

 fra  

 at det var disse akter der udgjorde oplysningsgrundlaget for direktoratets  

 afgørelse af 4. februar 2003.
Jeg beder direktoratet oplyse om ovenstående er korrekt. Med brev af 26. september 2003 sendte direktoratet mig de  

 pågældende bilag.
Direktoratet oplyste at grunden til at akterne forelå i  

 kopi (som fremsendte telefaxer), var at direktoratet havde været nødt til at  

 rekonstruere sagen ved genfremsendelse af akter via telefax fra  

 arrestinspektøren (fordi akterne var bortkommet i direktoratet, går jeg ud  

 fra). Videre oplyste direktoratet at grunden til at jeg ikke havde modtaget  

 samtlige akter, var at direktoratet ved rekonstruktionen ikke havde været  

 opmærksom på de manglende akter.
Direktoratet beklagede disse forhold.  

 Direktoratet beklagede videre at direktoratet ikke tidligere havde informeret  

 mig om at sagen var rekonstrueret, og oplyste at alle sagens bilag nu var  

 vedlagt.
 Videre skrev direktoratet følgende:
 Efter en gennemgang af sagen har direktoratet måttet konstatere  

 at det er korrekt at direktoratet tog indberetningen til efterretning inden  

 direktoratet havde set obduktionserklæringen af 9. januar 2003. Dette finder  

 direktoratet er meget beklageligt og direktoratet har mundtligt indskærpet  

 proceduren i forbindelse med sagsbehandlingen af denne type sager over for  

 den  

 pågældende medarbejder. Ombudsmandens udtalelse Min undersøgelse af sagen har vedrørt dels Direktoratet for  

 Kriminalforsorgens beslutning om tage arrestinspektørens indberetning om  

 (A)s dødsfald den 7. januar 2003 til efterretning, herunder at  

 personalet i arresthuset efter arrestinspektørens opfattelse handlede korrekt  

 (1), dels arresthusets og direktoratets sagsbehandling (2).
1. Dødsfaldet, herunder personalets adfærd Ifølge obduktionserklæringens afsluttende konklusion af 30. april 2003 må  

 dødsårsagen antages at være en forgiftning med metadon i forbindelse med  

 luftvejsinfektion. (Det bemærkes at hverken politirapporterne vedrørende  

 afhøringerne af henholdsvis arresthuslægen og den praktiserende læge hvis  

 praksis (A) havde været tilknyttet, eller erklæringerne fra Retsmedicinsk  

 Institut indeholder oplysninger om eventuelle særlige helbredsmæssige grunde  

 til (A)s betydelige vægtforøgelse under det forholdsvis korte ophold i  

 arresthuset).
 Arresthuset var ansvarlig for udlevering af metadon til (A). De  

 nærmere omstændigheder i forbindelse med arresthusets metadonudlevering blev  

 oplyst i embedslægernes redegørelse af 14. august 2003 og i arrestforvarerens  

 udtalelse af 22. august 2003.
 På den baggrund og efter en fornyet gennemgang af sagen meddelte  

 direktoratet den 12. september 2003 at direktoratet ikke havde fundet  

 anledning til at ændre konklusionen i direktoratets brev af 4. februar 2003  

 hvorved direktoratet tog arrestinspektørens indberetning af (A)s  

 dødsfald i  

 arresthuset den 7. januar 2003 til efterretning, herunder at personalet i  

 arresthuset efter arrestinspektørens opfattelse havde handlet korrekt.
Direktoratets afgørelse af 12. september 2003 giver mig ikke  

 anledning til kritik.
Heri ligger at jeg ikke har grundlag for at kritisere  

 arresthuset for hverken omstændighederne i forbindelse med  

 metadonudleveringen  

 eller personalets adfærd i forbindelse med dødsfaldet i øvrigt.
 Jeg har ved min vurdering af sagen navnlig lagt vægt på  

 oplysningerne om arresthusets praksis for metadonudlevering, herunder at  

 metadonen opmåles af personalet og indtages af de indsatte i personalets  

 påsyn, og at embedslægerne har udtalt at den af arresthuset beskrevne brug af  

 metadon ikke giver anledning til reaktioner fra embedslægeinstitutionens  

 side.  

 Jeg har desuden lagt vægt på det af embedslægerne anførte om at det ikke kan  

 udelukkes at (A) havde et sidemisbrug.
2. Myndighedernes  

 sagsbehandling Efter § 4, stk. 1, nr. 6, i lov nr. 402 af 13. juni 1990 om  

 ligsyn mv. skal den læge som tilkaldes i tilfælde af dødsfald i  

 kriminalforsorgens  

 institutioner, altid afgive indberetning til politiet om dødsfaldet.
Der vil  

 således altid foregå en politimæssig undersøgelse af eventuelle strafbare  

 forhold i forbindelse med sådanne dødsfald.
Den undersøgelse som foretages i den pågældende anstalt og i  

 Direktoratet for Kriminalforsorgen i forbindelse med dødsfald, har til formål  

 at klarlægge om der er begået fejl eller forsømmelser i kriminalforsorgens  

 institutioner, og om institutionens procedurer, overvågningen eller  

 placeringen af indsatte eller andet kan ændres med henblik på fremtidigt at  

 forebygge lignende dødsfald i institutionen.
Kriminalforsorgens interne  

 undersøgelse skal ikke erstatte eller supplere den politimæssige undersøgelse  

 af dødsfaldet med hensyn til opklaring af eventuelle strafbare forhold.
Imidlertid skal der i såvel institutionens som direktoratets  

 undersøgelse foretages de oplysningsskridt som på baggrund af de foreliggende  

 oplysninger og henset til formålet med undersøgelsen må anses for at være  

 naturlige og nødvendige.
Herunder vil foreliggende (eller forventede)  

 obduktionserklæringer  

 i almindelighed skulle indhentes før undersøgelserne afsluttes.
Jeg har tidligere udtalt mig i overensstemmelse med ovenstående  

 over for direktoratet (se direktoratets sag med j.nr. ( )), og jeg henviser i  

 det hele til det forvaltningsretlige officialprincip.
Jeg henleder desuden  

 opmærksomheden på at jeg i flere tidligere sager  under henvisning til  

 at obduktionserklæringens  

 konklusion må anses for at være central i sager om dødsfald  har  

 kritiseret at  

 direktoratet har afsluttet sager om selvmord og dødsfald uden at have  

 afventet  

 de endelige obduktionserklæringer.
I denne sag traf direktoratet den 4. februar 2003 afgørelse om  

 at tage arresthusets indberetning  herunder om at der ikke var begået  

 fejl  

 fra arresthuspersonalets side i forbindelse med dødsfaldet  til  

 efterretning  

 uden at have set obduktionserklæringen af 9. januar 2003, og inden der forelå  

 et resultat af de retskemiske analyser og dermed en endelig konklusion på  

 obduktionserklæringen.
I direktoratets oplysningsgrundlag indgik fra  

 Retsmedicinsk  

 Institut udelukkende en telefax der åbenbart fremstod ufærdig.
 Direktoratet traf således afgørelse på et mangelfuldt grundlag.
 Jeg er på den baggrund  navnlig under henvisning til mine  

 tidligere udtalelser om at direktoratet efter min opfattelse bør se det  

 endelige obduktionsresultat inden direktoratet træffer afgørelse i sager som  

 denne (og til at direktoratet selv flere gange tidligere har beklaget at  

 dette  

 ikke er sket)  enig med direktoratet i at det er meget beklageligt at  

 direktoratet afsluttede sagsbehandlingen uden at have set de ovennævnte  

 erklæringer, og desuden beklageligt at direktoratet ikke var opmærksom på den  

 fejldatering af ligsynet der fremgik af den nævnte telefax.
Jeg finder det ligeledes meget beklageligt at arresthuset  

 afsluttede undersøgelsen af sagen og afgav indberetning til direktoratet før  

 resultatet af de bebudede supplerende retskemiske undersøgelser og dermed den  

 endelige konklusion på obduktionen forelå.
Hvis baggrunden herfor var den at  

 arresthuset hurtigst muligt ville afgive skriftlig indberetning til  

 direktoratet, burde arresthuset efter min opfattelse udtrykkeligt have taget  

 forbehold for udfaldet af den supplerende obduktionserklæring.
Jeg bemærker at denne sag kan tjene til illustration af  

 vigtigheden af at afvente det endelige obduktionsresultat idet den primære  

 dødsårsag i dette tilfælde ændrede sig fra at være angivet som astmaanfald i  

 forbindelse med luftvejsinfektion til metadonforgiftning i forbindelse med  

 luftvejsinfektion.
Dette ændrer (fuldstændig) rammen for den undersøgelse der  

 skal ske af dødsfaldet.
Jeg henviser til at det efterfølgende blev nødvendigt  

 at iværksætte en undersøgelse af omstændighederne i forbindelse med  

 arresthusets metadonudlevering og (A)s og øvrige indsattes  

 metadonindtag den  

 pågældende dag samt at stille embedslægerne supplerende spørgsmål i den  

 forbindelse.
Det giver mig ikke anledning til bemærkninger at arresthuset  

 ikke selvstændigt iværksatte en undersøgelse af omstændighederne i  

 forbindelse med metadonudlevering mv. da det endelige resultat af obduktionen  

 forelå.
Jeg har herved lagt vægt på at sagen på det tidspunkt blev behandlet  

 i  

 direktoratet.
 Jeg har gjort arrestinspektøren bekendt med min opfattelse.
Direktoratet har nu fastsat cirkulære nr. 116 af 10. oktober  

 2003 om indberetning til Direktoratet for Kriminalforsorgen vedrørende  

 indsatte, der under indsættelse i kriminalforsorgens institutioner afgår ved  

 døden eller udsætter sig selv for livsfare.
Jeg har noteret mig at cirkulæret  

 indeholder regler om at skriftlige indberetningsskemaer vedrørende selvmord  

 og dødsfald (henholdsvis § 9, stk. 3, og § 10, stk. 4) skal vedlægges kopi af  

 eventuel obduktionserklæring, herunder eventuel erklæring fra  

 retskemiker,  

 embedslægen og eventuel supplerende obduktionserklæring.
 Jeg har endvidere noteret mig at direktoratets instruks om  

 særlige sagstypers ekspedition nr. 17 af 10. oktober 2003 indeholder en  

 detaljeret vejledning for direktoratets sagsbehandling af blandt andet sager  

 om selvmord og dødsfald, herunder om hvad sagsbehandleren skal være opmærksom  

 på for at sikre at der foreligger endelige obduktionserklæringer inden der  

 træffes afgørelse.
