Bekendtgørelse om budget- og bevillingsmæssige forhold ved institutioner for almengymnasiale uddannelser og almen voksenuddannelse og institutioner for erhvervsrettet uddannelse I medfør af § 39 og § 54, stk. 1, i lov om institutioner for almengymnasiale uddannelser og almen voksenuddannelse m.v., jf. lovbekendtgørelse nr. 880 af 8. august 2011  for så vidt angår § 39 efter forhandling med finansministeren og i medfør af § 25, stk. 2, og § 31, stk. 1, i lov om institutioner for erhvervsrettet uddannelse, jf. lovbekendtgørelse nr. 878 af 8. august 2011  for så vidt angår § 25, stk. 2, efter forhandling med finansministeren, fastsættes:
Anvendelsesområde § 1. Bekendtgørelsen gælder for:
 1) Institutioner for almengymnasiale uddannelser og almen voksenuddannelse.
 2) Institutioner for erhvervsrettet uddannelse.
Budgetvejledningen § 2. Institutionerne i § 1 er omfattet af de statslige budget- og bevillingsregler, som er fastsat i Budgetvejledningen, og som vedrører statsfinansierede selvejende institutioner.
 Ikrafttrædelse m.v.
 § 3. Bekendtgørelsen træder i kraft den 1. januar 2012 og har virkning fra og med finansåret 2012.
 Stk. 2. I bekendtgørelse nr. 638 af 3. juli 2003 om tilskudsudbetaling m.v. til institutioner for erhvervsrettet uddannelse m.v. ophæves § 14.
 Stk. 3. I bekendtgørelse nr. 1036 af 23. oktober 2008 om tilskud m.v. til institutioner for almengymnasiale uddannelser og almen voksenuddannelse (AGV-tilskudsbekendtgørelsen) ophæves § 10 med tilhørende overskrift og § 11.
