 Efter § 37 a, stk. 3, i lov om social bistand, jf. lovbekendtgørelse nr.  

 1024 af 13. december 1994, som senest ændret ved lov nr. 86 af 8. februar  

 1995 fastsættes følgende:
Personkreds § 1.  Der kan ydes støtte til personer, som har været  

 ude for en ændring af deres forhold, og som er særligt vanskeligt stillede på  

 grund af høje boligudgifter eller stor forsørgerbyrde.
Støtten ydes særskilt  

 eller som supplement til udbetaling af kontanthjælp efter bistandslovens §  

 37.
 § 2.  Støtte kan ikke ydes til unge, der får hjælp  

 efter bistandslovens § 37, stk. 3, til personer, der modtager orlovsydelse  

 efter lov om orlov, eller til personer, der efter §§ 32 eller 34, stk. 2, i  

 lov om en aktiv arbejdsmarkedspolitik, har afstået fra tilbud efter denne  

 lovs kapitel 5-10 eller § 28 i et år.
 Stk. 2.  Til et ægtepar, hvor hjælpen efter  

 bistandslovens § 37, stk. 5, beregnes som til en enlig, beregnes støtten til  

 den kontanthjælpsberettigede ægtefælles andel af nettoboligudgifterne som til  

 enlig, jf. dog § 5, stk. 4, § 6, stk. 2, og § 7, stk. 2. Det samme gælder i  

 tilfælde, hvor den ene ægtefælle er omfattet af stk. 1, medens den anden  

 ægtefælle er berettiget til støtte.
Grænsebeløb for den boligudgift, der  

 berettiger til støtte § 3.  Der kan ydes støtte, når nettoboligudgiften, som  

 opgjort efter § 4,:
 Stk. 2.  For personer, der har forsørgelsespligt over  

 for mere end et barn, nedsættes grænsebeløbet efter stk. 1 med 500 kr. pr.  

 måned pr. hjemmeboende barn udover det første barn og med 400 kr. pr. måned  

 pr. udeboende barn udover det første barn.
 Stk. 3.  For et barn, der opholder sig i udlandet,  

 foretages nedsættelsen af grænsebeløbet efter stk. 2 kun, såfremt det kan  

 dokumenteres, at den forsørgelsespligtige yder bidrag til barnets  

 forsørgelse.
Stk. 4.  De beløb, der er nævnt i stk. 1-2, reguleres en  

 gang årligt den 1. januar med satsreguleringsprocenten, jf. lov om en  

 satsreguleringsprocent.
De regulerede beløb afrundes til nærmeste kronebeløb,  

 der er deleligt med 50. Socialministeren bekendtgør størrelsen af de  

 regulerede beløb.
 § 4.  Til nettoboligudgiften medregnes for lejere  

 huslejeudgiften efter fradrag af tilskud efter boliglovgivningen og for ejere  

 beskatningen af overskuddet af egen bolig samt terminsudgiften fratrukket  

 værdien af skattefradraget.
 Stk. 2.  Såfremt skattekortsfradraget overstiger den  

 hjælp, der kan beregnes til pågældende efter bistandslovens § 37, ses der ved  

 beregning af værdien af skattefradraget efter stk. 1 bort fra  

 fradragsberettigede terminsudgifter, svarende til forskellen mellem  

 skattekortsfradraget og den hjælp, der kan beregnes efter § 37. For  

 ægtefæller forudsætter dette dog, at det uudnyttede fradrag ikke kan udnyttes  

 ved at blive overført til den anden ægtefælle.
 Stk. 3.  Til nettoboligudgiften medregnes endvidere  

 udgifterne til vand, varme, gas, elektricitet, ydelser vedrørende  

 boligindskudslån og andre løbende udgifter, der er knyttet til boligen, idet  

 udgifter til fællesantenneanlæg m.v. dog kun medregnes i det omfang, der til  

 boligen er knyttet en ufravigelig pligt til at afholde sådanne udgifter.
Stk. 4.  Indtægter fra sælgerpantebreve, der som led i  

 et fast arrangement er brugt til at nedbringe boligudgiften, samt fremleje og  

 lejeindtægter fradrages i nettoboligudgiften.
Fradraget opgøres som  

 nettoindtægten efter, at en evt. skat af indtægten er betalt.
 Stk. 5.  For ejerboliger beregnes de månedlige  

 terminsudgifter og de skattemæssige virkninger på baggrund af den senest  

 forudgående terminsbetaling.
Stk. 6.  De beregnede månedlige udgifter efter stk. 5  

 benyttes ved beregning af den særlige støtte efter § 5 for den resterende del  

 af kalenderåret.
Ved begyndelsen af et nyt kalenderår foretages en ny  

 beregning efter stk. 5. Såfremt et lån bliver færdigbetalt i løbet af et  

 kalenderår, foretages en ny beregning efter stk. 5 gældende fra måneden  

 efter, at lånet er færdigbetalt.
Stk. 7.  For personer, der har fælles husførelse med  

 andre, beregnes nettoboligudgiften som udgangspunkt med lige andele til hver  

 af parterne.
For beboere i kollektive bofællesskaber, jf. kapitel 12 a i lov  

 om boligbyggeri, beregnes boligudgiften dog som den enkelte beboers faktiske  

 andel af den samlede boligudgift.
Beregning af den særlige støtte § 5.  Støtten ydes som et skattefrit beløb, jf.  

 ligningslovens § 7 j, og svarer som udgangspunkt til det beløb, hvormed den  

 pågældendes nettoboligudgift overstiger det grænsebeløb, der kan fastsættes  

 efter § 3, jf. dog §§ 6 og 7. Til et ægtepar, hvor begge ægtefæller er  

 berettiget til støtte, udgør støtten som udgangspunkt det beløb, hvormed hver  

 af ægtefællernes andele af nettoboligudgiften overstiger den pågældende  

 ægtefælles grænsebeløb.
 Stk. 2.  Hvis der kan skaffes en rimelig billigere  

 bolig, jf. bistandslovens § 37 a, stk. 2, er det nettoudgiften til denne, der  

 lægges til grund ved beregning af støtten efter stk. 1.
 Stk. 3.  Hvis en støtteberettiget, der har en rimelig  

 bolig, på eget initiativ forøger sine boligudgifter, f.eks. ved at flytte til  

 en anden bolig, medtages den forøgede boligudgift ikke ved beregning af  

 støtten efter stk. 1.
 Stk. 4.  Støtten efter stk. 1-3 reduceres med det beløb,  

 hvormed den pågældendes indtægter efter skat overstiger den hjælp efter skat,  

 den pågældende ville kunne få, såfremt der alene blev ydet hjælp efter  

 reglerne i bistandslovens § 37. For et ægtepar reduceres støtten med det  

 beløb, hvormed ægteparrets samlede indtægter efter skat overstiger den hjælp  

 efter skat, ægteparret ville kunne opnå efter reglerne i bistandslovens § 37.  

 For et ægtepar, der er omfattet af § 2, stk. 2, ses der dog bort fra  

 halvdelen af den nettoindtægt, der ligger ud over, hvad ægteparret ville  

 kunne opnå efter reglerne i bistandslovens § 37.
§ 6.  Den beregnede støtte efter § 5 kan sammen med  

 ansøgerens øvrige indtægter, herunder kontanthjælp efter bistandslovens § 37,  

 efter skat ikke overstige 90 pct. af ansøgerens hidtidige indtægter efter  

 skat.
Ved de hidtidige indtægter forstås indtægten i den seneste  

 kalendermåned, før den ændring, der førte til behov for hjælp, indtrådte.  

 Hvis dette beløb ikke i det enkelte tilfælde er et rimeligt udtryk for  

 ansøgerens indtjeningsevne, anvendes i stedet den gennemsnitlige indtægt i de  

 seneste tre kalendermåneder.
I det omfang, den beregnede støtte efter § 5  

 overstiger grænsen efter 1. pkt., nedsættes støtten efter § 37 a i  

 overensstemmelse hermed.
 Stk. 2.  For ægtepar foretages nedsættelsen af støtten  

 efter stk. 1 ved at sammenholde summen af de samlede indtægter efter skat og  

 den samlede udmålte støtte til ægteparret med 90 pct. af ægteparrets  

 hidtidige indtægter efter skat.
Stk. 3.  Personer, der ikke har forsørgelsespligt over  

 for børn, er dog uafhængig af tidligere indtægt som minimum berettiget til at  

 modtage den støtte, der kan beregnes efter § 5, i det omfang denne støtte  

 ikke overstiger forskellen efter skat mellem 80 pct. og 60 pct. af højeste  

 dagpengebeløb.
Højeste dagpengebeløb opgøres efter § 47 i lov om  

 arbejdsløshedsforsikring m.v.
 Stk. 4.  Forskellen efter skat i stk. 3 beregnes som  

 forskellen mellem bruttobeløbene fratrukket en beskatning heraf med den  

 laveste skatteprocent i pågældende kommune.
§ 7.  Såfremt der er udbetalt kontanthjælp efter  

 bistandslovens § 37 eller § 37 a i en sammenhængende periode på 12 måneder,  

 kan den samlede hjælp efter disse bestemmelser sammenlagt med den pågældendes  

 øvrige indtægter efter skat ikke overstige det beløb, som den pågældende  

 ville have til rådighed efter skat ved en indtægt, der svarer til højeste  

 dagpengebeløb efter § 47 i lov om arbejdsløshedsforsikring m.v.
Den beregnede  

 støtte efter §§ 5 og 6 nedsættes i overensstemmelse hermed.
 Stk. 2.  For ægtepar foretages nedsættelsen af støtten  

 efter stk. 1 ved at sammenholde summen af de samlede indtægter efter skat og  

 den samlede udmålte støtte til ægteparret med det beløb, ægteparret ville  

 have til rådighed efter skat ved en indtægt, der svarer til to gange højeste  

 dagpengebeløb efter § 47 i lov om arbejdsløshedsforsikring m.v.
Stk. 3.  Der foretages dog ikke nedsættelse efter stk.  

 1-2, såfremt der udbetales fast revalideringsydelse efter bistandslovens §  

 43, stk. 2, og det må anses for sandsynligt, at behovet for hjælp bortfalder,  

 når revalideringen er gennemført.
Nedsættelsen foretages i disse tilfælde  

 heller ikke i perioder, hvor udbetaling af den faste revalideringsydelse  

 midlertidigt er sat i bero på grund af sygdom, barsel eller mangel på  

 uddannelsesplads.
Stk. 4.  Den sammenhængende periode, der er nævnt i stk.  

 1, anses for afbrudt, såfremt der i en måned ikke udbetales kontanthjælp, og  

 kontanthjælpsudbetalingen herefter genoptages som følge af, at der foreligger  

 en ny ændring af ansøgerens forhold.
Genoptages kontanthjælpsperioden, uden  

 at der foreligger en ny social begivenhed, anses den sammenhængende periode  

 ikke for afbrudt, men den periode, hvori der ikke er udbetalt kontanthjælp,  

 medregnes ikke ved opgørelse af 12 måneders-perioden.
 § 8.  Ved opgørelse af de aktuelle indtægter i §§ 5, 6  

 og 7 ses bort fra indtægter, som efter bistandslovens § 38, stk. 2 og 4, ikke  

 medfører fradrag i kontanthjælpen.
Fælles bestemmelser § 9.  Ved beregning af skattevirkningen i § 4, af  

 ansøgerens og denne ægtefælles aktuelle indtægter efter skat i § 5, stk. 4,  

 og § 6, stk. 1-2, og indtægten efter skat ved højeste dagpenge efter § 7,  

 stk. 1-2, anvendes de fradrag og trækprocenter, som fremgår af ansøgerens og  

 ægtefællens skattekort, idet der dog tages hensyn til muligheden for at  

 overføre fradrag mellem ægtefæller.
 § 10.  Særlig støtte til personer, der har ejerbolig,  

 er tilbagebetalingspligtig i det omfang, den særlige støtte modsvares af  

 nettoterminsudgifter.
Stk. 2.  Såfremt de månedlige nettoterminsudgifter  

 overstiger den særlige støtte, er den særlige støtte fuldt ud  

 tilbagebetalingspligtig.
Overstiger den særlige støtte de månedlige  

 nettoterminsudgifter, er det kun et beløb svarende til de månedlige  

 nettoterminsudgifter, der er tilbagebetalingspligtigt.
 Stk. 3.  Nettoterminsudgifterne opgøres som  

 terminsudgifterne fratrukket værdien af skattefradraget for de renteudgifter,  

 der indgår heri.
Ikrafttrædelse- og overgangsbestemmelser § 11.  Bekendtgørelsen træder i kraft 1. april 1995,  

 idet en nedsættelse af støtten efter § 7 dog tidligst kan få virkning fra 1.  

 januar 1996.
 Stk. 2.  Samtidig ophæves Socialministeriets  

 bekendtgørelse nr. 824 af 13. oktober 1993, som ændret ved Socialministeriets  

 bekendtgørelse nr. 1205 af 27. december 1993.
