Fremsat den 13. december 2005 af  

 Christian H.
Hansen (DF), Bent Bøgsted (DF),  

 Kristian Thulesen Dahl (DF), Jørn Dohrmann (DF),  

 Martin Henriksen (DF),  

 Pia Kjærsgaard (DF) og Peter Skaarup (DF) Forslag til folketingsbeslutning om  

 indførelse af en »klippekortordning« for overtrædelse af reglerne om  

  

 dyretransport Folketinget pålægger regeringen at indføre en »klippekortordning«  

 for vognmænd, således at en overtrædelse af reglerne for transport af dyr  

 giver  

 et »klip« i tilladelsen til at transportere dyr.
Efter tre klip bortfalder  

 vognmandens tilladelse til at transportere dyr.
Bemærkninger til forslaget Det er forslagsstillernes opfattelse, at dyr skal behandles  

 ordentligt.
Ligegyldigt om der er tale om kæledyr, husdyr (produktionsdyr)  

 eller vildtlevende dyr i naturen, er mennesker forpligtede til at behandle  

 dyr  

 ordentligt.
Dyreværnsloven opstiller de generelle regler for pleje og  

 pasning af dyr, herunder for transport af dyr.
Der har gennem årene været en  

 række sager fremme i pressen om transport af dyr, hvor transporten er  

 foregået  

 på en måde, der kan sidestilles med dyreplageri/mishandling.
 På baggrund af de mange sager indførtes i juli 2005 nye regler  

 for transport af dyr, der bl.a. giver dyrene 20 pct. mere plads i lastbilen.  

 De  

 nye regler er et skridt i den rigtige retning.
Imidlertid er Europa-Kommissionen ikke tilfreds med de danske  

 regler og påstår, at disse er i strid med EUs lovgivning.
Kommissionen  

 siger,  

 at reglerne på dette område skal være ens i alle medlemslande.
Det fremgår af  

 dagspressen, at regeringen afviser Kommissionen og fastholder de danske  

 regler.  

 Det skal regeringen endelig blive ved med, for det er det rigtige.  

 Dyrevelfærd  

 tæller højere i vores land end snørklede harmoniseringsregler fra Bruxelles.
I november måned 2005 gennemførte politiet en række  

 kontrolaktioner i Sønderjylland, hvor en lang række dyretransporter blev  

 kontrolleret.
Det fremgår af Kristeligt Dagblad den 25. november  

 2005, a  

 t 30 lastbiler med svin var  

 blevet stoppet, og at halvdelen af dem blev noteret for ikke at overholde  

 reglerne for dyretransport.
F.eks. havde chaufførerne ikke sørget for vand  

 til  

 dyrene under transporten.
Det er under al kritik.
Klippekort Regeringen og Dansk Folkeparti har med succes indført den  

 såkaldte klippekortordning for bilister, hvor forskellige trafikforseelser  

 udløser et »klip« i kørekortet.
Ordningen tilskrives allerede nu en bedre  

 trafikmoral på landevejene og et fald i antallet af tilskadekomne i  

 trafikken.
Helt analogt med klippekortordningen for bilister mener  

 forslagsstillerne at der skal indføres en ordning, når det drejer sig om  

 transport af dyr.
Forslagsstillerne forestiller sig »  

 klippekortordningen« udmøntet således, at vognmænd ud over  

 den straf, der i øvrigt gælder, tillige får et »klip« i tilladelsen til at  

 transportere dyr.
Tre klip i tilladelsen skal medføre en automatisk  

 inddragelse  

 af retten til at transportere dyr.
I spørgsmål nr.
S 777 af 4. november 2005 har Christian H.  

 Hansen spurgt justitsministeren, om ministeren ville tage initiativ til en  

 sådan ordning.
Justitsministeren har svaret således:
»Rigspolitichefens Færdselsafdeling foretager  

 stikprøvekontrol af de køretøjer, der transporterer dyr, og Rigspolitichefen  

 har oplyst, at der i år  i lighed med sidste år  er fundet fejl  

 ved ca. en  

 fjerdedel af de kontrollerede dyretransporter.
Knap halvdelen af de fundne  

 fejl  

 har vedrørt forhold af mere formel karakter, mens der i lidt over halvdelen  

 af  

 tilfældene er konstateret fejl, der direkte har med dyrenes velfærd at gøre.
Som jeg ved flere lejligheder har tilkendegivet, er det  

 efter min opfattelse helt uacceptabelt, at der konstateres fejl, der direkte  

 vedrører dyrenes velfærd, i ca. hver syvende dyretransport.
Jeg er derfor  

 tilfreds med, at Rigspolitichefen har uddannet medarbejdere med særlig  

 kompetence til at foretage kontrol af dyretransporter, ligesom  

 kontrolindsatsen  

 på dette område har fået en særlig prioritet.
 Netop for at følge op på den høje andel af overtrædelser har  

 Rigspolitichefen tilkendegivet, at kontrolindsatsen vil blive yderligere  

 forstærket i 2006. Jeg er helt enig i denne fortsatte prioritering af  

 kontrollen med dyretransporter, og jeg har samtidig en forventning om, at den  

 styrkede indsats vil føre til færre overtrædelser.
Jeg vil nøje følge udviklingen i andelen af kontrollerede  

 køretøjer, der ikke overholder reglerne om transport af dyr.
Hvis det øgede  

 kontrolpres på transportørerne ikke fører til, at andelen af overtrædelser  

 falder, vil jeg således overveje, hvilke tiltag der er nødvendige for, at  

 transportørerne kan forstå, at dyrs velfærd skal sikres under hver eneste  

 transport.
I disse overvejelser vil bl.a. kunne indgå en udvidelse af  

 adgangen  

 til at fratage transportører retten til at transportere dyr, herunder om en  

 model herfor i givet fald kan udformes med inspiration fra  

 klippekortordningen  

 for færdselslovsovertrædelser.« Så vidt justitsministeren.
Forslagsstillerne finder ministerens indstilling for svag.  

 Det er ikke godt nok at ville se tiden an.
Det er her og nu og under de  

 nugældende regler, dyrene lider under transporterne, jf. politiets  

 kontrolaktioner,  

 som beskrevet ovenfor.
Forslagsstillerne vil derfor pålægge regeringen at indføre  

 et »klippekortsystem« gældende for vognmænd.
Klippekortordningen har virket  

 for  

 bilister, og det vil den også gøre til gavn for dyrene.
Skriftlig fremsættelse Christian H.
Hansen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af en »klippekortordning« for overtrædelse  

 af reglerne om dyretransport.
(Beslutningsforslag nr.
B 47).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
