 Ved min meddelelse 7/1977 er givet retningslinier for bødetakster i  

 politisager.
I meddelelsens pkt. 4.4 og 4.5 findes anvisninger om reduktion af  

 bødetaksten i sager, hvor sigtedes indtægt er særlig lav.
Under pkt. 4.5 er  

 således angivet, at bøder for værnepligtige kan reduceres til omkring 2  

 trediedele af normalbøden.
 Med virkning fra 1. april 1978 svarer lønnen for værnepligtige i  

 forsvaret, herunder civilforsvaret, til mindstelønnen på arbejdsmarkedet.
 Da disse værnepligtige herefter oppebærer almindelig arbejdsfortjeneste er  

 begrundelsen for reduktion af normalbøden bortfaldet, men efter det for mig  

 oplyste reduceres normalbøden til værnepligtige fortsat i visse politikredse.
 Opmærksomheden henledes derfor på, at normalbøden til værnepligtige, der  

 modtager løn svarende til arbejdsmarkedets mindsteløn, ikke skal reduceres.
 Aflønningen til værnepligtige, der er overført til civilt arbejde, er for  

 tiden væsentlig lavere end arbejdsmarkedets mindsteløn, og normalbøden kan  

 her fortsat reduceres efter forskrifterne i pkt. 4.5.
 Per Lindegaard.
 S rlige noter:
