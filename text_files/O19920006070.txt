 Resumé  


  

 I forbindelse med  

 Justitsministeriets (JMT's) behandling af A's afskedigelsessag havde A  

 anmodet  

 Finansministeriet (FM) om aktindsigt i den sag, hvori JMT efter  

 tjenestemandslovens § 31, stk. 3, havde anmodet FM om en udtalelse om,  

 hvorvidt  

 A kunne afskediges på grund af helbredsbetinget utjenstdygtighed.
 Ombudsmanden udtalte,  

 at FM's sag ikke kunne anses for en afgørelsessag, og at der derfor skulle  

 tages stilling til A's aktindsigtsanmodning efter offentlighedsloven (og ikke  

 forvaltningsloven).
Ombudsmanden  

 kritiserede, at FM normalt indhentede den udstedende læges samtykke til at  

 meddele  

 aktindsigt i lægeerklæringer og fandt det heller ikke holdbart, hvis FM  

 rutinemæssigt indhentede en (uforbindende) udtalelse fra lægen.
Ombudsmanden  

 redegjorde herved for den ganske snævre adgang til efter offentlighedslovens  

 §  

 4, stk. 2, jf. § 13, stk. 1, nr. 6, at undtage lægeerklæringer fra  

 aktindsigt.  

 Ombudsmanden kritiserede også, at FM's delvise afslag på aktindsigt ikke var  

 begrundet.
Han henstillede, at FM genoptog sagen og meddelte A en  

 fyldestgørende begrundelse og i denne forbindelse overvejede bestemmelserne i  

 offentlighedslovens § 8, nr. 2, om "§ 6-notater", og § 11, stk. 1,  

 om  

 ekstrahering, samt spørgsmålet om, hvorvidt FM's lægekyndige konsulent kan  

 anses for en del af FM.
Ombudsmanden kritiserede videre, at FM ikke havde  

 meddelt A "løbende aktindsigt" i dokumenter, modtaget af FM efter  

 besvarelsen af A's aktindsigtsanmodning, og ikke havde meddelt A aktindsigt i  

 "journaldokumenter", jf. offentlighedslovens § 5, stk. 1, nr. 2,  

 samt  

 havde tilsidesat 10-dagesfristen i offentlighedslovens § 16, stk. 2 Endelig kritiserede  

 ombudsmanden, at en medarbejder i FM havde fremsat, og JMT til A havde  

 viderebragt en udtalelse om, at A's genansættelsessag risikerede at blive  

 forsinket på grund af A's klage til ombudsmanden. (J. nr. 1989-1715-20).
 Behandling af  

 anmodning om aktindsigt i lægeerklæring i tjenestemandspensionssag mv.  

 "Løbende" aktindsigt.
 A klagede over Finansministeriets sagsbehandling i  

 forbindelse med Justitsministeriets afgørelse om at afskedige A fra en  

 tjenestemandsstilling under kriminalforsorgen med pension som følge af  

 helbredsbetinget utjenstdygtighed; herunder klagede A over Finansministeriets  

 behandling af A's anmodning om aktindsigt.
 I sin klage til mig anførte A bl.a. følgende:
 "...
Allerede i min første skrivelse af 17. august 1989 til  

 Finansministeriet beder jeg om aktindsigt med henblik på at kunne følge og  

 forstå grundlaget for aktuelle og evt. senere afgørelser.
Torsdag den 19.  

 oktober 1989 modtog jeg aktindsigten bestående af kopier af skrivelser og  

 love  

 og cirkulærer, jeg allerede var i besiddelse af samt en i forhold til mine  

 spørgsmål af 2. oktober 1989 stort set intetsigende følgeskrivelse.
Det anføres i den nævnte følgeskrivelse af 18. oktober 1989,  

 at aktindsigten omfatter "alle" dér beroende akter, undtagen  

 interne  

 notater.
At de interne notater ikke er medsendt, forventede jeg heller ikke.  

 Derimod undrer det mig meget, at den lægelige konsulents skøn åbenbart  

 betragtes som et internt notat.
 Beror dette f.eks. på, at han kun har afgivet et mundtligt  

 skøn, eller at han betragter min sygdom som værre/mere uhelbredelig end  

 Finseninstituttets speciallæger og ikke tør oplyse mig herom? Ligeledes  

 undrer  

 det mig såre, at skrivelser fra Kriminalforsorgen/CO II ikke findes blandt  

 akterne, når centralorganisationen ifølge § 31 i lov om tjenestemænd  

 (lovbekendtgørelse nr. 671 af 2. oktober 1986) skal have adgang til at udtale  

 sig, og jeg rent faktisk ved, at sådanne udtalelser også er afsendt.
..." I anledning af A's klage modtog jeg en udtalelse af 21.  

 februar 1990 fra Finansministeriet.
Udtalelsen var vedlagt følgende oversigt  

 over sagsforløbet i Finansministeriet:
 "I brev af 28. juli 1989 indstiller Finansministeriet -  

 efter indhentet udtalelse med Finansministeriets lægekyndige konsulent - at  

 pågældende kan afskediges med ordinær egenpension.
 I brevet gøres opmærksom på, at der 1 år efter  

 afskedigelsestidspunktet - eller tidligere, når tjenesten kan genoptages med  

 varighed - kan indsendes en ny lægeerklæring med henblik på eventuel  

 genansættelse.
 Den 17. august 1989 anmoder (A) om aktindsigt, hvorfor  

 Finansministeriet 28. august 1989 i overensstemmelse med praksis anmoder læge  

 (B) om en udtalelse om, hvorvidt hun har noget at indvende imod, at (A) får  

 udleveret en kopi af hendes erklæring af 12. juni 1989.
 Efter at have modtaget (A's) brev af 17. august 1989  

 forelægges sagen på ny for Finansministeriets lægekyndige konsulent den 30.  

 august 1989, der fastholder sin indstilling af 13. juli 1989. Dette meddeles  

 29. september 1989 (A) og Direktoratet for Kriminalforsorgen.
 Da læge (B) ikke har reageret på Finansministeriets  

 henvendelse om udlevering af hendes erklæring af 12. juni 1989 blev denne  

 fremsendt i kopi til (A) 18. oktober 1989, idet Finansministeriets  

 lægekyndige  

 konsulent ikke havde indvendinger herimod.
 Samme dato besvares en ny henvendelse af 2. oktober 1989 fra  

 (A). Finansministeriet fastholder endnu engang - efter indhentet udtalelse  

 fra  

 Finansministeriets lægekyndige konsulent - sin afgørelse af 13. juli 1989.
 Den 19. oktober 1989 henvender CO II sig og anmoder om, at  

 afskedigelsen trækkes tilbage.
 Denne henvendelse besvares 21. november 1989.
 Den 30. november 1989 henvender CO II sig på ny.
Sagen bliver igen forelagt Finansministeriets lægekyndige  

 konsulent, der fastholder sine tidligere indstillinger.
Dette meddeles CO II  

 i  

 brev af 10. januar 1990.
 I Økonomi- og Budgetministeriets cirkulære nr. 47 af 15.  

 marts 1973, § 1, er det anført, at der skal indhentes en lægeerklæring, når  

 en  

 tjenestemand har oppebåret løn under fravær som følge af sygdom i i alt 120  

 dage inden for et tidsrum af 12 på hinanden følgende måneder.
 I § 4 i ovennævnte cirkulære er anført, at spørgsmålet om  

 afsked kan udsættes, hvis det af lægeerklæringen fremgår, at tjenesten kan  

 forventes genoptaget med varighed.
 Lægekonsulenten har på baggrund af erklæringer fra læge (B)  

 af 12. juni og 27. november 1989 fastholdt sin indstilling, idet (A) kan  

 indsende en ny lægeerklæring, når tjenesten kan genoptages med varighed.
Det bemærkes, at (A) har oppebåret løn under fravær som  

 følge af sygdom i mindst 12 måneder." I øvrigt anførte Finansministeriet følgende i udtalelsen af  

 21. februar 1990:
 "...
 Indledningsvis skal det bemærkes, at Finansministeriet skal  

 udtale sig om pensionsspørgsmålet forinden en tjenestemand varsles til  

 uansøgt  

 afsked, jf. tjenestemandslovens § 31, stk. 3.
 Årsagen til afskedigelsen har indflydelse på, hvilken  

 pensionsmæssig stilling den pågældende tjenestemand får, og Finansministeriet  

 går derfor ind i en vurdering af, om der er grundlag for afsked med deraf  

 eventuel følgende aktualisering af pensionsforpligtelsen.
 Afgørelsen af, om afsked skal gennemføres, tilkommer  

 vedkommende ministerium.
 I sager om eventuel afsked på grund af sygdom indhentes  

 udtalelse fra Finansministeriets lægekyndige konsulent og eventuelt Nævnet  

 for  

 Helbredsbedømmelser i Tjenestemandssager, jf. tjenestemandslovens § 31.
 Den lægelige vurdering vil afhænge af, om den pågældende  

 helbredsmæssigt vil kunne bestride sin stilling.
 Hvis der er udsigt til snarlig genoptagen af tjenesten,  

 udskydes den lægelige vurdering af afskedsgrundlaget normalt i nogle måneder  

 med henblik på at konstatere, om tjenesten genoptages med varighed.
 Hvis udsigterne til helbredelse er længerevarende, er det  

 sædvanligt, at den lægelige udtalelse tiltræder afsked på grund af sygdom,  

 men  

 med anmodning om, at vedkommende styrelse indhenter ny lægeerklæring f.eks. 1  

 år efter, med henblik på at vurdere om den pågældende er blevet arbejdsfør.
 Hvis der efter den lægelige vurdering ikke er udsigt til  

 arbejdsførhed, vil der ikke blive krævet ny lægeerklæring.
 I den foreliggende sag har den lægelige vurdering hos  

 Finansministeriets lægekyndige konsulent i hele sagsforløbet været, at (A's)  

 helbredsmæssige egnethed til at bestride stillingen som forsorgsleder i  

 Kriminalforsorgen har kunnet afgøres på grundlag af en ny lægeerklæring, der  

 skulle indsendes efter 1 år.
 Den endelige afgørelse af, om (A) skal afskediges, og om han  

 eventuelt skal genansættes på et senere tidspunkt, tilkommer  

 Justitsministeriet, Direktoratet for Kriminalforsorgen.
 Finansministeriets praksis med hensyn til aktindsigt i  

 helbredsmæssige oplysninger er følgende:
 Der indhentes samtykke fra den udstedende læge til  

 udlevering af de ønskede oplysninger.
 Hvis lægen  

  

 ikke  

  

 ønsker at give sit samtykke eller i særlige situationer (f.eks. at lægen ikke  

 kan kontaktes) forelægges sagen for Finansministeriets lægekyndige  

 konsulent/Helbredsnævnets læger til konkret vurdering af, om det skønnes  

 lægeligt  

 forsvarligt af hensyn til den pågældende selv, at udlevere de helbredsmæssige  

 oplysninger.
 Denne vurdering er i den foreliggende sag resulteret i, at  

 de helbredsmæssige oplysninger har kunnet udleveres.
 Det tilføjes, at pågældende har raskmeldt sig fra 26.  

 februar 1990. Spørgsmålet om eventuel genansættelse afventer indsendelse af  

 en  

 udførlig lægeerklæring.
..." Fra Justitsministeriet, Direktoratet for Kriminalforsorgen,  

 modtog jeg en udtalelse af 1. marts 1990, hvori Direktoratet for  

 Kriminalforsorgen anførte følgende:
"...at man efter indberetningen om, at den pågældende  

 den 18. april 1989 havde været sygemeldt i 120 dage, anmodede ham om en  

 udførlig lægeerklæring.
Denne blev sendt til Finansministeriet til udtalelse  

 den 19. juni 1989.
Den 28. juli 1989 meddelte Finansministeriet, at man fandt,  

 at der var grundlag for at meddele (A) afsked som følge af helbredsbetinget  

 utjenstdygtighed, foreløbig med ordinær egenpension i henhold til lov om  

 tjenestemandspension.
Justitsministeriet meddelte ham herefter varsel om  

 afsked  

 ved skrivelse af 3. august 1989, samt meddelte, at man af hensyn til  

 spørgsmålet om eventuel senere genansættelse udbad sig en ny udførlig  

 lægeerklæring indsendt 1 år efter afskedigelsestidspunktet - eller tidligere,  

 når tjenesten kunne optages med varighed.
 Den pågældende protesterede i skrivelse af 17. august 1989  

 mod afskedigelsen, og efter at sagen på ny havde været forelagt for  

 Finansministeriet, meddelte Finansministeriet, at man fastholdt den i  

 skrivelse  

 af 28. juli 1989 trufne afgørelse.
 Justitsministeriet meddelte derfor i skrivelse af 6.  

 november 1989 den pågældende afsked med udgangen af februar 1990.
 (A) har den 31. januar 1990 fremsendt en raskmelding fra  

 reservelæge (B), (H) hospital, ifølge hvilken (A) kan forventes at genoptage  

 tjenesten i fuldt omfang den 1. marts 1990.
Denne raskmelding har Justitsministeriet i overensstemmelse  

 med sædvanlig praksis videresendt til Finansministeriet.
Efter aftale med  

 Finansministeriet har Justitsministeriet endvidere anmodet (A) om snarest at  

 indsende en udførlig lægeerklæring til brug for vurderingen af hans egnethed  

 til at genoptage tjenesten.
Den pågældende har i skrivelse af 19. februar  

 1990  

 meddelt, at han ikke kan udtale sig om, hvornår en sådan lægeerklæring vil  

 blive indsendt.
Justitsministeriet agter ikke at tage stilling til  

 spørgsmålet om genansættelse, før Finansministeriet har afgivet en udtalelse  

 om  

 den pågældendes egnethed hertil." Efter at jeg havde gjort A bekendt med ovennævnte udtalelser  

 fra Finansministeriet og Direktoratet for Kriminalforsorgen, fremkom A i en  

 skrivelse, som jeg modtog den 11. april 1990, og i skrivelse af 16. april  

 1990  

 med supplerende indlæg i sagen.
Herefter anmodede jeg med skrivelse af 10. maj 1990  

 Direktoratet for Kriminalforsorgen om en supplerende udtalelse efter forud  

 indhentet udtalelse fra Finansministeriet.
I den forbindelse anmodede jeg om  

 en  

 udtalelse om baggrunden for følgende bemærkninger i Direktoratet for  

 Kriminalforsorgens  

 skrivelse af 16. februar 1990 til A:
 "...
 Finansministeriet har oplyst, at Deres sag er ved at blive  

 sendt til Folketingets Ombudsmand, og Finansministeriets læge kan ikke  

 behandle  

 spørgsmålet om Deres eventuelle genoptagelse af tjenesten uden denne sag,  

 hvorfor den risikerer at blive forsinket.
..." I skrivelse af 15. maj 1990 meddelte Finansministeriet  

 Direktoratet for Kriminalforsorgen, at Finansministeriet - efter at sagen på  

 ny  

 havde været forelagt Finansministeriets lægekyndige konsulent - kunne  

 anbefale,  

 at A blev genansat i en tjenestemandsstilling.
 I skrivelse af 17. juli 1990 besvarede Finansministeriet min  

 anmodning om en supplerende udtalelse.
 Finansministeriet anførte følgende:
 "...
 Af sagsforløbet, der er beskrevet i tidligere brevveksling,  

 skal specielt bemærkes, at muligheden for evt. at udsætte spørgsmålet om  

 afskedigelse efter § 4 i cirkulære af 15. marts 1973 indgår i den lægekyndige  

 konsulents vurdering af de lægelige akter.
 Hvis det ikke klart af de fremlagte lægelige oplysninger  

 fremgår om, og evt. hvornår, tjenesten kan genoptages med varighed kan  

 afskedigelsen  

 med pension tiltrædes, men sådan at den pågældende når som helst kan indsende  

 en lægeerklæring, når tjenesten kan genoptages med varighed - og sådan  

 lægeerklæring  

  

 skal  

  

 indsendes senest  

 efter 1 år.
 Denne lægelige vurdering i lyset af de nævnte pensionsregler  

 er efter Finansministeriets opfattelse indholdet i sagen og Finansministeriet  

 har løbende taget stilling hertil.
 I de foreliggende lægelige udtalelser er oplysningerne til  

 vurdering af, om tjenesten kan genoptages med varighed, følgende:
 12. juni 1989:
 "Angående patientens fremtidige arbejdsevne er det  

 vanskeligt at udtale sikkert om på nuværende tidspunkt.
Behandlingen er tilsigtet kurativ, og patienten vil  

 formentlig kunne genoptage sit arbejde efter afsluttet behandling, formentlig  

 efter en rekonvalescensperiode." 27. november 1989:
 "Der planlægges yderligere 4 serier kemoterapi, som  

 forventes afsluttet i januar 1990.
Patienten vil derefter være at betragte som helbredt og  

 forventes at kunne genoptage sit arbejde i fuldt omfang efter et par måneders  

 rekonvalescensperiode.
Patienten vil blive fulgt ambulant fremover her." 2. marts 1990:
"Patienten er således at betragte som rask og må  

 forventes at kunne genoptage sit arbejde i fuldt omfang, måske efter et par  

 måneders rekonvalescensperiode.
Patienten er i øvrigt i fuld gang med  

 genoptræning af sin venstre arm, som ikke skønnes at ville hindre ham i hans  

 fremtidige arbejde." 10. april 1990 "Man skal hermed endnu engang meddele, at patienten er  

 rask og kan genoptage sit arbejde i fuldt omfang fra dags dato." Der er ikke overensstemmelse mellem den pågældendes  

 raskmelding den 31. januar 1990 og lægeerklæringen 2. marts 1990, hvori der  

 oplyses om komplikationer primo januar, og hvor der omtales et par måneders  

 rekonvalescensperiode.
 Det er en lægelig vurdering af pågældendes udsigt til  

 snarlig varig genoptagelse af tjenesten, baseret på disse lægeerklæringer,  

 som  

 har ligget til grund for Finansministeriets og den lægekyndige konsulents  

 udtalelser.
 Disse udtalelser er der - efter fornyet forelæggelse for den  

 lægekyndige konsulent - ikke grundlag for at ændre, heller ikke på grundlag  

 af  

 kriminalforsorgsforeningens brev af 13. juni 1990, som er oversendt med  

 påtegning af 20. juni 1990.
 Det tilføjes, at det i en situation som den foreliggende,  

 hvor det helbredsmæssigt vurderes, om der er basis for pensionering eller om  

 den pågældende med varighed vil kunne udfylde sit job, tages hensyn til den  

 pågældende tjenestemand (og statens pensionsudgifter), der imidlertid må  

 afvejes over for statens (styrelsens) udgifter til løn under såvel  

 forudgående  

 som evt. efterfølgende langvarigt sygefravær.
Finansministeriet kan ikke oplyse baggrunden for den i brev  

 af 16. februar 1990 refererede telefoniske udtalelse, om risiko for  

 forsinkelse  

 af sagen på grund af sagens forelæggelse for Folketingets Ombudsmand.
Men det  

 skal understreges, at der ikke i Finansministeriet er administrative  

 procedurer  

 e.lign., der medfører, at en sag udsættes hvis den forelægges for  

 ombudsmanden." I skrivelse af 30. juli 1990 fremkom Direktoratet for  

 Kriminalforsorgen med følgende supplerende udtalelse:
 "...
Heller ikke direktoratet er i stand til at oplyse om  

 baggrunden for den i skrivelse af 16. februar 1990 referede telefoniske  

 udtalelse om risiko for forsinkelse af sagsbehandlingen som følge af klagen  

 til  

 Folketingets Ombudsmand.
Den pågældende sagsbehandler i direktoratet er  

 fratrådt tjenesten og afskediget med pension.
Direktoratet kan i øvrigt  

 henholde sig til sin udtalelse af 1. marts 1990.
 Det tilføjes, at Finansministeriet ved skrivelse af 15. maj  

 1990 meddelte direktoratet, at man efter sagens fornyede forelæggelse for  

 ministeriets lægekyndige konsulent kunne anbefale, at afdelingslederen  

 genansættes.
 Ved skrivelse af 1. juni 1990 meddelte direktoratet (A), at  

 han genindtrådte i tjenesten som (A's hidtidige stilling) med virkning fra  

 den  

 1. juli 1990.
..." Efter at jeg havde gjort A bekendt med de supplerende  

 udtalelser fra Finansministeriet og Direktoratet for Kriminalforsorgen,  

 fremkom  

 A i skrivelse af 3. september 1990 med et supplerende indlæg i sagen.
 I en skrivelse til A udtalte jeg herefter bl. a. følgende:
 "1. ...
 2. Som det også fremgår af Finansministeriets ovenfor  

 citerede udtalelse af 21. februar 1990, tilkommer kompetencen til at træffe  

 afgørelse vedrørende selve afskedigelsesspørgsmålet - og herunder fra hvilket  

 tidspunkt en eventuel afsked skal have virkning - vedkommende ministerium,  

 jf.  

 tjenestemandslovens § 26.
Efter tjenestemandslovens § 31, stk. 3, skal der indhentes  

 en udtalelse fra Finansministeriet om en tjenestemands pensionsret, forinden  

 vedkommende ministerium træffer afgørelse om afskedigelse, og efter  

 tjenestemandspensionslovens § 31, stk. 1-2, henhører kompetencen til at  

 træffe  

 afgørelser om pensionsspørgsmål under Finansministeriet.
Jeg henviser herved  

 også nærmere til den egen drift-undersøgelse, der er offentliggjort i min  

 beretning for 1990, s. 339 ff (særligt s. 347 ff, jf. s. 346, og s.  

 363 f  

 ).
 Kompetencen til at træffe afgørelse om, hvorvidt De skulle  

 afskediges - og i bekræftende fald fra hvilket tidspunkt, afskedigelsen  

 skulle  

 have virkning - tilkom således Justitsministeriet.
 3......
 4......
 5......
 6......
 7. Finansministeriets behandling og afgørelse af Deres  

 anmodning om aktindsigt i skrivelser af 17. august og 2. oktober 1989 rejser  

 de  

 nedenfor under pkt. 7.1 til 7.5 omhandlede spørgsmål.
7.1. Indledningsvis er det et spørgsmål, hvilket  

 retsgrundlag der var gældende i forbindelse med Finansministeriets behandling  

 og stillingtagen til Deres anmodning om aktindsigt.
Finansministeriet har  

 ikke  

 nærmere angivet retsgrundlaget for behandlingen og afgørelsen af  

 aktindsigtsanmodningen (jf. nedenfor pkt. 7.3.a.), og det kan i øvrigt give  

 anledning til en vis tvivl, om Deres anmodning om aktindsigt skulle behandles  

 og afgøres efter reglerne i kapitel 4 i forvaltningsloven (lov nr. 571 af 19.  

 december 1985) eller efter reglerne i offentlighedsloven (lov nr. 572 af  

 samme  

 dato).
 Aktindsigtsbestemmelserne i forvaltningslovens kapitel 4  

 gælder for parter i afgørelsessager, jf. forvaltningslovens § 2, stk. 1,  

 sammenholdt med forvaltningslovens § 9, stk. 1, 1. pkt.
 Forvaltningslovens § 2, stk. 1, er sålydende:
"Loven gælder for behandlingen af sager, hvori der er  

 eller vil blive truffet afgørelse af en forvaltningsmyndighed." Bestemmelsen i forvaltningslovens § 9, stk. 1, 1. pkt.,  

 lyder således:
"Den, der er part i en sag, hvori der er eller vil  

 blive truffet afgørelse af en forvaltningsmyndighed, kan forlange at blive  

 gjort bekendt med sagens dokumenter." Offentlighedslovens aktindsigtsbestemmelser gælder derimod  

 en bredere personkreds (enhver) og en større del af offentlige  

 forvaltningsmyndigheders virksomhed, jf. offentlighedslovens § 4, stk. 1, 1.  

 pkt., der er sålydende:
"Enhver kan med de undtagelser, der er nævnt i §§ 7-14,  

 forlange at blive gjort bekendt med dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed." En begæring om aktindsigt i Justitsministeriets sag om  

 eventuel afskedigelse af Dem ville være en aktindsigtsbegæring fra en part i  

 en  

 afgørelsessag og skulle dermed afgøres efter forvaltningslovens kapitel 4.  

 Det  

 samme ville gælde en begæring fra Dem om aktindsigt i en sag, hvori  

 Finansministeriet skulle træffe afgørelse om Deres pensionsret.
Jeg finder det imidlertid mest nærliggende at antage, at  

 Deres begæring om aktindsigt angik den sag i Finansministeriet, hvori  

 Finansministeriet efter tjenestemandslovens § 31, stk. 3, af  

 Justitsministeriet  

 var blevet anmodet om en udtalelse om, hvorvidt De kunne afskediges på grund  

 af  

 helbredsbetinget utjenstdygtighed.
Medens Justitsministeriets sag vedrørende  

 dette spørgsmål er en afgørelsessag i forvaltningslovens forstand, er  

 Finansministeriets høringssag vedrørende samme spørgsmål ikke en  

 afgørelsessag  

 i forvaltningslovens forstand, og aktindsigtsspørgsmål i relation til  

 Finansministeriets sidstnævnte sag vil derfor skulle afgøres efter  

 offentlighedsloven.
 7.2. Det fremgår af sagen, at Finansministeriet i skrivelse  

 af 28. august 1989 skrev således til læge (B), (H) hospital:
"I anledning af at (A) har anmodet om aktindsigt i de i  

 Finansministeriet beroende sagsakter, herunder lægeerklæringer vedrørende den  

 pågældendes afskedigelsessag skal Finansministeriet udbede sig Deres  

 udtalelse  

 om, hvorvidt De har noget at indvende imod, at der udleveres hr. (A) fotokopi  

 af Deres erklæring af 12. juni 1989, svarende til vedlagte fotokopi." Det fremgår videre af sagen, at Finansministeriet i  

 skrivelse af 18. oktober 1989 til Dem bl.a. anførte følgende:
 "...
 Det er normal procedure at indhente den udstedende læges  

 samtykke til udlevering af de ønskede lægelige oplysninger, jf. herved brev  

 af  

 29. september 1989. Finansministeriet skal beklage at have misforstået Deres  

 telefoniske henvendelse om, at De allerede er i besiddelse af læge (B's)  

 erklæring  

 af 12. juni 1989.
..." Spørgsmålet om, hvorvidt der ville kunne meddeles Dem  

 aktindsigt i lægeerklæringen af 12. juni 1989, skulle afgøres efter  

 bestemmelserne i offentlighedslovens § 4, stk. 2, jf. § 13, stk. 1, nr. 6, og  

 §  

 13, stk. 2.
 De nævnte bestemmelser er sålydende:
 § 4, stk. 2:
"Den, hvis personlige forhold er omtalt i et dokument,  

 kan med de undtagelser, der er nævnt i §§ 7-11 og § 14, forlange at blive  

 gjort  

 bekendt med oplysningerne herom.
Det gælder dog ikke i det omfang de hensyn,  

 der er nævnt i § 13, eller hensynet til den pågældende selv eller andre med  

 afgørende  

 vægt taler imod." § 13:
"Retten til aktindsigt kan begrænses i det omfang, det  

 er nødvendigt til beskyttelse af væsentlige hensyn til ...
 6)private og offentlige interesser, hvor hemmeligholdelse  

 efter forholdets særlige karakter er påkrævet.
Stk. 2.  

  

 Gør hensyn som nævnt i stk. 1 sig kun  

 gældende for en del af et dokument, skal den pågældende gøres bekendt med  

 dokumentets øvrige indhold." Adgangen til aktindsigt efter egen acces-bestemmelsen i  

 offentlighedslovens § 4, stk. 2, er mere vidtgående end den almindelige  

 adgang  

 til aktindsigt i medfør af offentlighedslovens § 4, stk. 1, 1. pkt., der er  

 citeret ovenfor.
 Det er endvidere klart, at spørgsmålet om aktindsigt efter  

 reglerne skal afgøres ved en konkret afvejning i det enkelte tilfælde, jf.  

 herved også FOB 1977, s. 112, FOB 1977, s. 146, FOB 1977, s. 459 og FOB 1982,  

 s. 108 samt Offentlighedsloven kommenteret af Asbjørn Jensen, Bo Vesterdorf  

 og  

 John Vogter (Jurist- og Økonomforbundets Forlag 1986), s.  

 74 f.
Efter bestemmelsen i offentlighedslovens § 4, stk.  

 2, in  

 fine, kan der kun undtages oplysninger  

 fra aktindsigt, i den udstrækning hensynet til den pågældende selv eller  

 andre  

 med afgørende vægt taler herfor.
Undtagelsesadgangen er således - ligesom i  

 øvrigt efter forvaltningslovens § 15, der ville skulle anvendes, dersom der  

 havde været tale om en afgørelsessag - ganske snæver.
Jeg må finde Finansministeriets praksis, hvorefter "det  

 er normal procedure at indhente den udstedende læges samtykke til udlevering  

 af  

 de ønskede lægelige oplysninger" meget beklagelig.
Jeg bemærker herved,  

 at  

 ombudsmanden allerede i de sager, der er offentliggjort i FOB 1977, s. 146 ff  

 og FOB 1977, s. 459 ff, over for Finansministeriet har gjort det klart, at en  

 praksis, hvorefter beslutningen om, hvorvidt der skal meddeles aktindsigt i  

 en  

 lægeerklæring, overlades til vedkommende læge, der havde udfærdiget  

 erklæringen, ikke var forenelig med lovreglerne herom.
 Dersom Finansministeriets praksis måtte være udtryk for, at  

 ministeriet rutinemæssigt anmoder om en udtalelse fra vedkommende læge om  

 spørgsmålet om aktindsigt i en lægeerklæring - uden at ministeriet dog  

 nødvendigvis agter at følge lægens udtalelse - skal jeg bemærke, at en sådan  

 fremgangsmåde også er uholdbar.
 Jeg går ud fra, at ministeriet ikke ved at indhente en  

 udtalelse fra lægen mener at skulle søge oplysninger om hensyn til den  

 pågældende læge eller eventuelt hensyn til det offentlige, der efter  

 bestemmelserne  

 i offentlighedsloven skulle kunne bevirke afslag på aktindsigt, men derimod  

 udelukkende har til hensigt at søge at belyse et (eventuelt) hensyn til  

 parten  

 selv, der skulle kunne begrunde afslag på aktindsigt i lægeerklæringen.
Jeg skal hertil bemærke, at adgangen til at afslå aktindsigt  

 efter såvel bestemmelserne i offentlighedslovens § 4, stk. 2, jf. § 13, stk.  

 1,  

 nr. 6, jf. stk. 2, som forvaltningslovens § 15, er ganske snæver.
Den person,  

 lægeerklæringen angår, kan således kun meddeles afslag på aktindsigt i  

 lægeerklæringen,  

 i den udstrækning meddelelse af aktindsigt med en til vished grænsende  

 sandsynlighed vil have væsentlige skadevirkninger for den pågældende  

 aktindsigtssøgende.
Som et eksempel herpå kan nævnes tilfælde, hvor  

 meddelelse  

 af lægelige oplysninger til en patient med en til vished grænsende  

 sandsynlighed må antages at ville medføre en drastisk eller dog en mærkbar og  

 permanent forringelse af den pågældendes helbredstilstand.
Jeg bemærker  

 herved,  

 at det forhold, at det fremgår af lægeerklæringen, at den aktindsigtssøgende  

 lider af en alvorlig - eventuelt livstruende - sygdom, ikke i sig selv er  

 tilstrækkeligt til at antage, at aktindsigtens gennemførelse vil have  

 væsentlige skadevirkninger.
Kun i tilfælde, hvor lægeerklæringens eget indhold eller  

 andre omstændigheder i sagen for den myndighed, der skal træffe afgørelsen om  

 aktindsigt, tyder på, at en imødekommelse af aktindsigtsbegæringen vil have  

 afgørende skadevirkninger for den pågældende aktindsigtssøgende, ville det  

 være  

 berettiget at indhente en udtalelse om dette spørgsmål fra den læge, der har  

 afgivet lægeerklæringen.
I så fald vil høringstemaet i forhold til lægen  

 skulle  

 udformes i overensstemmelse hermed - og ikke som en anmodning om  

 "samtykke" til meddelelse af aktindsigt i de pågældende  

 oplysninger.
Ikke alene må jeg finde, at en rutinemæssig indhentelse af  

 en udtalelse fra de læger, der har udstedt lægeerklæringer, er uholdbar, men  

 i  

 Deres konkrete sag finder jeg ikke nogen holdepunkter for at antage, at der  

 skulle kunne være sådanne kvalificerede modhensyn, som efter bestemmelserne i  

 offentlighedsloven ville kunne medføre afslag på aktindsigt af hensyn til Dem  

 selv.
Jeg må derfor finde, at forelæggelsen af spørgsmålet om aktindsigt for  

 læge (B) var et uberettiget sagsbehandlingsskridt.
 Jeg har gjort Finansministeriet bekendt med min opfattelse  

 og har henstillet til Finansministeriet at ændre praksis med hensyn til  

 forelæggelse af spørgsmål om imødekommelse af aktindsigtsbegæringer i  

 lægeerklæringer for vedkommende læge, der har udstedt lægeerklæringen,  

 således  

 at der kun sker høring af lægen i tilfælde, hvor der er konkrete indicier af  

 en  

 vis vægt for, at hensynet til den pågældende aktindsigtsbegærende selv ville  

 kunne begrunde et afslag på aktindsigt efter bestemmelserne i  

 offentlighedsloven (eller forvaltningsloven).
 7.3. I skrivelse af 18. oktober 1989 meddelte  

 Finansministeriet Dem delvis afslag på anmodningen om aktindsigt, idet  

 Finansministeriet  

 anførte følgende:
 "...
 Finansministeriet fremsender i fotokopi alle her beroende  

 akter, undtaget er dog interne notater, idet disse ikke er omfattet af loven  

 om  

 aktindsigt.
..." Offentlighedsloven indeholder i §§ 7-8 og § 11, stk. 1,  

 følgende bestemmelser om aktindsigt i interne arbejdsdokumenter, som har  

 været  

 af betydning i forbindelse med afgørelsen af Deres aktindsigtsanmodning:
"  

  

 § 7.  

  

 Retten  

 til aktindsigt omfatter ikke en myndigheds interne arbejdsdokumenter.
Som  

 interne arbejdsdokumenter anses dokumenter,  

 der udarbejdes af en myndighed til eget brug, brevveksling  

 mellem forskellige enheder inden for samme myndighed og ...
§ 8.  

  

 Retten til aktindsigt omfatter uanset  

 bestemmelsen i § 7 interne arbejdsdokumenter, som foreligger i endelig form,  

 når ...
2)dokumenterne alene indeholder en gengivelse af  

 oplysninger, som myndigheden har haft pligt til at notere efter bestemmelsen  

 i  

 § 6, ...
§ 11.  

  

 Oplysninger i dokumenter, der er  

 omfattet af § 7 og § 10, nr. 1-5, om faktiske omstændigheder, der er af  

 væsentlig betydning for sagsforholdet, skal uanset disse bestemmelser  

 meddeles  

 i overensstemmelse med lovens almindelige regler." Finansministeriets afgørelse vedrørende  

 aktindsigtsspørgsmålet i skrivelsen af 18. oktober 1989 giver mig anledning  

 til  

 følgende bemærkninger:
a.
En afgørelse vedrørende aktindsigt er en afgørelse i  

 forvaltningslovens forstand, jf. offentlighedslovens § 15, stk. 1 og 2, og §  

 16, stk. 1 og 2, samt forvaltningslovens § 16, stk. 1, 2 og 4, sammenholdt  

 med  

 forvaltningslovens § 2, stk. 1.
Efter forvaltningslovens § 22 og § 24 skal skriftlige  

 afgørelser ledsages af en begrundelse.
Kravene til begrundelsens indhold  

 fremgår af forvaltningslovens § 24, der er sålydende:
"  

  

 § 24.  

  

 En  

 begrundelse for en afgørelse skal indeholde en henvisning til de retsregler,  

 i  

 henhold til hvilke afgørelsen er truffet.
I det omfang, afgørelsen efter  

 disse  

 regler beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen.
 Stk. 2.  

  

 Begrundelsen skal endvidere om fornødent  

 indeholde en kort redegørelse for de oplysninger vedrørende sagens faktiske  

 omstændigheder, som er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i  

 det omfang partens interesse i at kunne benytte kendskab til denne til  

 varetagelse  

 af sit tarv findes at burde vige for afgørende hensyn til den pågældende selv  

 eller til andre private eller offentlige interesser, jfr. § 15." Jeg må finde det beklageligt, at Finansministeriets  

 afgørelse i skrivelsen af 18. oktober 1989 vedrørende aktindsigtsspørgsmålet  

 ikke indeholdt nogen henvisning til retsregler, jf. forvaltningslovens § 24,  

 stk. 1, eller - i fornødent omfang - henvisning til den relevante del af  

 faktum, jf. forvaltningslovens § 24, stk. 2. Jeg har meddelt  

 Finansministeriet  

 min opfattelse.
b.
Efter bestemmelsen i  

 offentlighedslovens § 8, nr. 2, omfatter retten til aktindsigt interne  

 arbejdsdokumenter,  

 der alene indeholder oplysninger, myndigheden har noteret efter  

 notatpligtbestemmelsen  

 i offentlighedslovens § 6. Efter bestemmelsen i offentlighedslovens § 11,  

 stk.  

 1, har myndigheden endvidere pligt til fra interne arbejdsdokumenter at  

 ekstrahere oplysninger om faktiske omstændigheder, der er af væsentlig  

 betydning for sagsforholdet.
Finansministeriet ses ikke at have overvejet  

 bestemmelserne i offentlighedslovens § 8, nr. 2, og § 11, stk. 1.
c.
Jeg må gå ud fra, at Finansministeriet  

 har anset dokumenter, der er produceret af Finansministeriets lægekyndige  

 konsulent  

 for interne arbejdsdokumenter.
Finansministeriet ses imidlertid ikke at have  

 taget stilling til, hvorvidt Finansministeriets lægekyndige konsulent kan  

 anses  

 som en del af Finansministeriet eller som en anden forvaltningsmyndighed.  

 Dette  

 spørgsmål er afgørende for, hvorvidt dokumenter produceret af den lægekyndige  

 konsulent, ved afgivelsen fra denne fortsat kan anses for at have bevaret  

 deres  

 interne karakter.
I denne forbindelse ses Finansministeriet ikke at have  

 taget  

 stilling til, hvorvidt den lægekyndige konsulent kan anses for at have samme  

 stilling som Sundhedsstyrelsens sagkyndige rådgivere, jf. den sag, der er  

 omtalt i FOB 1984, s. 67. Jeg henviser endvidere til Juridisk Grundbog, bind  

 IV  

 (4. udgave 1989), s. 51 ff.
d.
Jeg har henstillet til Finansministeriet at genoptage  

 aktindsigtssagen dels med henblik på, at ministeriet kan meddele Dem en  

 korrekt  

 og fyldestgørende begrundelse (jf. pkt. 7.3.a ovenfor), dels med henblik på,  

 at  

 ministeriet vil kunne tage stilling til de ovenfor under pkt. 7.3.b og c  

 rejste  

 spørgsmål.
 7.4. I sagen har De anført, at De ikke mener at have fået  

 aktindsigt i samtlige sagens akter, og De har i denne forbindelse fremhævet  

 skrivelser fra CO II til Finansministeriet.
 Finansministeriet tog stilling til Deres anmodning om  

 aktindsigt i skrivelse af 18. oktober 1989. I sagen findes en skrivelse af  

 19.  

 oktober 1989 fra CO II (modtaget i Finansministeriet den 20. oktober 1989)  

 samt  

 en skrivelse af 30. november 1989 fra CO II.
 Det kan selvsagt ikke give mig anledning til bemærkning, at  

 Finansministeriet ikke med skrivelsen af 18. oktober 1989 meddelte Dem  

 aktindsigt i dokumenter, som ministeriet endnu ikke havde modtaget.  

 Spørgsmålet  

 er derimod, hvorvidt ministeriet burde have opfattet Deres anmodning om  

 aktindsigt som en anmodning om aktindsigt i dokumenter, som ministeriet måtte  

 modtage også efter besvarelsen af Deres aktindsigtsanmodning (hvorvidt Deres  

 anmodning skulle opfattes som en anmodning om "løbende  

 aktindsigt").
 I skrivelse af 17. august 1989 fremsatte De følgende  

 anmodning:
 "...
 I øvrigt skal jeg i forbindelse med denne sags behandling  

 bede om aktindsigt, herunder også i de lægelige udtalelser, der ligger til  

 grund for afgørelsen.
..." Ud fra formuleringen af denne anmodning måtte det vel  

 fremstå som noget tvivlsomt, hvorvidt De også ønskede aktindsigt i  

 dokumenter,  

 der fremtidig ville indgå i Finansministeriets sag.
Ved fortolkningen af  

 Deres  

 anmodning måtte der imidlertid efter min opfattelse lægges vægt på baggrunden  

 for Deres anmodning.
Det kunne i den forbindelse ikke give anledning til  

 tvivl,  

 at Deres anmodning om aktindsigt var begrundet i Deres naturlige  

 partsinteresse  

 i afskedigelsessagen.
Hvor der foreligger en sådan partsinteresse, må der  

 efter  

 min opfattelse i forbindelse med en aktindsigtsanmodning, hvis udstrækning  

 kan  

 give anledning til tvivl, opstilles en formodning for, at anmodningen også  

 gælder sagsakter, der fremtidig indgår i sagen (må opfattes som en anmodning  

 om  

 "løbende aktindsigt").
 Jeg ville derfor have fundet det rigtigst, om  

 Finansministeriet allerede på denne baggrund havde meddelt Dem aktindsigt i  

 de  

 senere tilkomne sagsakter.
 I Deres skrivelse af 2. oktober 1989 til Finansministeriet  

 anførte De følgende vedrørende aktindsigtsspørgsmålet:
 "...ligesom jeg fortsat ønsker aktindsigt, herunder  

 også indsigt i, hvad der videre måtte tilføjes akterne.
..." Efter min opfattelse kunne det herefter ikke give anledning  

 til nogen tvivl, at Deres anmodning om aktindsigt også omfattede akter, der  

 fremtidig måtte indgå i Finansministeriets sag, og jeg må således finde det  

 beklageligt, at Finansministeriet ikke meddelte Dem aktindsigt i de  

 sagsakter,  

 der indgik i ministeriets sag efter den 18. oktober 1989.
 Jeg har meddelt Finansministeriet min opfattelse og  

 henstillet, at ministeriet nu tager stilling til Deres anmodning om  

 aktindsigt  

 i dokumenter, der er indgået i ministeriets sag efter den 18. oktober 1989.
 7.5. Offentlighedsloven indeholder i § 5, stk. 1, følgende bestemmelser:
"  

  

 § 5.  

  

 Retten  

 til aktindsigt omfatter alle  

 dokumenter, der vedrører sagen, herunder genpart af de skrivelser, der er  

 udgået fra myndigheden, når skrivelserne må antages at være kommet frem til  

 adressaten, og indførelser  

 i journaler, registre og andre fortegnelser vedrørende den pågældende sags  

 dokumenter." Finansministeriet ses ikke at have meddelt Dem aktindsigt i  

 de i offentlighedslovens § 5, stk. 1, nr. 2, omhandlede dokumenter.
I den egen drift-undersøgelse angående et antal sager fra  

 Skattedepartementet vedrørende aktindsigt, der er offentliggjort i FOB 1989,  

 s.  

 241 ff, har jeg s. 267 ff nærmere beskæftiget mig med aktindsigtens omfang,  

 og  

 herunder offentlighedslovens § 5, stk. 1. Som det fremgår heraf (jf.
FOB  

 1989,  

 s. 268, sp. 2), har forvaltningsmyndigheden efter min opfattelse pligt til af  

 egen drift at meddele den aktindsigtssøgende aktindsigt i de i  

 offentlighedslovens § 5, stk. 1, nr. 2, omhandlede dokumenter samtidig med,  

 at  

 der i øvrigt meddeles aktindsigt i sagen.
 Dersom Finansministeriet havde meddelt Dem aktindsigt i de  

 omhandlede dokumenter, ville De selv have kunnet konstatere, om ministeriet i  

 øvrigt havde meddelt Dem aktindsigt i samtlige dokumenter, der var  

 journaliseret på ministeriets sag.
 Jeg må finde det beklageligt, at Finansministeriet ikke  

 meddelte Dem aktindsigt i de i offentlighedslovens § 5, stk. 1, nr. 2,  

 omhandlede dokumenter, og jeg har henstillet til ministeriet, at dette nu  

 sker.
 7.6. Offentlighedsloven indeholder i § 16, stk. 2, følgende  

 bestemmelse:
"  

  

 Stk. 2.  

  

 Er  

 en begæring om aktindsigt ikke imødekommet eller afslået inden 10 dage efter,  

 at den er modtaget af vedkommende myndighed, skal myndigheden underrette den  

 begærende om grunden hertil samt om, hvornår en afgørelse kan forventes at  

 foreligge." Anmodningen om aktindsigt, som De første  

 gang fremsatte i skrivelsen af 17. august 1989, blev først besvaret ved  

 Finansministeriets skrivelse af 18. oktober 1989. En del af den væsentlige  

 overskridelse af 10-dages-fristen i offentlighedslovens § 16, stk. 2, skyldes  

 den  

 - i øvrigt uberettigede, jf. pkt. 7.2 ovenfor - brevveksling med den  

 behandlende  

 læge på (H) hospital.
Selv om den udsættelse af sagen, som  

 forelæggelsen af aktindsigtsspørgsmålet for den behandlende læge på (H)  

 hospital medførte, havde været berettiget, skulle Finansministeriet efter  

 bestemmelsen i offentlighedslovens § 16, stk. 2, dog inden 10 dage have givet  

 meddelelse til Dem om baggrunden for, at der endnu ikke havde kunnet træffes  

 afgørelse vedrørende aktindsigtsspørgsmålet samt om, hvornår en afgørelse  

 kunne  

 forventes at foreligge.
Jeg bemærker herved, at Finansministeriet den 28.  

 august 1989 meddelte Dem indholdet af ministeriets samtidige skrivelse til  

 den  

 behandlende læge på (H) hospital (indholdet af skrivelsen til læge (B) er  

 citeret ovenfor under pkt. 7.2). Underretningen til Dem om indholdet af  

 ministeriets skrivelse til lægen opfylder imidlertid på intet punkt kravene  

 til  

 en underretning efter offentlighedslovens § 16, stk. 2.
 Jeg må således finde det beklageligt, at  

 Finansministeriet herved tilsidesatte bestemmelsen i offentlighedslovens §  

 16,  

 stk. 2. Jeg har meddelt ministeriet min opfattelse.
 8. For så vidt angår den i Direktoratet for  

 Kriminalforsorgens skrivelse af 16. februar 1990 anførte passus vedrørende  

 risikoen  

 for forsinkelse af sagen vedrørende Deres genansættelse på grund af Deres  

 klage  

 til mig skal jeg bemærke følgende:
 Da andet ikke er godtgjort i forbindelse  

 med min behandling af sagen, må jeg lægge til grund, at en medarbejder i  

 Finansministeriet udtalte sig således, som det er refereret i Direktoratet  

 for  

 Kriminalforsorgens skrivelse til Dem.
Jeg må finde det beklageligt, at  

 udtalelsen blev fremsat af en medarbejder i Finansministeriet.
Jeg bemærker  

 herved,  

 at sagens akter uden større besvær ville kunne kopieres, og at min behandling  

 af Deres klage over Finansministeriets sagsbehandling i forbindelse med Deres  

 afskedigelsessag derfor ikke behøvede at forsinke Finansministeriets  

 behandling  

 af Deres genansættelsessag.
Jeg har gjort Finansministeriet bekendt med min  

 opfattelse.
Jeg må videre finde det beklageligt, at  

 Justitsministeriet, Direktoratet for Kriminalforsorgen, i skrivelse af 16.  

 februar  

 1990 til Dem videregav udtalelsen fra medarbejderen i Finansministeriet.
Jeg  

 må  

 finde denne videregivelse af udtalelsen særlig uheldig på baggrund af, at De  

 naturligt ville kunne opfatte det som en henledelse af Deres opmærksomhed på  

 muligheden af at tilbagekalde Deres klage til mig.
Jeg har meddelt  

 Justitsministeriet, Direktoratet for Kriminalforsorgen min opfattelse.
9. ... " I skrivelse af 31. juli 1992 meddelte Finansministeriet mig,  

 at ministeriet samme dag havde meddelt (A) følgende:
 "Finansministeriet har med skrivelse af 8. maj 1992 fra  

 Folketingets Ombudsmand modtaget kopi af dennes svar til Dem af samme dato på  

 deres klage over Finansministeriets sagsbehandling i forbindelse med Deres  

 afskedigelse med pension som følge af helbredsbetinget utjenstdygtighed.
 Heri omtaler ombudsmanden en række krav i forvaltnings- og  

 offentlighedslovene, der efter hans mening ikke fuldt ud er tilgodeset ved  

 den  

 konkrete sagsbehandling, og henstiller at Finansministeriet genovervejer  

 Deres  

 aktindsigtssag.
 Finansministeriet skal beklage, at det ikke opfattede Deres  

 anmodninger af 17. august og 2. oktober 1989 som udtryk for et ønske om  

 aktindsigt i alle kommende akter i sagen, og at der ved en fejl ikke, med  

 Finansministeriets svar af 18. oktober 1989, blev givet aktindsigt i de i  

 offentlighedslovens § 5, stk. 1, nr. 2, omhandlede dokumenter.
 Vedlagt fremsendes kopi af sagens journalregistreringer samt  

 kopi af dokumenter tilgået sagen efter 18. oktober 1989.
 Til Deres orientering skal Finansministeriet oplyse, at den  

 lægesagkyndiges konsulents erklæringer betragtes som interne  

 arbejdsdokumenter,  

 jfr. offentlighedslovens § 7, da han er ansat på deltid i Finansministeriet,  

 hvorfor hans notater ikke har anden status end notater, udarbejdet af andre  

 medarbejdere  

 i Finansministeriet.
..." I fortsættelse heraf meddelte Finansministeriet mig i  

 skrivelse af 6. august 1992 bl.a. følgende:
 "... at Finansministeriet har noteret sig ombudsmandens  

 udtalelser om aktindsigt i indførelse i journaler og registre mv. og om, at  

 en  

 anmodning om aktindsigt også omfatter akter, der senere måtte indkomme i  

 sagen,  

 samt at Finansministeriet på baggrund af ombudsmandens henstilling vil ændre  

 praksis i sager vedrørende aktindsigtsbegæringer i lægeerklæringer.
 Finansministeriet vil fremover give personer aktindsigt i  

 lægeerklæringer uden først at forelægge spørgsmålet for den attestudstedende  

 læge.
 Kun i tilfælde, hvor der er konkrete indicier for, at  

 aktindsigt må antages at have væsentlige skadevirkninger for den pågældende,  

 vil Finansministeriet høre den attestudstedende læge, om denne bedømmelse er  

 korrekt, og derefter tage stilling til, om der er grundlag for at afslå  

 begæringen om aktindsigt.
 Det tilføjes, at en bemærkning fra den attestudstedende læge  

 om, at erklæringen ikke må udleveres til den pågældende vil forudsætte, at  

 den  

 pågældende læge høres.
..." Jeg meddelte herefter Finansministeriet, at jeg ikke foretog  

 videre i sagen.
NOTER: (*1) Jf.
Folketingets Ombudsmands beretning 1977, s.  

 112, 1977, s. 146, 1977, s. 459, 1982, s. 108, 1984, s. 67, og  

 1990, s. 339  

 (særligt s. 347 ff,  

 jf. s. 346, og s.  

 363 f  

 ).
