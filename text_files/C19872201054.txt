 Til orientering og videre foranstaltning følger hermed kopi af  

 Finansministeriets cirkulære vedrørende den mellem Finansministeriet og  

 Studenterundervisernes Landsforbund (SUL) og Foreningen af danske  

 Lægestuderende (FADL) indgåede overenskomst om studerende ansat i visse  

 stillinger ved de under Undervisningsministeriet hørende højere  

 uddannelsesinstitutioner med tilhørende bilag:
 Overenskomst af 18. december 1986, der træder i stedet for tilsvarende  

 overenskomst af 12. april 1984, vedrørende studerende ansat som instruktorer,  

 timelønnede hjælpelærere og undervisningsassistenter på dispensation ved de  

 under Undervisningsministeriet hørende højere uddannelsesinstitutioner samt  

 studerende ansat som demonstratorer, præparatfremstillere og tekniske  

 assistenter ved universiteterne.
 Protokollat af 18. december 1986, hvorefter overenskomsten med virkning  

 fra den 1. oktober 1986 tillige finder anvendelse for de i protokollater  

 nævnte faglige vejledere.
 Protokollat af 18. december 1986, hvorefter parterne er enige om, at der  

 ved indgåelsen af den fælles overenskomst ikke er tilsigtet nogen ændring af  

 SUL's og FADL's hidtidige forhandlingsretlige kompetence.
 Opmærksomheden henledes særligt på de i førstnævnte protokollat anførte  

 bestemmelser om faglige vejledere. for så vidt angår punkt 5, jfr. punkt 7 i  

 protokollatet bemærkes, at dersom der ved bestemmelsens bortfald pr. 1. april  

 1989 endnu måtte være ansatte faglige vejledere, med aflønning efter denne  

 regel, vil de konkrete sager kunne forelægges ministeriet med henblik på en  

 afklaring af de pågældendes aflønning efter 1. april 1989.
 Der henstilles, at kopi af ansættelseskontrakter må blive indsendt til  

 henholdsvis SUL og FADL, jfr. den med ministeriets skrivelse af 23. august  

 1984 fremsendte adresseliste.
Det kan meddeles, at Finansministeriet efter det oplyste har anmodet  

 Statens Regnskabsdirektorat om at foretage det videre fornødne med henblik på  

 udbetaling af nye lønninger m.v.
For så vidt angår de studerende, der i deres  

 ansættelse opfylder protokollatets betingelser for aflønning som faglige  

 vejledere, anmodes institutionerne om at give fornøden underretning herom i  

 hvert enkelt tilfælde.
 P.m.v.
e.b Ruth Jensen fm.
 Bilag.
 Bilag med underbilag udelades her.
