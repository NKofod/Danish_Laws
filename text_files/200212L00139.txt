Fremsat den 29. januar 2003 af  

 socialministeren (Henriette Kjær) Forslag til Lov om ændring af lov om leje og lov om  

 leje af almene boliger (Brug af digitale dokumenter ved krav om  

 skriftlighed i lejelovgivningen) § 1 I lov om leje, jf. lovbekendtgørelse nr. 347 af 14.  

 maj 2001, som ændret ved § 2 i lov nr. 447 af 7. juni 2001,  

 § 2 i lov nr. 402 af 6. juni 2002 og § 8 i lov nr. 1090 af 17.  

 december 2002, foretages følgende ændringer:
 1. I § 4 indsættes efter  

 stk. 1 som nyt stykke:
» Stk. 2-5 bliver herefter stk. 3-6.
§ 2 I lov om leje af almene boliger, jf.  

 lovbekendtgørelse nr. 562 af 19. juni 2001, som ændret ved  

 § 1 i lov nr. 402 af 6. juni 2002 og § 3 i lov nr. 1092 af 16.  

 december 2002, foretages følgende ændringer:
 1. I § 5 indsættes efter  

 stk. 1 som nyt stykke:
» Stk. 2-4 bliver herefter stk. 3-5.
§ 3 Loven træder i kraft den 1. januar 2004.
Bemærkninger til lovforslaget Almindelige bemærkninger 1. Indledning og baggrund Lovændringen foreslås som led i det af  

 regeringens Koordinationsudvalg besluttede moderniseringsarbejde, der har til  

 formål at ændre eller ophæve formkrav m.v. i lovgivningen,  

 som unødigt hindrer hensigtsmæssig brug af digital  

 kommunikation.
I overensstemmelse med handlingsplanen for  

 moderniseringsarbejdet skal lovændringen medvirke til at fremme brugen  

 af digital kommunikation i tilfælde, hvor der ved anvendelse af de  

 bestemmelser i lejelovgivningen, der foreskriver skriftlighed m.v., kan  

 opstå fortolkningstvivl om, hvorvidt digitale kommunikationsformer kan  

 anvendes med frigørende virkning.
Flere af reglerne i lejelovgivningen indeholder  

 udtrykkeligt krav om skriftlighed i kommunikationen mellem lejer og udlejer  

 eller beboerrepræsentation og udlejer.
Andre bestemmelser foreskriver  

 kommunikation mellem lejer og udlejer eller beboerrepræsentation og  

 udlejer, der ikke praktisk lader sig hensigtsmæssigt gennemføre  

 på andre måder end ved skriftlighed.
Med den foreslåede  

 lovændring tilvejebringes retningslinier for, hvornår lejer og  

 udlejer og beboerrepræsentation og udlejer kan anvende digitale  

 kommunikationsformer til opfyldelse af skriftlighedskrav m.v. i  

 lejelovgivningen.
Den teknologiske udvikling har betydet, at den  

 traditionelle anvendelse af papir som fysisk bærer af det skrevne ord  

 har fået betydelig konkurrence af » digitale bærere«, herunder  

 særligt e-post.
Anvendelse af e-post som bærer af det skrevne ord  

 kan medføre betydelige administrative lettelser, samt besparelser af  

 såvel økonomiske som naturlige ressourcer.
Lovgivningen,  

 retspraksis og faglitteraturen efterlader imidlertid hverken lejer eller  

 udlejer med et entydigt indtryk af, om e-post kan anvendes til opfyldelse af  

 lejelovgivningens skriftlighedskrav.
Denne retsusikkerhed må forventes at medføre,  

 at lejere og udlejere i ikke ubetydeligt omfang er tilbageholdende med at  

 anvende e-post, og at ingen af parterne derfor kommer til at nyde godt af  

 ovennævnte fordele.
Retsusikkerheden på dette område kan  

 yderligere have den uhensigtsmæssige følge, at eventuelle  

 fremtidige tvister om anvendelse af digitale kommunikationsformer må  

 afgøres af domstolene, hvilket for såvel lejer som udlejer kan  

 vise sig at være en personlig og økonomisk uønsket  

 udfordring.
For en lovændring, hvormed der skabes en klarere og mere  

 tidssvarende lovgivning taler endelig også den omstændighed, at  

 retsusikkerheden og de nævnte følgevirkninger ikke er  

 befordrende for Danmarks målsætning om at være og udvikle  

 sig som IT-brugerland i verdensklasse.
I forhold til den teknologiske udvikling er det imidlertid  

 vigtigt at være opmærksom på, at ikke alle dele af  

 befolkningen har de samme forudsætninger for at udnytte fordelene ved  

 udviklingen i informationsteknologien.
Med dette lovforslag overlades det  

 derfor til lejer, beboerrepræsentation og udlejer selv at aftale, om  

 lejelovgivningens krav om skriftlighed skal kunne opfyldes ved anvendelse af  

 digitale kommunikationsmidler i det indbyrdes forhold.
Lovforslaget giver  

 imidlertid ikke mulighed for at aftale, at udlejers skriftlige opsigelse af  

 en lejeaftale, at lejers skriftlige indsigelse mod udlejers opsigelse af  

 lejeaftalen, eller at udlejers skriftlige fremsendelse af  

 påkravsskrivelse som følge af manglende betaling kan opfyldes  

 ved fremsendelse af digitale dokumenter.
Ved at gøre en gensidig  

 aftale til betingelse for digital kommunikation opnås på den ene  

 side, at den moderne informationsteknologi og de fordele, som følger  

 heraf, kan anvendes, hvor der er et ønske herom.
På den anden  

 side bliver ingen lejer, beboerrepræsentation eller udlejer presset  

 til, mod egen vilje, at anvende moderne teknologi, som vedkommende ikke selv  

 ønsker.
2. Gældende ret I en del af lejelovgivningens regler er der en udtrykkelig  

 pligt for udlejer til at give lejer skriftlig underretning, fx lejelovens  

 § 22, stk. 3 og 4 (underretning om udlejers anvendelse af midler  

 på indvendig vedligeholdelseskonto, samt årlig underretning om  

 beløb til rådighed på vedligeholdelseskonto), lejelovens  

 § 48, stk. 2 (varsling af lejeforhøjelse p.g.a. det lejedes  

 værdi), lejelovens § 62 a, stk. 3 (udlejers indsigelse mod lejers  

 anmeldte forbedringsarbejder), lejelovens § 87, stk. 1, og  

 almenlejelovens § 89, stk. 1 (udlejers opsigelse), eller lejelovens  

 § 93, stk. 2, og almenlejelovens § 90, stk. 2 (udlejers  

 påkravsskrivelse som følge misligholdelse med betalingen).
 Lejelovgivningen indeholder tillige bestemmelser, der  

 pålægger lejer en pligt til at give udlejer en skriftlig  

 underretning, fx lejelovens § 40, stk. 3, og almenlejelovens § 56,  

 stk. 3 (lejers indsigelse mod varmeregnskabet), eller § 48, stk. 3  

 (lejers indsigelse mod udlejers varsling af huslejeforhøjelse), eller  

 lejelovens § 87, stk. 2, og almenlejelovens § 89, stk. 2 (lejers  

 indsigelse mod udlejers opsigelse).
 Yderligere indeholder lejelovgivningen regler, som  

 pålægger udlejer at give lejer oplysninger, der ikke praktisk  

 lader sig hensigtsmæssigt gennemføre på andre måder  

 end ved skriftlighed, fx lejelovens § 40, stk. 1 (fremsendelse af  

 varmeregnskab), eller lejelovens § 46 l, stk. 1 (fremsendelse af  

 vandregnskab). Dette omtales i det følgende som et indirekte  

 skriftlighedskrav.
 Endelig indeholder lejelovgivningen regler, der  

 udtrykkelig pålægger udlejer at give beboerrepræsentationen  

 nærmere bestemte skriftlige oplysninger, fx lejelovens § 66, stk.  

 2-4 (orientering i forbindelse med udlejers gennemførelse af  

 forbedringer), og regler om underretning, som ikke praktisk lader sig  

 gennemføre hensigtsmæssigt på andre måder end ved  

 skriftlighed, fx lejelovens § 65, stk. 1, litra g (udkast til  

 driftsbudget skal tilsendes).
Der foreligger ikke oplysninger om afgørelser fra  

 beboerklagenævn, huslejenævn eller domstole, der har taget  

 stilling til, i hvilket omfang lejelovgivningens direkte eller indirekte krav  

 om skriftlighed kan opfyldes ved fremsendelse af e-post m.v.
Fra anden  

 lovgivning, hvor der ligeledes stilles krav om skriftlighed, vides, at det  

 har givet anledning til tvivl, om læselige meddelelser formidlet via  

 andre medier end papir opfylder formkravene, herunder krav om skriftlighed.  

 På den baggrund har man i anden lovgivning fundet anledning til at  

 præcisere disse formkrav, således at læselige meddelelser  

 kan fremsendes via andre medier end papir, herunder e-post.
Fra straffeloven  

 kan nævnes formuleringen »skriftligt eller ved andet læsbart  

 medie«  

 og fra pakkerejseloven kan nævnes formuleringen »skriftligt eller  

 på anden egnet måde«.
I patentloven er ordet »skriftligt« udgået af en bestemmelse for at  

 muliggøre indgivelse af patentansøgninger i elektronisk  

 form.
 På den baggrund er det opfattelsen, at der kan  

 være tvivl om, hvorvidt lejelovgivningens såvel direkte som  

 indirekte krav om skriftlighed kan opfyldes ved fremsendelse af en  

 læsbar meddelelse knyttet til et andet medie end papir, herunder  

 e-post.
Det skal bemærkes, at lejelovgivningen  

 tillige foreskriver en række meddelelser mellem parterne hvortil der  

 ikke er knyttet krav om skriftlighed m.v.
Eksempelvis skal lejeren ved  

 lejeforholdets begyndelse påberåbe sig mangler inden 2 uger for  

 ikke at miste retten hertil (lejelovens § 14, og almenlejelovens  

 § 15), lejeren skal give meddelelse til udlejer inden udnyttelse af  

 installationsretten (lejelovens § 29, stk. 1, og almenlejelovens  

 § 35), udlejer skal påminde lejer om at iagttage god skik og orden  

 inden ophævelse af lejemålet (lejelovens § 93, stk. 1, litra  

 g, og almenlejelovens § 90, stk. 1, nr.7, jf. § 81, stk. 3) og  

 udlejer skal inden ophævelse af lejemålet gøre indsigelse  

 mod lejers brug af det lejede til andet end aftalt (lejelovens § 93,  

 stk.1, litra b, og almenlejelovens § 90, stk. 1, nr. 2). Da der er ikke  

 knyttet formkrav til disse meddelelser, er der allerede nu valgfrihed med  

 hensyn til meddelelsesformen.
Meddelelsen kan derfor gives mundtligt, ved  

 brev eller ved e-post.
Sådanne meddelelser er således ikke  

 omfattet af dette lovforslag.
3. Lovforslagets indhold 3.1. Digitale dokumenter I lovforslaget anvendes begrebet digitale dokumenter i  

 overensstemmelse med delbetænkning nr. 1400/2000 om e-signatur og  

 formkrav i lovgivningen afgivet af Justitsministeriets udvalg om  

 retsvirkningerne af digital signatur m.v.
Regeringens Koordinationsudvalgs  

 Handlingsplan for ministeriernes arbejde med modernisering af formkrav i  

 lovgivningen, der unødigt hindrer digital kommunikation, er en  

 opfølgning på delbetænkningen.
Lovforslaget er en  

 opfølgning på Regeringens Koordinationsudvalgs  

 Handlingsplan.
Ved et digitalt dokument forstås i  

 delbetænkningen: Digitale meddelelser, som kan gøres  

 læselige ved frembringelse af skrifttegn.
En digital meddelelse med et  

 andet indhold end skrifttegn, herunder tal, symboler, tegninger, billeder,  

 film eller lydoptagelser er således ikke et digitalt dokument i den  

 forstand, hvori ordene anvendes i denne sammenhæng.
For en uddybende  

 beskrivelse henvises til delbetænkningens afsnit 2.2.
Den foreslåede adgang til anvendelse af digitale  

 dokumenter er ikke begrænset til fremsendelse af e-post.
Det er  

 opfattelsen, at anvendelse af e-post på nuværende tidspunkt er  

 den mest anvendte fremgangsmåde ved fremsendelse af digitale  

 dokumenter, men fremtidige digitale meddelelsesformer vil ligeledes kunne  

 anvendes, såfremt disse opfylder lovforslagets krav.
Det bemærkes, at et papirdokument fremsendt via  

 telefax ikke er et digitalt dokument i denne sammenhæng.
Der er i  

 retspraksis taget stilling til, at fremsendelse af et påkrav pr.  

 telefax opfylder lejelovgivningens skriftlighedskrav.
Fremsendelse af et  

 papirdokument pr. telefax kræver således ikke særskilt  

 aftale.
3.2. Aftale om digital kommunikation De meddelelser, hvortil der i lejelovgivningen er knyttet  

 et direkte eller indirekte skriftlighedskrav, vedrører forskellige  

 situationer i parternes indbyrdes forhold.
Retsvirkningerne, der er knyttet  

 til de forskellige typer meddelelser, er derfor af mere eller mindre  

 indgribende karakter.
Til visse meddelelser er der knyttet retsvirkninger,  

 der efter omstændighederne kan have vidtrækkende personlige og  

 økonomiske konsekvenser for parterne.
Når der gives mulighed for at fremsende skriftlige  

 meddelelser efter lejelovgivningen som digitale dokumenter er det  

 særdeles vigtigt, at kommunikationen fungerer pålideligt og under  

 betryggende former for begge parter.
For at kommunikationen med digitale  

 dokumenter kan komme til fungere efter hensigten i lejelovgivningen, er det  

 nødvendig, at parterne løbende er opmærksomme på,  

 at de kan forvente at modtage digitale dokumenter, samt at parterne er  

 bevidste om, i hvilken form de kan forvente at modtage digitale meddelelser  

 ifølge lejelovgivningen.
Afslutningsvis under dette pkt.  

 fremhæves en række eksempler på skriftlige meddelelser  

 mellem lejelovgivningens parter.
Dette skal tjene til at anskueliggøre  

 de forskellige retsvirkninger, der er forbundet med skriftlig kommunikation  

 mellem parterne.
Det foreslås, at opfyldelse af lejelovgivningens  

 skriftlighedskrav alene kan ske ved fremsendelse af digitale dokumenter,  

 når dette er aftalt mellem lejer og udlejer, eller udlejer og  

 beboerrepræsentation.
Indgåelse af aftale om digital  

 kommunikation er frivillig for parterne.
Der er ikke tale om en pligt til at  

 indgå aftale om digital kommunikation, men udelukkende om en mulighed.  

 Er der ikke indgået en sådan aftale, kan skriftlighedskrav i  

 lejelovgivningen alene opfyldes ved fremsendelse af papirdokumenter.
Med lovforslaget kan parterne ved aftale give hinanden  

 mulighed for at opfylde direkte og indirekte skriftlighedskrav ved anvendelse  

 digitale dokumenter.
Heraf følger, at selv om der er indgået  

 aftale om muligheden for digital kommunikation, er det ikke udelukket at  

 opfylde skriftlighedskrav ved anvendelse af mere traditionelle medier, fx  

 brev.
En aftale om digital kommunikation er således at opfatte som et  

 supplement til allerede kendte skriftlige meddelelsesformer.
Der stilles ikke krav til indholdet af aftalen om  

 fremsendelse af digitale dokumenter.
Fordi det må forventes, at  

 parterne på området ofte vil stille forskellige krav til aftalens  

 udformning og indhold, er det i lovfor-slaget valgt ikke at fastsætte  

 nærmere krav til aftalens indhold.
Lovforslaget giver imidlertid ikke  

 mulighed for at aftale, at udlejers skriftlige opsigelse af en lejeaftale  

 (lejelovens § 87, stk. 1, og almenlejelovens § 89, stk. 1), at  

 lejers skriftlige indsigelse mod udlejers opsigelse af lejeaftalen  

 (lejelovens § 87, stk. 2, og almenlejelovens § 89, stk. 2), eller  

 at udlejers skriftlige fremsendelse af påkravsskrivelse som  

 følge af manglende betaling (lejelovens § 93, stk. 2, og  

 almenlejelovens § 90, stk. 2) kan opfyldes ved fremsendelse af digitale  

 dokumenter.
Begrundelsen for denne begrænsning i muligheden for  

 at indgå aftale om opfyldelse af lejelovgivningens skriftlighedskrav  

 ved fremsendelse af digitale dokumenter er, at retsvirkningerne knyttet til  

 disse meddelelser er de mest indgribende for lejeren   som nedenfor  

 beskrevet.
Meddelelserne har direkte betydning for, om lejeren kan disponere  

 over sin bolig i fremtiden.
Det er derfor ekstraordinært vigtigt i  

 forhold til disse meddelelser, at muligheden for fejlkommunikation  

 begrænses så meget som overhovedet muligt.
Det er opfattelsen, at  

 særligt udlejers meddelelser i forbindelse med opsigelse og afgivelse  

 af betalingspåkrav meget ofte sker ved fremsendelse af anbefalet brev.  

 Der bør ikke gives adgang til at fravige denne meget udbredte og sikre  

 kommunikationsform.
Hertil kommer, at denne type meddelelser normalt ikke  

 udsendes til et større antal personer på en gang, hvorfor  

 fordelen ved at kunne benytte digitale dokumenter i denne sammenhæng  

 må anses for at være begrænset.
Om der i fremtiden skal  

 gives adgang til at fremsende denne type meddelelser med digitale dokumenter  

 bør tages op til fornyet overvejelse, når digital kommunikation  

 er blevet mere udbredt og almindeligt anvendt end i dag.
Den foreslåede mulighed for at indgå aftale om  

 kommunikation med digitale dokumenter mellem lejelovgivningens parter  

 gælder både for den almene lejelov og den private lejelov.
En  

 kommunikationsaftale   med hjemmel i lejeloven - om at fremsende skriftlige  

 meddelelser som digitale dokumenter omfatter som udgangspunkt både  

 meddelelser efter lejeloven og meddelelser efter boligreguleringsloven, hvis  

 parterne normalt er omfattet af boligreguleringsloven.
Såfremt  

 skriftlige meddelelser efter boligreguleringsloven ikke skal være  

 omfattet af kommunikationsaftalen, skal dette fremgå af aftalen.
Af hensyn til regelsættes overskuelighed og for at  

 skabe ensartede regler i lejelovgivningen foreslås det, at muligheden  

 for at aftale anvendelse af digitale dokumenter skal gælde både i  

 tilfælde, hvor en meddelelse efter lejelovgivningen skal gives  

 skriftligt, og i tilfælde, hvor en meddelelse ikke  

 hensigtsmæssigt lader sig formidle ved anvendelse af andet end et  

 læsbart medie.
Heraf følger, at regnskaber m.v., som udlejeren  

 skal fremsende, uden at der i lejelovgivningen er stillet udtrykkeligt krav  

 om skriftlighed   det vil sige indirekte skriftlighedskrav - ikke kan  

 fremsendes ved andre medier end papir, medmindre andet er aftalt parterne  

 imellem.
I lejeforhold omfattet af den private lejelov skal en  

 aftale om kommunikation med digitale dokumenter udfærdiges skriftligt,  

 når udlejer eller lejer ønsker det, jf. lejelovens § 4,  

 stk. 1. Dette gælder ikke i forholdet mellem beboerrepræsentation  

 og udlejer.
I lejeforhold omfattet af den almene lejelov, skal en aftale om  

 kommunikation med digitale dokumenter udfærdiges skriftligt, jf.  

 almenlejelovens § 5, stk. 1.
 For at undgå skuffelser for parterne, og for at  

 undgå uhensigtsmæssige situationer i forbindelse med opfyldelse  

 af lejelovgivningens skriftlighedskrav ved fremsendelse af digitale  

 dokumenter, vil det overfor lejer- og udlejerorganisationerne blive  

 anbefalet, at parterne i aftalen fastsætter vilkår til  

 imødegåelse af fejlkommunikation m.v.
Fra erhvervslivet kendes såkaldte  

  kommunikationsaftaler, der regulerer elektronisk og digital kommunikation i  

 forbindelse med kommerciel aftaleindgåelse.
Disse kommunikationsaftaler  

 vil ofte regulere udvekslingen af digitale dokumenter uforholdsmæssig  

 detaljeret i forhold til det mellem lejer og udlejer bestående behov.  

 Erhvervslivets kommunikationsaftaler vil dog i høj grad kunne tjene  

 til inspiration i forbindelse med indgåelse af kommunikationsaftale  

 mellem lejer og udlejer.
I kommunikationsaftalen kan det efter  

 omstændighederne være hensigtsmæssigt at aftale  

 nærmere om følgende forhold:
Inden for de i lejelovgivningen fastsatte rammer  

 står det lejer og udlejer frit for at aftale, at brugen af digital  

 kommunikation kun skal gælde for nærmere bestemte meddelelser.
En  

 aftale om anvendelse af digital kommunikation behøver således fx  

 ikke give mulighed for pr. e-post at fremsende skrivelser, der efter  

 omstændighederne kan have særlig alvorlige konsekvenser for  

 lejer, såsom varslinger af lejestigninger.
En kommunikationsaftale  

 med hjemmel i lejeloven - om at fremsende skriftlige meddelelser som digitale  

 dokumenter omfatter som udgangspunkt alle meddelelser med skriftlighedskrav  

 m.v. efter lejeloven og meddelelser med skriftlighedskrav m.v. efter  

 boligreguleringsloven, hvis parterne normalt er omfattet af  

 boligreguleringsloven.
Såfremt visse skriftlige meddelelser efter  

 lejeloven eller boligreguleringsloven ikke ønskes omfattet af  

 kommunikationsaftalen, skal dette fremgå af aftalen.
Tilsvarende  

 gælder for kommunikationsaftaler omfattet af almenlejeloven.
 Aftalen kan endvidere regulere hvilke tekniske krav der  

 stilles til parternes software og/eller hardware, i hvilket omfang der skal  

 udveksles kvitteringer i kommunikationen, hvordan parterne skal forholde sig  

 i tilfælde af kommunikationsforstyrrelser, og hvilke retsvirkninger der  

 er forbundet med misligholdelse af kommunikationsaftalen.
I kommunikationsaftaler omfattet af den almene lejelov kan  

 den foreslåede § 5, stk. 2 ikke fraviges.
I kommunikationsaftaler  

 omfattet af den private lejelov kan den forslåede § 4, stk. 2 ikke  

 fraviges til skade for lejeren, jf. lejelovens § 8.
Eksempler på skriftlige meddelelser efter lejelovgivningen Ved opdeling af lejelovgivningens meddelelser i kategorier  

 kan det tydeliggøres, at meddelelserne vedrører parternes  

 indbyrdes forhold i mange forskellige henseender.
Nedenstående er ikke  

 en udtømmende gennemgang af meddelelser efter lejelovgivningen, men  

 skal blot anskueliggøre forskellige scenarier.
Én kategori af meddelelser omfatter påbud med  

 skriftlighedskrav afgivet af udlejeren.
Ved påbud forstås en  

 meddelelse, der ikke alene forpligter afsenderen aftaleretligt, men  

 også modtageren.
Påbud får virkning ved fremkomsten til  

 modtageren.
Følgerne af denne type meddelelser kan efter  

 omstændighederne være alvorlige for parterne.
Til denne kategori  

 hører blandt andet lejelovgivningens regler om varsling af  

 huslejeforhøjelse (lejelovens §§ 48, stk. 2, 50, stk. 4, 51, 59,  

 stk. 2, boligreguleringslovens §§ 12 og 13, og almenlejelovens § 9,  

 stk. 5), lejelovgivningens regler om udlejers opsigelse af lejeaftalen  

 (lejelovens § 87, og almenlejelovens § 89), samt lejelovgivningens  

 regler om udlejers afgivelse af betalingspåkrav forud for  

 ophævelse af lejeaftalen (lejelovens § 93, stk. 2 og  

 almenlejelovens § 90, stk. 2.).
Særligt retsvirkningerne knyttet til udlejers  

 opsigelse af et lejemål eller afgivelse af betalingspåkrav kan  

 være meget indgribende overfor lejren.
Hvis en lejer ikke rettidigt  

 bliver opmærksom på en opsigelse eller et  betalingspåkrav  

 efter at dette er kommet frem, kan det medføre, at lejeren og  

 eventuelt dennes familie må fraflytte boligen.
På den baggrund er  

 det i dag meget almindelig, at opsigelser og betalingspåkrav fremsendes  

 ved anbefalet brev.
Herved opnås en høj grad af sikkerhed for,  

 hvornår påbudet er kommet frem til modtageren, og at modtageren  

 bliver gjort bekendt med indholdet af meddelelsen.
Også varsling af en huslejestigning kan have  

 alvorlige konsekvenser for lejeren, og det kan efter omstændighederne  

 være en meget ubehagelig overraskelse, hvis lejeren ikke er  

 opmærksom på en varslingsskrivelses fremkomst.
Kommunikationsfejl  

 vil dog formentlig kun sjældent afstedkomme, at lejer og eventuelt  

 dennes familie må fraflytte boligen med kort varsel.
Kommunikationsfejl i forbindelse med fremsendelse af  

 varslingsskrivelser kan også få alvorlige økonomiske og  

 administrative konsekvenser for udlejer.
Fx foreskriver  

 boligreguleringsloven, at krav om lejeforhøjelse skal fremsættes  

 samtidig overfor alle berørte lejere.
Heraf følger, at hvis  

 udlejer fremsender krav om lejeforhøjelse pr. e-post til alle  

 berørte lejere, men én af disse på grund af tekniske  

 vanskeligheder ikke er i stand til at modtage e-post, vil varslingen skulle  

 foretages igen, når udlejer bliver bekendt med, at ikke alle lejere har  

 modtaget varslingen samtidig.
Den første varsling vil i givet fald  

 ikke berettige til at opkræve den ønskede lejeforhøjelse.  

 En tilsvarende situation kan også forekomme, når udlejer  

 fremsender krav om lejeforhøjelse med almindelig post.
Fx hvis  

 postvæsnet ved en fejl ikke leverer til en af lejerne.
Det er  

 opfattelsen, at denne risiko for fejl kun i meget begrænset omfang har  

 medført, at krav om lejestigninger efter boligreguleringsloven  

 fremsendes som anbefalet brev.
En anden kategori af meddelelser omfatter påbud med  

 skriftlighedskrav afgivet af lejeren.
Til denne kategori hører blandt  

 andet lejelovgivningens regler om lejers indsigelse mod varme- og  

 vandregnskab (lejelovens §§ 40, stk. 3, og 46 l, stk. 3, og  

 almenlejelovens § 56, stk. 3), lejers indsigelse mod  

 lejeforhøjelser (lejelovens §§ 48, stk. 3, 50, stk. 5, 59, stk.  

 5, boligreguleringslovens §§ 12 og 13), lejers indsigelse mod opsigelse  

 af lejeaftalen (lejelovens § 87, stk. 2, og almenlejelovens § 89,  

 stk. 2).
Lejers forsinkede eller manglende indsigelse mod udlejers  

 opsigelse kan efter omstændigheder få alvorlige konsekvenser for  

 lejeren.
Dette kan efter omstændighederne medføre, at lejer og  

 dennes familie må fraflytte boligen ved opsigelsesfristen udløb.  

 Derimod vil lejers manglende eller urettidige indsigelse mod udlejers  

 varslingsskrivelse i de fleste tilfælde ikke være af en  

 sådan karakter, at dette kræver lejers fraflytning, men kan dog  

 påføre lejer en ikke ubetydelig og uventet økonomisk  

 byrde.
En tredje kategori omfatter meddelelser med direkte eller  

 indirekte skriftlighedskrav, der hovedsageligt skal opfylde parternes  

 oplysnings- og kontrolbehov.
Hensigten med denne type meddelelser er ikke  

 umiddelbart at ændre eller foretage justeringer i aftaleforholdet  

 mellem parterne.
Til denne kategori hører bandt andet  

 lejelovgivningens regler om udlejers fremsendelse af indflytningsrapport til  

 lejer og beboerrepræsentation (lejelovens § 9, stk. 2), udlejers  

 fremsendelse varme- og vandregnskab (lejelovens §§ 40, stk. 1, 46 l,  

 stk. 1, og almenlejelovens § 56), udlejers underretning af lejere eller  

 beboerrepræsentation om at indestående på konto i  

 Grundejernes Investeringsfond kræves udbetalt (lejelovens § 63 e,  

 stk. 2), udlejers udlevering af driftsregnskab og ejendomsbudget til  

 beboerrepræsentationen (lejelovens § 65, stk. 1, litra a),  

  udlejers halvårlige udlevering af regnskab til  

 beboerrepræsentationen om indestående på konto for udvendig  

 vedligeholdelseskonto i Grundejernes Investeringsfond (boligreguleringslovens  

 § 18, stk. 5), og fremsendelse af tilbudsmateriale til lejerne i  

 forbindelse med udlejers salg af ejendommen (lejelovens § 103, stk.  

 1).
Følgerne af manglende overholdelse af  

 meddelelsespligten efter bestemmelserne i denne kategori, vil typisk ikke  

 være meget alvorlige for parterne.
Undertiden kan manglende  

 overholdelse dog få ikke ubetydelige økonomiske og/eller  

 administrative konsekvenser.
Eksempelvis kan udlejers urettidige udsendelse  

 af varmeregnskab medføre, at dennes udgifter i forbindelse med  

 varmeforsyning ikke dækkes.
Fejlkommunikation i forbindelse med  

 udsendelse af tilbudsmateriale til lejerne ved salg af ejendommen kan  

 medføre, at udlejer ikke har opfyldt reglerne om tilbudspligten, og at  

 salg til andens side må afvente fornyet udsendelse af  

 tilbudsmateriale.
3.3. Opsigelse Ifølge lovforslaget skal aftalen om kommunikation  

 med digitale dokumenter kunne opsiges uden varsel.
Dette opsigelsesvarsel  

 gælder som udgangspunkt for begge parter.
I aftaler omfattet af den  

 almene lejelov kan dette ikke fraviges ved aftale.
I aftaler omfattet af den  

 private lejelov kan dette varsel ikke fraviges til skade for lejeren.
En aftale om kommunikation med digitale dokumenter kan  

 opsiges uden varsel.
Det skyldes, at den teknologi, som er en  

 forudsætning for fremsendelse af digitale dokumenter, kan blive  

 ufunktionsdygtigt uden forvarsel.
Muligheden for som lejer, udlejer eller  

 beboerrepræsentation at modtage og/eller gøre sig bekendt med  

 fremsendte digitale dokumenter kan således ligeledes blive umuliggjort  

 uden forvarsel.
Da reparation eller udskiftning af det til modtagelse af  

 digitale dokumenter fornødne materiel efter omstændighederne kan  

 være tidskrævende og/eller økonomisk bekostelig, kan det  

 ikke forventes, at parterne igen vil være i stand til at modtage  

 digitale dokumenter inden for et rimeligt tidsrum.
Dette gælder i  

 særdeleshed for ikke professionelle udlejere og lejere.
Hertil kommer, at det ikke ønskes, at krav om  

 indgåelse af aftale om kommunikation med digitale dokumenter i praksis  

 bliver udslagsgivende for hvem af flere potentielle lejere, der indgås  

 lejeaftale med.
Det er ikke hensigten, at krav om indgåelse af en  

 sådan aftale i praksis kommer til at fungere som en  

 frasorteringsmekanisme, idet dette efter omstændigheder vil kunne blive  

 en ulempe for økonomisk ressourcesvage lejere, eller mennesker, der  

 ikke er fortrolige med IT-teknologi.
Når en aftale om digital  

 kommunikation kan opsiges uden varsel, må det formodes, at der ikke for  

 en udlejer vil være incitament til at lade krav om indgåelse af  

 en aftale om digital kommunikation være udslagsgivende for hvem af  

 flere potentielle lejere, der indgås aftale med.
3.4. Konfliktløsning I det omfang der opstår tvist mellem lejer og  

 udlejer om overholdelse af en aftale om anvendelse af digital kommunikation,  

 må der ud fra en konkret afvejning af forholdene omkring den  

 meddelelse, som tvisten vedrører, tages stilling til, om tvisten skal  

 afgøres af enten beboerklagenævn eller domstol eller  

 huslejenævn eller domstol.
I det omfang tvisten eksempelvis  

 vedrører fortolkningen af selve aftalen om kommunikation med digitale  

 dokumenter mellem parterne, vil sagen skulle indbringes for domstolene.
I det  

 omfang tvisten derimod vedrører retsvirkningerne knyttet til et  

 fremsendt digitalt dokument, og tvisten opstår i forbindelse med en  

 varslet huslejeforhøjelse på grund af forbedringer, skal denne  

 behandles af huslejenævnet, før det kan indbringes for  

 boligretten.
Det er således det underliggende materielle  

 spørgsmål, der er afgørende for, hvor en given tvist skal  

 indbringes.
Økonomiske og administrative konsekvenser for det offentlige Forslaget vurderes ikke at ville få  

 økonomiske eller administrative konsekvenser for det offentlige.
Økonomiske og administrative konsekvenser for erhvervslivet Forslaget kan medføre administrative lettelser for  

 udlejer med deraf følgende lavere driftsudgifter.
Miljømæssige konsekvenser Forslaget har ikke miljømæssige  

 konsekvenser.
Administrative konsekvenser for borgerne Forslaget kan medføre administrative lettelser for  

 lejer.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget indeholder ikke ligestillingsmæssige  

 aspekter.
Høring Kommunernes Landsforening, Amtsrådsforeningen,  

 Københavns Kommune, Frederiksberg Kommune, Boligselskabernes  

 Landsforening, Landsbyggefonden, Lejernes Landsorganisation, Danmarks  

 Lejerforeninger, Ejendomsforeningen Danmark, Jyske Grundejerforeninger,  

 Andelsboligforeningernes Fællesrepræsentation, Bosam,  

 Huslejenævns- og Beboerklagenævnsforeningen, Advokatrådet,  

 Dommerforeningen, Landsforeningen Ældre Sagen,  

 Ældremobiliseringen, Omsorgsorganisationernes Samråd,  

 Grundejernes Investeringsfond, Statsministeriet, Finansministeriet,  

 Indenrigs- og Sundhedsministeriet, Justitsministeriet, Økonomi- og  

 Erhvervsministeriet.
Lovforslagets konsekvenser i  

 hovedtræk Positive konsekvenser/  

 mindreudgifter Negative konsekvenser/  

 merudgifter Økonomiske konsekvenser for stat,  

 kommuner og amtskommuner Ingen Ingen Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Forslaget kan medføre administrative  

 lettelser for udlejer med deraf følgende lavere  

 driftsudgifter.
Ingen Administrative konsekvenser for  

 erhvervslivet Forslaget kan medføre administrative  

 lettelser for udlejer.
Ingen Miljømæssige  

 konsekvenser Ingen Ingen Administrative konsekvenser for  

 borgerne Forslaget kan medføre administrative  

 lettelser for lejer.
Ingen Forholdet til EU-retten Ingen Bemærkninger til lovforslagets enkelte  

 bestemmelser Til § 1 Lovforslaget giver mulighed for at indgå aftaler om  

 opfyldelse af lejelovens og boligreguleringslovens skriftlighedskrav ved  

 kommunikation med digitale dokumenter mellem såvel udlejer og lejer som  

 mellem udlejer og beboerrepræsentation.
Der er ikke mulighed for at  

 aftale, at udlejers skriftlige opsigelse af en lejeaftale, at lejers  

 skriftlige indsigelse mod udlejers opsigelse af lejeaftalen, eller at  

 udlejers skriftlige fremsendelse af påkravsskrivelse som følge  

 af manglende betaling kan opfyldes ved fremsendelse af digitale  

 dokumenter.
Ved anvendelse af den rette teknologi skal det digitale  

 dokument af parterne kunne gøres læselig ved frembringelse af  

 skrifttegn.
Selve det digitale dokument består som sådan af Som yderligere betingelse for at kunne aftale anvendelse  

 af digitale dokumenter kræves, at parterne skal kunne gemme dokumentet  

 på et varigt medie, fx harddisken på en computer, en diskette  

 eller en CD-rom.
Afgørelsen af om et medium er varigt i lovens  

 forstand må træffes på grundlag af en konkret vurdering.  

 Ved vurderingen   også af eventuelle nye kommunikationsmidler, der  

 måtte blive udbredt   bør der ud fra formålet med  

 bestemmelsen læges vægt på, om det er muligt for lejeren at  

 opbevare (lagre) de oplysninger, som han modtager direkte med det  

 pågældende dokument, på en sådan måde, at  

 oplysningerne i en rimelig periode er tilgængelige for fremtidig  

 reference og kan reproduceres.
 Aftalen mellem parterne skal kunne opsiges uden varsel.  

 Der henvises i øvrigt til de almindelige bemærkninger.
Til § 2 Lovforslaget giver mulighed for at indgå aftaler om  

 opfyldelse af almenlejelovens skriftlighedskrav ved kommunikation med  

 digitale dokumenter mellem såvel udlejer og lejer.
Der er ikke mulighed  

 for at aftale, at udlejers skriftlige opsigelse af en lejeaftale, at lejers  

 skriftlige indsigelse mod udlejers opsigelse af lejeaftalen, eller at  

 udlejers skriftlige fremsendelse af påkravsskrivelse som følge  

 af manglende betaling kan opfyldes ved fremsendelse af digitale  

 dokumenter.
 Der henvises til bemærkningerne under til  

 § 1.
Til § 3 Det foreslås, at loven træder i kraft den 1.  

 januar 2004, således at aftaler om digital kommunikation kan  

 indgås fra dette tidspunkt.
Herved opnås, at lejere og udlejere  

 samt deres organisationer får mulighed for at forberede sig på  

 den digitale kommunikation.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om leje, jf.  

 lovbekendtgørelse nr. 347 af 14. maj 2001, som ændret ved  

 § 2 i lov nr. 447 af 7. juni 2001 og § 2 i lov nr. 402 af 6. juni  

 2002, foretages følgende ændringer:
 § 4.
 Stk. 2. En lejeaftale  

 anses for indgået på lovens vilkår i det omfang, der ikke  

 udtrykkeligt er fastsat andet i aftalen.
 Stk. 3. Er lejens  

 størrelse ikke aftalt, anses den for at udgøre det  

 beløb, der er rimeligt under hensyn til det lejedes værdi, jf.  

 § 47, stk. 2.
Stk. 4. For lokaler,  

 der udelukkende anvendes til andet end beboelse, skal det udtrykkeligt  

 specificeret fremgå af lejeaftalen, hvilke udgifter lejeren ud over  

 lejen skal betale vedrørende det lejede.
Dette gælder dog ikke  

 for udgiftsarter, der ikke er kendte ved lejeaftalens indgåelse.
Den  

 anslåede størrelse af den enkelte udgift skal være  

 angivet.
Indeholder lejeaftalen ikke disse oplysninger, kan udlejer ikke  

 opkræve de pågældende udgifter.
Stk. 5. For lokaler  

 som nævnt i stk. 4 skal det endvidere udtrykkeligt specificeret  

 fremgå af lejeaftalen, hvilke udgifter der ud over brændsel  

 indgår i varmeregnskabet.
Stk. 4, 3. og 4. pkt., finder tilsvarende  

 anvendelse.
 1.
» Stk. 2-5 bliver  

 herefter stk. 3-6.
§ 2 I lov om leje af almene  

 boliger, jf. lovbekendtgørelse nr. 562 af 19. juni 2001, som  

 ændret ved § 1 i lov nr. 402 af 6. juni 2002 og § 3 i lov nr.  

 1092 af 16. december 2002, foretages følgende  

 ændringer:
 § 5.
Stk. 2. I lejeaftalen  

 skal der specificeret oplyses om lejens størrelse og om alle kendte  

 udgifter vedrørende det lejede, som lejeren skal betale til udlejeren  

 ud over lejen.
Den kendte eller anslåede størrelse for hver  

 enkelt udgiftsart skal angives.
 Stk. 3. I lejeaftalen  

 skal der oplyses om øvrige udgiftsarter vedrørende det lejede,  

 som udlejeren på tidspunktet for lejeaftalens indgåelse har  

 kendskab til, at lejeren skal betale til andre end udlejeren.
 Stk.4. Udlejeren  

 foranlediger, at lejeren i forbindelse med lejeaftalens indgåelse  

 får udleveret det gældende vedligeholdelsesreglement samt  

 husordenen for boligafdelingen.
 1.
» Stk. 2-4 bliver  

 herefter stk. 3-5.
