 Formålet med de i nærværende cirkulære omhandlede  

 sikkerhedsforanstaltninger er at beskytte personer og materiel imod farlige  

 virkninger hidrørende fra stærkstrømsanlæg under normal drift og under  

 fejltilstande samt hidrørende fra lyn.
Indholdsfortegnelse A.
Generelle forhold over for stærkstrøm.
B.
Generelle forhold over for lyn og lynstrømme.
C.
Områder med mulighed for forhøjet jordpotentiale.
D.
Elektromagnetisk induktion (og elektrostatisk påvirkning) fra  

 højspændingslinier.
 Kommentarer til A., B., C. og D.
A.
Generelle forhold over for stærkstrøm 1. Baggrund Grundlæggende er Stærkstrømsreglementet  

 (af 1962 (* 1) §§ 339, 340, 347, 373, 378, 657 med flere) og CCITT's  

 »Handbook on earthing« (p.t. under udgivelse).
2. Sikkerhedsforanstaltninger 2.1. I husinstallationer skal let tilgængelige dele af anvendte  

 telefonapparater og øvrigt abonnentmateriel være udført af isolerende  

 materialer eller være isoleret fra indgående ledninger.
Kravet til  

 gennemslagsspænding sættes til mindst 2000 Veff.
 2.2. Privatledninger sikres i henhold til cirkulære 12.
2.3. Teleluftledninger og teleluftkabler må ikke krydse traceer for  

 højspændingsluftledninger med driftsspænding over 60 kV.
Krydsningen skal  

 udføres som jordkabel. (Se i øvrigt C. 2.2.).
2.4. I telebygninger skal alle anlægsdele med forbindelse til den  

 omgivende jord forbindes elektrisk indbyrdes.
Det gælder således: Kabelkapper  

 til såvel svag- som stærkstrøm, vand-, gas-, fjernvarmer o.l.,  

 jordelektroder, eventuel lynaflederjord og elektrisk sammenhængende  

 armeringsjern.
Denne således etablerede fælles jord skal udformes som en  

 samleskinne, for større centraler dog som en indre ringleder.
Forbindelse til  

 lynaflederjord må kun etableres under jordplan, og samleskinnen skal derfor  

 placeres i jord- eller kælderplan.
Til den fælles jord skal sluttes  

 driftjorde og i videst muligt omfang alle større frit tilgængelige  

 metallegemer som stativjern, ledende gulve, radiatorer, ventilationskanaler  

 o.l.
Stærkstrømsnettets nul tilsluttes efter gældende regler og efter aftale  

 med det lokale el-selskab.
I telebygningen bør jordelektroder og disses  

 tilledninger ikke have høj selvinduktion og bør ikke bestå af et enkelt  

 jordspyd, men af flere spyd fordelt over bygningsarealet, eller af en  

 ringjordelektrode om bygningen under frostfri dybde.
Samleskinne, ringleder  

 og forbindelser til disse skal kontrolleres ved periodiske eftersyn.
2.5. I telelokaler skal alt apparatur, der tilsluttes stærkstrøm (220/380  

 V), være udført eller installeret således, at der opnås et sikkerhedsniveau  

 svarende til, hvad der opnås ved ekstrabeskyttelse ifølge  

 Stærkstrømsreglementet.
Stærkstrømsforsynet teleudstyr uden for ovennævnte  

 lokaler skal ligeledes udføres eller installeres således, at der opnås et  

 tilsvarende sikkerhedsniveau.
B.
Generelle forhold over for lyn og lynstrømme 1. Baggrund Grundlæggende er CCITT's håndbøger:  

 »Handbook on the protection of telecommunication lines and equipment  

 against lightning discharges« og Handbook on earthing' (p.t. under  

 udgivelse).
2. Teleluftledninger og teleluftkabler Teleledninger,  

 der forløber helt eller delvis i luften, forsynes i begge endepunkter af  

 luftledningsstrækningen med overspændingsafledere.
For kortere luftledninger  

 (mindre end ca. 300 m), og hvor forholdene i øvrigt taler derfor, vil det  

 være tilladt kun at anbringe afledere i ledningens ene endepunkt.
3. Telekabler med metalkappe I telekabler skal den  

 elektriske kontinuitet i metalkapperne bevares. a) Ved splidsninger skal  

 metalkapperne forbindes. b) I fordelere og lignende knudepunkter skal  

 metalkapperne på alle indgående kabler forbindes indbyrdes. c) I  

 telebygninger skal metalkapperne på alle indgående kabler forbindes indbyrdes  

 og yderligere forbindes til jord i henhold til A. 2.4. I områder, hvor  

 telekabler er særligt udsatte for lynpåvirkninger, kan metalkapperne  

 yderligere jordforbindes med mellemrum (f.eks. for hver 1-4 km) herunder  

 f.eks. i fordelere og lignende knudepunkter.
Alle forbindelser skal udføres  

 lavohmigt og lavimpedanset.
4. Telekabler uden metalkappe Det er muligt at  

 beskytte kabler og tilsluttet udstyr tilstrækkeligt ved hjælp af  

 overspændingsafledere.
Såfremt der ønskes beskyttelse med  

 overspændingsafledere, skal disse anbringes i begge ender af den pågældende  

 kabelstrækning uden metalkappe, mellem hver kore og jord.  

 Overspændingsafledere kan anbringes ved abonnentinstallationen og på  

 centralen eller ved overgangen mellem kabel med og kabel uden kappe.
For  

 kortere strækningers vedkommende (ca. 300 m) vil det være tilstrækkeligt at  

 anbringe overspændingsaflederne ved kabelindføringen til abonnenten.
Ved helt  

 korte stikledninger kan de undværes.
5. Håndbøger I telefonbøgerne skal det over for  

 abonnenterne oplyses, at »det kan være farligt at benytte telefonen i  

 tordenvejr«.
I instrukser til personalet skal det oplyses, at det kan  

 være farligt at berøre ledningsnettet og de til ledningsnettet forbundne  

 anlægsdele i tordenvejr.
6. Bygninger Hvis der ønskes lynaflederbeskyttelse på  

 telebygninger, skal der tilstræbes et sikkerhedsniveau svarende til det, der  

 kræves for bygninger med brandfarligt indhold.
H- og I-centraler bør  

 lynaflederbeskyttes.
C.
Områder med mulighed for forhøjet jordpotentiale 1. Baggrund Grundlæggende er Stærkstrømsreglementet  

 (af 1962 (* 1) § 415) samt de af CCITT foreslåede retningslinier  

 (Recommendations K. 1-K. 16 og »Directives concerning the protection of  

 telecommunication lines against harmful effects from electricity  

 lines«).
2. Tekniske krav Bygninger med udbredt telekabelnet må  

 ikke anlægges nærmere end ca. 500 m fra en højspændingsstation med defineret  

 sikkerhedsafstand som nævnt under C. 2.1. Det gælder f.eks. telefoncentraler,  

 forstærkerstationer o.l.
Tilgængelige teleanlægsdele, hvori der med mellemrum  

 foretages indgreb, må ikke anlægges inden for sikkerhedsafstande (C. 2.1. og  

 C. 2.2.) og må heller ikke anlægges inden for 15 m fra tracemidterne af  

 højspændingsluftlinier med driftsspænding større end 60 kV.
Dette gælder  

 f.eks. fordelerskabe, mellemforstærkere, pupinbrønde o.l. Øvrige teleanlæg,  

 der etableres inden for højspændingsanlægs fastsatte sikkerhedsafstande, skal  

 sikres i henhold til dette cirkulære.
Teleanlægsdele, hvortil der kræves  

 lokal driftsjordforbindelse, og som anlægges inden for 3 gange  

 højspændingsstationens fastsatte sikkerhedsafstand, skal ligeledes sikres i  

 henhold til dette cirkulære.
2.1. Sikkerhedsafstande ved højspændingsstationer o.l.
Ved hver  

 højspændingsstation, hvor jordpotentialet i forhold til fjern jord kan  

 overstige 430 Veff, skal der defineres en sikkehedsafstand fra hegn eller  

 anden ydre afgrænsning.
Ved højspændingsstationer i net med nominel  

 driftsspænding større end 60 kV og med effektivt jordet nulpunkt skal dog  

 altid defineres en sikkerhedsafstand.
Sikkerhedsafstanden sættes til 35 m,  

 når størst forekommende jordpotentiale i forhold til fjern jord er mindre end  

 1500 Veff og stationsarealet er mindre end 20.000 kvadratmeter.
Ved større  

 jordpotentiale eller større stationsareal fastsættes eventuelt større  

 sikkerhedsafstand ved hjælp af nomogrammet, fig. 1.  Ved  

 højspændingsstationer i slukkespolejordet net og ved højspændingsstationer  

 med driftsspænding mindre end eller lig med 60 kV fastsættes ingen  

 sikkerhedsafstand.
Ved nybygning og ombygning af teleanlæg anbefales det at  

 forberede beskyttelse, hvis det formodes, at højspændingsanlægget senere vil  

 blive ændret til systemer uden slukkespole.
2.2. Sikkerhedsafstand ved højspændingsmaster.
Enhver højspændingsmast,  

 der hører til et højspændingsanlæg uden slukkespoler og med effektivt jordet  

 nulpunkt (driftsspænding større end 60 kV), skal have defineret en  

 sikkerhedsafstand.
Denne afstand er 15 m fra mastefundament.
3. Administrative krav 3.1. Krav til el-selskab.
Til fastsættelse af sikkehedsafstande skal  

 indhentes nedenstående oplysninger fra det pågældende el-selskab: a)  

 Stationens jordovergangsmodstand og driftsspænding. b) Geografisk placering  

 af stationens ydre afgrænsning (hegn) eventuelt med angivelse af bygninger  

 o.l. samt stationens hegn. c) Størst forekommende stationsjordpotentiale  

 sammen med en tilkendegivelse om at teleadministrationen vil blive  

 underrettet, såfremt ovennævnte punkter ændres, og specielt såfremt  

 jordpotentialet i forhold til fjern jord vil kunne overstige 1500 Veff. d)  

 Placering af højspændingskabler med uisoleret metalkappe eller uisoleret  

 armering indtil en afstand målt langs kablet af 3 gange stationens  

 sikkerhedsafstand, normalt 105 meter, målt fra stationens hegn.
3.2. Krav til teleadministration.
Teleadministrationen skal protokolføre  

 alle højspændingsstationer med fastsatte sikkerhedsafstande.
Protokollen skal  

 for hver station indeholde: a) El-selskabets oplysninger som krævet i henhold  

 til C. 3.1. b) Oplysning om installerede teleanlæg og foretagne  

 sikkerhedsforanstaltninger. c) Oplysninger om foretagne kontrolundersøgelser  

 i henhold til C. 8.
 4. Principper for sikkerhedsforanstaltninger på  

 højspændingsstationer o.lign.
4.1. Generelt.
Teleanlæg med apparatinstallationer o.lign. anbragt inden  

 for sikkerhedsafstande skal beskyttes ved hjælp af: Et specielt  

 indføringskabel med ekstra ydre isolation (C 4.2.) og a) isoleringsudstyr på  

 stationen (C. 4.3.) eller b) overspændingsafladere (C. 4.4.), der dog kun  

 tillades anvendt, når beskyttelse med isoleringsudstyr ikke kan gennemføres.
4.2. Kabelindføring.
Indføringskablet og dettes ekstra ydre isolation skal  

 gå helt ubrudt mellem de 2 endepunkter.
Det ene endepunkt skal være inden for  

 det egentlige stationsområde (inden for hegnet), det andet skal være uden for  

 sikkerhedsafstanden.
I hvert endepunkt skal kablet terminere fast i  

 klemrækker.
Klemrækken inde på højspændingsstationen benævnes  

 stationsklemrækken, den anden, den ydre klemrække.
Den ydre klemrække  

 anbringes i en tilgængelig klemkasse (enkeltfordeler eller  

 kabelfordelerskab), der benyttes til skille- og målepunkt, og som i det  

 følgende benævnes kontrolboks.
Denne skal anbringes mindst 2 m fra nærmeste  

 højspændingskabel og mindst 15 m fra nærmeste højspændingsmast.
Hvis der er  

 flere indføringskabler til en station, skal deres stationsklemrækker  

 sammenbygges, eventuelt anbringes ved siden af hinanden.
Er der flere  

 indføringskabler i samme trace, skal deres kontrolbokse anbringes ved siden  

 af hinanden.
Hvis indføringskablet har metallisk skærm, skal denne ved  

 montering i endepunkterne være under den ekstra isolation og skal  

 isoleringsmæssigt betragtes som en kore i kablet.
Den må derfor ikke  

 forbindes til jord ved stationsklemrækken og skal yderligere, af hensyn til  

 kontrolmåling, kunne adskilles fra jord ved kontrolboksen.
I jorden skal  

 kablet nedlægges særligt omhyggeligt, således at den ekstra isolation ikke  

 beskadiges.
I indføringsrør o.lign. må ikke forekomme skarpe kanter, hvor  

 kablets isolation kan beskadiges.
I indføringsrør o.lign. må ikke forekomme  

 skarpe kanter, hvor kables isolation kan beskadiges.
I bygninger skal kablet  

 føres fuldt synligt, medmindre det føres i særlige rør eller paneler med  

 særskilt spor.
 4.3. Beskyttelse med isoleringsudstyr.
4.3.1. Beskyttelse med skilleudstyr.
Benyttes isoleringsudstyr, hvor  

 isoleringsevnen klart er afgrænset til et lille område, som det f.eks. er  

 tilfælde i en højisoleret skilletransformator, skal alt isoleringsudstyret  

 anbringes inden for en afstand af 1 m fra stationsklemrækken og i samme rum  

 som denne.
Benyttes i forbindelse med en skilletransformator eventuelt  

 batteri eller anden strømforsyning, skal disse dimensioneres, så der er  

 sikkerhed for, at anlægget kan fungere efter længere tids stilstand.
4.3.2. Beskyttelse med fuldisoleret udstyr.
Benyttes isoleringsudstyr,  

 hvor isoleringsevnen er udstrakt som f.eks. ved højspændingsisoleret  

 telefonapparat med højspændingsisoleret apparatledning, skal alt  

 isoleringsudstyr anbringes: a) i samme rum som stationsklemrækken, og b)  

 inden for en afstand af højst 5 m fra denne, og c) således at  

 apparatledninger overalt er fuldt synlige.
4.4. Beskyttelse med overspændingsafledere.
I indføringskablet anbringes  

 overspændingsafledere i begge ender mellem alle tråde og lokal jord.
I  

 specielle tilfælde skal der også anbringes afledere i telefoncentralens  

 krydsfelt. (Se C. 4.4.2.). Det specielle sikringsudstyr på  

 højspændingsstationen skal befinde sig inden for en afstand af 1 m fra  

 stationsklemrækken og i samme rum som denne.
De overspændingsafledere, der  

 anbringes uden for stationen, skal anbringes mindst 3 gange stationens  

 sikkerhedsafstand fra hegn.
Det anbefales at forlænge det specielt isolerede  

 kabel til denne afstand og anbringe overspændingsaflederne i kontrolbokse.  

 Inden for samme højspændingsstation og installation skal bruges samme type  

 overspændingsafledere med samme nominelle tændspænding.
Overspændingsafledere  

 skal anbringes på kabelsiden af eventuelle smeltesikringer på stationen.
4.4.1. Krav til jordleder.
På stationen forbindes overspændingsaflederne  

 til stationens jordsystem.
Ved kontrolboksen forbindes overspændingsaflederne  

 til en jordelektrode, der eventuelt kan være forbundet til blykappejord på  

 kabler, der ikke kommer inden for sikkerhedsafstanden.
Forbindelserne til  

 jordelektroden skal foretages således, at der er minimal risiko for  

 afbrydelse som følge af korrosion og mekanisk beskadigelse.
4.4.2. Krav til kablets ledere.
Der skal opsættes overspændingsafledere på  

 telefoncentralen mellem de pågældende ledere og centraljord, når de enkelte  

 tråde i det specielt isolerede kabel har en modstand, der er mindre end ((V  

 -430) RN/430) -X) ohm, hvor V er det størst forekommende stationspotentiale i  

 Veff, R er jordovergangsmodstanden i ohm ved kontrolboks, N er antallet af  

 tråde i kablet, og X er værdien af den modstand, der eventuelt er indskudt i  

 hver enkelt tråd.
Sådanne modstande skal indskydes i L1 og L2 mellem  

 stationsklemrække og tilslutningsstedet for overspændingsaflederne.
Såfremt  

 tilstrækkeligt store modstande ikke kan indskydes af hensyn til f.eks.  

 gældende transmissionsregler, tillades i stedet samme sted indskudt reaktor i  

 hvert par som vist på fig. 2.
 Fig. 2: Reaktorer indskudt i trådpar med overspændingsafledere.
Fig. 3: Måleopstilling til test af reaktorer.
Reaktorerne skal  

 dimensioneres således, at de kan opfylde følgende krav: I en måleopstilling  

 som på fig. 3 må spændingen V2 ikke overstige 430 Veff, når V er det størst  

 forekommende stationspotentiale i Veff, R1 = R2 er de forekommende  

 trådmodstande incl. evt. indskudte modstande i det specielle kabel, og 5.1. Kabler.
Afgreningssplidsninger må ikke etableres inden for  

 sikkerhedsafstande.
Telekabler, der passerer igennem arealer inden for en  

 sikkerhedsafstand om en højspændingsstation, skal kun beskyttes, såfremt  

 højspændingsstationens potentiale i forhold til fjern jord kan overstige 1500  

 Veff.
Kan jordpotentialet oversige 1500 Veff, skal kablet beskyttes som  

 anført i afsnit 6 på hele den del, der ligger inden for sikkerhedsafstanden.
5.2. Tilgængelige teleanlægsdele.
Abonnentinstallationer, mønttelefoner  

 etc. anbragt inden for sikkerhedsafstande men uden for hegn, skal beskyttes  

 ved hjælp af overspændingsafledere.
Ved abonnentinstallationer er det den  

 pågældende bygnings geografiske tyngdepunkt, der er kriteriet for, om  

 installationen skal regnes for at være uden for eller inden for  

 sikkerhedsafstanden.
Overspændingsaflederne skal anbringes mellem samtlige  

 anvendte tråde i tilslutningskablet og lokal jord såvel ved installationen  

 (kabelindføringen) som i en afstand af mindst 3 gange sikkerhedsafstanden fra  

 højspændingsstationens hegn.
Installationens lokale jord kan være radiatorrør  

 eller jordelektrode ved indføringen.
Overspændingsafledere uden for  

 sikkerhedsafstanden skal føres til fjern jord, det vil sige til  

 telekabelkapper eller speciel jordelektrode på stedet.
6. Principper for sikkerhedsforanstaltninger ved  

 master Hvor telekabler på en strækning føres inden for sikkerhedsafstanden  

 ved master, skal de beskyttes ved isolering.
Isoleringen af kabler kan f.eks.  

 foretages ved bevikling med 3 lag 50% overlappende, klæbende plasttape med en  

 gennemslagsspænding på mindst 4000 Veff eller ved, at kablerne trækkes i  

 isolerende rør af en tilsvarende kvalitet.
7. Krav til materiel Telefonapparater i forbindelse  

 med beskyttelsesudstyr skal være forsynet med knækdæmper.
De specielt  

 isolerede kabler skal udføres for en prøvespænding, der med sikkerhed  

 overstiger det størst forekommende potentiale, dog mindst 4000 Veff, og skal  

 mærkes således, at det fremgår, at der er tale om beskyttede kabler.
Alt  

 isoleringsudstyr og alt overspændingsaflederudstyr skal være mærket således,  

 at det tydeligt fremgår, at der er tale om specielt sikringsudstyr.  

 Isoleringsudstyr skal udføres for en prøvespænding, som med sikkerhed  

 overstiger det størst forekommende stationspotentiale, dog mindst 4000 Veff.  

 Overspændingsafledere skal have en nominel tændspænding, der ligger med en  

 margen på mindst 50 V under de maksimalt tilladelige 430 Veff.
De skal kunne  

 bære den maksimalt forekommende strøm, dog mindst 20 A.
Det anbefales at  

 anvende overspændingsafledere af vacuum typen.
8. Krav til inspektion og reparation 8.1. Højspændingsstationer med isoleringsudstyr.
Umiddelbart efter  

 installation og reparation af beskyttelsesudstyr og efter hver reparation af  

 det specielt isolerede indføringskabel skal der foretages målinger, der  

 sikrer, at installationen er korrekt, og at eventuel metalskærm ikke  

 utilsigtet er i berøring med jord.
 8.2. Højspændingsstationer med overspændingsafledere på telesiden.  

 Umiddelbart efter installation og reparation af beskyttelsesudstyr og efter  

 hver udbygning og reparation af det specielt isolerede indføringskabel skal  

 der foretages en måling af kablets isolation som anført under C. 8.1.  

 Overspændingsaflederne skal udskiftes en gang årligt til nye  

 overspændingsafledere eller til brugte overspændingsafledere, der ved en  

 undersøgelse har vist sig at have en tændspænding, der er inden for de  

 tilladelige grænser.
8.3. Protokolføring.
Alle ovenstående installationer, udbygninger,  

 reparationer og målinger skal føres i protokollen (C. 3.2.), der skal oplyse  

 om:
8.4. Forholdsregler ved fejlretning og indgreb.
Ved stationsklemrækken  

 skal findes en skriftlig instruks for arbejde på anlægget sammen med en  

 tegning eller anden angivelse af, hvilket beskyttelsesprincip der er anvendt.  

 Ved kontrolboksen (den ydre klemrække) skal være angivet, at der er tale om  

 et beskyttet anlæg.
Instruksen skal oplyse om, hvilke dele af det pågældende  

 udstyr der kan blive berøringsfarlige, og at disse dele ikke må berøres,  

 medmindre alle kablets korer og eventuel kappe er fraisoleret ved begge  

 klemrækker.
Instruksen skal ved anlæg med overspændingsafledere anføre, at  

 alle anlægsdele skal betragtes som berøringsfarlige, når  

 overspændingsaflederne ikke er isat.
Instruksen kan endvidere oplyse om, at  

 arbejdet på berøringsfarlige anlægsdele skal foregå med gummihandsker eller  

 på anden måde isoleret.
9. Regler for dispensation Teleanlæg på eksisterende  

 højspændingsstationer, hvor der skal defineres en sikkerhedsafstand, skal  

 bringes i overensstemmelse med dette cirkulære, så snart det er praktisk  

 muligt.
Alle højspændingsstationerne skal dog straks registreres af  

 teleadministrationerne, og en eventuel udsættelse skal anføres og begrundes i  

 den i afsnit C. 3.2. krævede protokol.
Den enkelte teleadministration kan  

 dispensere fra kravene i dette afsnit C., såfremt det skønnes rimeligt og er  

 forsvarligt, dog med følgende begrænsninger:
D.
Elektromagnetisk induktion (og elektrostatisk påvirkning) fra  

 højspændingslinier 1. Baggrund Grundlæggende er Stærkstrømsreglementet  

 (af 1962 § 416) og CCITT's »Directives concerning the protection of  

 telecommunication lines against harmful effects from electricity lines«.
 2. Yderligere krav For parterne i  

 Nærføringsoverenskomsten af november 1965 (FkT, JTAS, KTAS, P & T m.fl.)  

 gælder yderligere Nærføringsudvalgets vejledninger i behandling af  

 nærføringsproblemer, bekendtgørelse nr. 1 g 2.
KOMMENTARER Cirkulærets opbygning  De 4 afsnit, som cirkulæret er delt op i,  

 udgør selvstændige enheder, der behandler hver sit emne.
Det har ofte været  

 ønsket, at man på eet sted, f.eks. i dette cirkulære, havde samlet regler for  

 alle relevante stærkstrømsforhold.
Dette er grunden til, at bl.a. det rent  

 henvisende afsnit D om nærføringer er taget med, og det er også grunden til,  

 at der i indledningen af hvert afsnit er henvist til en del paragraffer i  

 stærkstrømsreglementet.
Uden at de øvrigt omtales nærmere, og uden at alle  

 relevante paragraffer nødvendigvis er nævnt.
Stærkstrømsreglementet blev  

 revideret samtidigt med at dette cirkulære blev udarbejdet.
De paragrafnumre  

 der henvises til i reglementets første udgave kan være blevet ændret i anden  

 udgave.
Der har imidlertid været kontakt med Elektricitetsrådet, og  

 meningsindholdet i paragrafferne skulle være uændret.
Kommentar til afsnit A.
Generelle forhold over for stærkstrøm  

  Kravene er her stort set overført fra det gamle cirkulære 14 (juni 1961 med  

 ændringsblad af maj 1972), men det er som noget nyt anført, at  

 teleluftledninger og specielt 120-400 kV luftledninger ikke må krydses.
Det  

 har i flere år været praksis at lade sådanne krydsninger foregå i jordkabel,  

 da el-selskaberne ellers ifølge stærkstrømsreglementet skulle beskoste ekstra  

 forstærket fag ved krydsningen.
Anvendelse af luftkabler til foreløbige  

 teleinstallationer på byggepladser o.lign. har imidlertid gjort denne regel  

 nødvendig.
Kravene i relation til brandsikring er taget bort, idet disse  

 forhold behandles i cirkulære 26. Kravene i relation til teleanlæg i  

 højspændingsstationer og i relation til induktion fra højspændingslinier  

 fremgår af afsnit C. og D.
P & T's master regnes ikke for almindelige  

 telebygninger og omfattes ikke af A. 2.4. Kravet i det gamle cirkulære om, at  

 der ikke måtte være ledende gulvbelægninger i større telefoninstallationer,  

 er blevet overflødiggjort i forbindelse med de forstærkede krav til  

 jordforbindelse og ekstrabeskyttelse, der er anført i A. 2.4. og A. 2.5.
 Ad A. 2.4. Der er følgende argumentationer for at forbinde alle stel til  

 jord:
Ad A. 2.5. Bestemmelserne om ekstrabeskyttelse findes i  

 Stærkstrømsreglementets afsnit 10, der definerer ekstrabeskyttelse som  

 »en foranstaltning, der tilsigter beskyttelse mod, at der ved  

 isolationsfejl opstår farlig berøringsspænding på tilgængelige  

 metaldele«.
Der er følgende tilladte former for ekstrabeskyttelse  

 (Stærkstrømsreglementets paragraf 1002):
Kommentar til afsnit B.
Generelle forhold over for lyn og  

 lynstrømme Da man kan regne med, at der ikke længere findes centralledninger på  

 stangrækker, er det gamle cirkulæres pkt.
B.2.c udgået.
De nyere centraltyper  

 med meget elektronisk udstyr og integrerede kredse er meget mere følsomme  

 over for ødelæggelser fra overspændinger end elektromekaniske centraler.
Den  

 samme tendens henimod mere følsomt udstyr gør sig gældende for  

 abonnentudstyr.
Men samtidigt med at man på central- og abonnentsiden således  

 indfører mere følsomt udstyr, er man på liniesiden begyndt at indføre nye  

 kabeltyper med ringere skærmvirkning (tyndere kappe med højere modstand og  

 kapper, der er isoleret fra jord samt kabler helt uden metalkappe). Man kan  

 derfor frygte, at disse 2 udviklingstendenser muligvis tilsammen vil bevirke  

 en stor stigning i antallet af lynødelæggelser.
Dette er ikke blot et  

 fænomen, der er typisk for Danmark, og man er da også fra flere sider (f.eks.  

 CCITT og datamaskinleverandører) gået i gang med at undersøge hele  

 spørgsmålet omkring det elektriske miljø. Der henvises i denne forbindelse  

 til »Lightning Effects on Telecommunication Plant«, Teleteknik,  

 engelsk udgave nr. 1 1974, J.
Allesen-Holm, idet denne artikel indeholder  

 argumentationer, der er benyttet ved udformningen af dette afsnit.
Et  

 skærmløst kabel kan få en vis skærmvirkning, når man jorder nogle af trådene  

 i begge ender af kablet, ligesom man kan få en beskyttelse ved at grave eller  

 pløje stålwire eller uisoleret kobberleder ned langs kablet.
Da skærmløse  

 kabler i reglen vil være under 100 par, vil begge dele formentlig være en  

 forholdsvis kostbar nødløsning og er derfor ikke anført i selve cirkulæret.  

 Det er heller ikke anført, at der muligvis vil være enkelte egne af landet,  

 hvor jordbundsforholdene er så dårlige, at det på grund af for mange  

 beskadigelser bliver for kostbart at anvende skærmløse kabler.
Generelt om  

 lynbeskyttelse kan siges, at den bedste lynbeskyttelse får man ved at sprede  

 lynenergien over så mange ledere som muligt, således at den energi, der løber  

 i den enkelte leder, er så lille, at den ikke kan skade.
Da der er mange  

 indgående kabler til en central, men i reglen kun een jordelektrode, er det  

 vigtigste således at få mellemforbundet kabelkapperne, men en forbindelse til  

 jordelektroden vil naturligvis kunne forbedre forholdet.
Kravene i afsnit B.  

 3. harmonerer med dette og i øvrigt også med kravene i A. 2.4. I forbindelse  

 med udarbejdelsen af cirkulæret er der indsamlet og bearbejdet en del  

 materiale om lyn og kabelødelæggelser i abonnentledninger forårsaget af lyn.  

 Materialet fremgår af tabel 1.
ad kolonne 1. Tallene er et gennemsnit over 9 år.
Der findes ca. 22  

 lyntællestationer spredt over hele landet.
Talmaterialet bearbejdes af Danske  

 Elværkers Forenings Udredningsafdeling (DEFU).
ad kolonne 2. En stor del af disse lyn går fra sky til sky og ikke fra sky  

 til jord.
Kun de sidstnævnte har betydning for de her omtalte forhold.
De  

 såkaldte fronttordenvejr har et større antal lyn til jord end tordenvejr, der  

 skyldes lokal luftopvarmning.
Den sydlige halvdel af Jyllands vestkyst samt  

 Bornholm skulle have et noget større antal fronttordenvejr end resten af  

 landet.
 Tabel 1:
ad kolonne 3. Tællestationerne registrerer lyn inden for et areal på ca.  

 500 km2. Man regner almindeligvis med, at 70% af de talte lyn går til jord.  

 Da begrebet »et lyn« er ret uklart, er tallene afrundet til  

 nærmeste højere tal. ad kolonne 4. Det lave tal for 01-området skyldes, at  

 der i tæt bebyggelse kommer betydelig skærmning fra bygninger, rør, elkabler  

 o.lign., men skyldes også at den gennemgående kortere afstand mellem abonnent  

 og central betyder forholdsvis større abonnentkabler.
Store kabler, og  

 specielt kabler uden pvc-kappe, kan give en vis afledning af (skærmning mod)  

 lynstrømme.
Det ligeledes noget lave tal for centralledningskabler i 05, 06,  

 07 og 08 områderne skyldes formodentlig, at der netop er tale om noget større  

 kabler.
Når et lyn slår ned i jorden, vil lynstrømmen brede sig i jordbunden  

 omkring nedslagsstedet, og papirisolerede kabler i nærheden vil blive  

 påvirket af en del af lynstrømmen, idet der sker en potentialestigning i  

 jordbunden.
Er der tale om et kraftigt lyn, og er afstanden mellem  

 nedslagsted og kabel lille (f.eks. mindre end 10 m), vil påvirkningen måske  

 være så stor, at der opstår en kabelfejl (hul i blykappe, overbrændte tråde  

 o.lign). Er der tale om svagere påvirkning, kan der komme gennemslag, der  

 blot giver anledning til sortsvidning af noget papirisolation, men IKKE giver  

 permanente kabelfejl.
Da kabler ikke tiltrækker lyn, må de fleste  

 påvirkninger være svage, idet kablets gennemslagsspænding (ca. 2kV dc) sætter  

 en undergrænse for registerbar påvirkning.
Man må altså regne med, at der er  

 et betydeligt højere antal overspændinger i kabelnettet, end antallet af  

 kabelfejl giver udtryk for.
Dette forhold har først givet anledning til  

 vanskeligheder ved indførelse af nyere centraltyper, f.eks.
Siemens og Kirk,  

 der har transistorer tæt ved abonnentliniernes L1 og L 2. At der virkelig i  

 kabelnettet optræder et meget større antal overspændinger end statistikkerne  

 over lynkabelfejl i papirisolerede kabler lader formode, bekræftes også af,  

 at der blandt de 140 lynkabelfejl, der var i den sjællandske provins i 1972,  

 og de 48 ESK-lynskader, der registreredes i samme område, var der kun i 2  

 tilfælde mulighed for, at det var samme lynpåvirkning, der gav anledning til  

 begge typer skade.
For polyethylenisolerede kabler uden skærm foreligger kun  

 følgende statistiske materiale:
At der virkelig er tale om så hyppige ødelæggelser af polyethylenisolerede  

 kabler bekræftes i øvrigt af JTAS's erfaringer.
Da de polyethylenisolerede  

 kabler har en gennemslagsspænding på formentlig 50 kV, vil det kun i  

 beskedent omfang være potentialestigninger som ovenfor, der giver anledning  

 til overspændingerne.
På grund af den manglende skærm vil disse kabler  

 imidlertid blive udsat for en betydelig elektrisk induktion fra ladninger i  

 lynbanen, således at der også i disse kabler kommer et stort antal  

 overspændingsbølger.
Hvor et gennemslag gennem en papirisolation og blykappe  

 kun sjældent giver anledning til permanent kabelfejl, vil gennemslag gennem  

 polyethylenisolation uden metalskærm formentlig altid give en permanent fejl.  

 Fejlene vil opstå, hvor isolationsniveauet er lavere, eller der er en eller  

 anden form for uregelmæssighed i kablet, f.eks. i splidsninger, ved skarpe  

 knæk eller i lynsløjfer.
Lynsløjfer kan defineres som en eller flere 180  

 grader bøjninger af kablet i jorden med en bøjningsradius på omkring 0,5  

 meter.
På centralerne vil overspændingerne give anledning til ødelæggelse af  

 halvlederudstyr, men næppe til brand eller eksplosive virkninger.
Da  

 omkostningerne ved reparation af en centralfejl eller en  

 abonnentinstallationsfejl og ved reparation af en kabelfejl f.eks. i en  

 lynsløjfe er af samme størrelsesorden, og der indtil nu foreligger meget lidt  

 konkret materiale om lynsløjfer, har arbejdsgruppen ikke kunnet foreskrive  

 anvendelsen af lynsløjfer.
Derimod ville det være rimeligt, om man forsøgte  

 at udvikle kabeltyper, hvor gennemslag gennem plastisolering ikke gav  

 anledning til permanent fejl.
Brand eller eksplosive virkninger kan kun  

 forventes, når lynet slår ned i centralbygningen eller umiddelbart op ad den.  

 Den indbyrdes forbindelse af alle kabelkapper o.lign. som krævet i A. 2.4. og  

 B. 3. er ikke mindst værdifuld i disse tilfælde.
Hvor det er muligt at  

 tilvejebringe en effektiv metallisk forbindelse mellem bygningens  

 armeringsjern, bør dette udføres, og armeringsjernene tilsluttes  

 jordinstallationen.
Dermed kan lynaflederanlæg i mange tilfælde undværes.  

 Hvor det ikke er muligt at forbinde armeringsjern (f.eks. i elementbyggeri  

 o.lign.) skal der for større centralbygningers vedkommende etableres et ydre  

 lynaflederanlæg.
Dette er analogt til forholdene i A. 2.4. Hvor det er muligt  

 at forbedre jordovergangsmodstanden ved at inddrage fundamentets  

 armeringsjern i jordingssystemet, bør dette gøres.
Er en sådan forbindelse  

 kompliceret, og er det muligt på anden vis at få tilstrækkeligt lav  

 jordovergangsmodstand, kan forbindelserne undværes.
Da lave centralbygninger  

 næppe tiltrækker lynet ud over et område svarende til deres eget grundareal,  

 er det ikke rimeligt at etablere generelle lynaflederbeskyttelser af  

 landcentraler.
Sammenlign med lynhyppighederne pr. kvadratkilometer i  

 ovenstående tabel.
Kommentarer til afsnit C.
Områder med mulighed for forhøjet  

 jordpotentiale Ad C. 2. Tekniske krav.
Der nævnes en minimumsafstand på ca. 500 m mellem  

 telefoncentraler o.lign. og højspændingsstationer.
Dette krav er hovedsagelig  

 begrundet i, at to bygninger med udpræget stjernekabelnet omkring sig ikke må  

 ligge for tæt, idet dette vil bevirke, at man ved  enhver gravning i  

 området skal tage hensyn til den anden part.
Det nævnes, at teleanlægsdele  

 med driftsjordforbindelse ikke må placeres inden for 3 gange  

 sikkerhedsafstanden.
At dette er rimeligt, ses bl.a. af kurven på fig.
A.
Det  

 må her erindres, at mange mellemforstærkere etc. har overspændingsafledere  

 mellem tråde og driftsjorden.
De tyske krav i VDE 0800 anfører en grænse på  

 300 m.
Det nævnes, at tilgængelige teleanlægsdele som kabelskabe ect. ikke må  

 anlægges inden for sikkerhedsafstandene og heller ikke inden for 15 m's  

 afstand fra tracemidten af disse højspændings-systemers luftledninger.
Dette  

 krav er begrundet i, man bør undgå hyppige arbejdspladser inden for  

 sikkerhedsafstandene, og i at man bør undgå kabelkoncentrationer under  

 traceerne.
KTAS har haft en del skader som følge af, at byggekraner har  

 berørt højspændingsluftledninger.
Ad C. 2.1. Sikkerhedsafstande ved højspændingsstationer o.lign.
Det  

 nævnes, at alle højspændingsstationer med driftsspænding større end 60  

 kV (det vil hovedsageligt sige alle 120 kV og 150 kV stationer) skal have  

 teleinstallationen beskyttet, uanset om jordpotentialet overhovedet kan  

 overstige 430 Veff.
Der er 4 grunde til dette:
Der nævnes en »sikkerhedsafstand fra hegn eller anden ydre  

 afgrænsning«.
Det, der egentlig skulle måles til, var den yderste  

 stationsanlægsdel, der var effektivt forbundet til stationens jordingsanlæg.  

 Dette vil oftest være hegnet, men kan også være stationens jordelektroder  

 (ringjordelektrode). Da hegnet er det eneste, teleadministrationernes  

 personale umiddelbart kan se, benyttes dette.
Det nævnes, at  

 sikkerhedsafstanden for stationer med jordpotentialer op til 1500 Veff skal  

 være 35 meter fra hegn.
Dette valg skyldes hovedsageligt, at der fra NESA er  

 modtaget oplysning om følgende 2 forhold:
På fig.
B er i nomogramform vist kurven fra fig A, idet det for  

 forskellige stationspotentialer kan ses, hvilken sikkerhedsafstand der skal  

 holdes for netop at få 650 Veff.
På fig.
C er vist det tilsvarende teoretiske  

 forløb for en cirkulær pladeelektrode i nomogramform analogt til fig B, men  

 som ekstra parameter er medtaget elektrodens areal.
Det ses, at der er en  

 overensstemmelse mellem det praktisk erfarede nomogram fig.
B og det  

 teoretisk fig.
C.
Uden et kendskab til størrelsen af de stationer NESA har  

 målt på og fået gennemsnitskurven fra - fig.
A - var en sammenbygning af de 2  

 nomogrammer ikke muligt.
Nomogrammet i cirkulæret (fig. 1) er en sådan  

 sammenbygning ud fra den forudsætning, at NESA's stationer har arealer  

 svarende til arealet af en cirkel med radius på 50 meter.
Denne værdi er  

 muligvis ikke i overensstemmelse med stationernes totale grundareal, men dels  

 ligger den tætteste del af jordingsanlægget nogle steder trukket lidt tilbage  

 fra hegnet, dels har NESA en praksis med ikke at sætte hegnet helt ud i skel,  

 men har 5-10 meters afstand.
Nomogrammet i cirkulæret er bevidst tegnet så  

 grovkornet, at ingen skulle kunne forledes til at aflæse for detaljeret.
NESA  

 nævnes en hel del gange i denne argumentation.
Dette er vel også rimeligt,  

 idet arbejdsgruppen har modtaget nævnte materiale fra NESA.
Det må i denne  

 forbindelse erindres, at netop NESA har et antal 120 kV stationer i tæt  

 bebyggede område i den telefonmæssige tæt udbyggede omegn om København.
Det  

 vil i øvrigt være meget sjældent, at nomogrammet skal benyttes til at finde  

 en større sikkerhedsafstand, idet en meget stor station normalt vil have let  

 ved at få en lille jordovergangsmodstand, og dermed vil have et lavt  

 jordpotentiale.
Nomogrammet er i høj grad taget med for at få markedet, at  

 stationspotentiale og stationsareal har lige stor betydning for fordelingen  

 af potentialet i jorden omkring stationen.
Nomogrammet forudsætter nogenlunde  

 homogene jordbundsforhold under stationen.
På Bornholm og lignende steder,  

 hvor der er klippegrund et lille stykke nede, er det eneste rimelige at finde  

 sikkerhedsafstanden ved målinger. Ældre stationer vil ofte have lavere  

 jordovergangsmodstand, end helt nye stationer, på grund af det større antal  

 stærkstrømskabler, der går ud fra stationen.
Det nævnes, at der på 50 kV og  

 60 kV stationer ikke skal træffes beskyttelsesforanstaltninger.
Dette er i  

 overensstemmelse med nærføringsreglerne, og i øvrigt ganske rimeligt, på  

 grund af den meget ringe sandsynlighed, der er for fejlkombinationer, som  

 fører til store jordstrømme i disse højspændingsnet.
Det kan måske virke  

 paradoksalt, at stærkstrømsreglementet arbejder med maksimumsgrænsen 430 Veff  

 INDEN FOR hegn, mens der udenfor arbejdes med grænsen 650 Veff.
Der er ikke  

 uoverensstemmelser med Stærkstrømsreglementet, og forholdet har været  

 forelagt Nærføringsudvalget, der har godkendt værdien og godkendt, at man i  

 princippet 35 m fra hegn kan komme op på denne værdi ved stationer med i C.  

 2.1. anførte maksimale areal og potentiale.
Ad C. 2.2. Sikkerhedsafstand ved højspændingsmaster.
Der sættes en  

 sikkerhedsafstand på 15 m fra alle master med driftsspænding over 60 kV.  

 CCITT nævner et sted 10 m, 15 m har været brugt i praksis her i landet i en  

 årrække og bør ikke ændres.
Det drejer sig om alle master, uanset om de er  

 forsynet med potentialestyring eller ej, idet en undersøgelse hos NESA havde  

 vist, at den potentialefordeling man i praksis får om en mast, ikke  

 påvirke så meget, som man kunne vente af potentialestyringen, og at denne på  

 mange måder kunne betragtes som virkningsløs.
De 15 m er tilstrækkelige.  

 Ganske vist får en mast ved en given fejlstrøm (og endda fejlstrøm fra 2  

 sider) på grund af sin - i forhold til stationen - meget større  

 jordovergangsmodstand et meget større potentiale, men på grund af  

 størrelsesforholdene (et mastefundament kan opfattes som en station med en  

 radius på 1 m) aftager potentialet, som antydet ovenfor, meget hurtigt med  

 afstanden.
Ad C. 3.2. Krav til teleadministration.
Det nævnes, at  

 teleadministrationen skal protokolføre de enkelte stationer.
Disse krav er  

 analoge med de krav, der stilles, når der er tale om nærføringer (se  

 Nærføringsudvalgets vejledninger). Der er stræbt at få udformet kravene,  

 således at den administration, der bliver tale om, bliver så enkel og klar  

 som mulig.
Det anbefales, at teleadministrationerne i deres kortmateriale  

 markerer de områder, der er inden for sikkerhedsafstande, da dette er en  

 forudsætning for at kunne undgå at etablere grensplidsninger i områderne.
Ad C. 4.1. Principper for sikkerhedsforanstaltninger på højspændingsstationer o.lign.
Generelt.
Overspændingsafledere må benyttes  

 på stationer, når andre muligheder ikke er gennemførlige.
Der tænkes her  

 bl.a. på PABC'er inde på stationsområder, i tilfælde hvor telefonsystemet  

 kræver jævnstrømssignalering fra central til PABC.
En skilletransformator med  

 dobbeltrettet højspændingssikret impulsoverdrager kan formentlig konstrueres,  

 men da sådanne ikke har været afprøvet i praksis, må der efter gruppens  

 mening levnes en udvej: Overspændingsaflederne.
Overspændingsafledere synes i  

 øvrigt i tidens løb at have været i miskredit.
Dette skyldes bl.a., at man  

 har anset dem for upålidelige, men de nye gas/vacuumtyper, f.eks. fail safe  

 typerne synes at være et væsentligt teknologisk fremskridt.
For at få  

 erfaring med hensyn til denne usikkerhed foreskrives en periodisk udskifting,  

 der vel så med tiden vil kunne vise, om den er berettiget.
En anden grund til  

 modviljen mod overspændingsafledere er den noget kritiske installation, der  

 afspejles i de udførlige krav i afsnit C. 4.4.
Ad C. 4.2. Kabelindføring.
Ordet kontrolboks: Det har ikke været muligt at  

 finde et bedre ord.
Kontrolbokse skal anbringes mindst 2 m fra nærmeste  

 højspændingskabel og 15 m fra nærmeste mast, der hører til den pågældende  

 station.
Kravet med hensyn til højspændingskablerne skyldes, at disses  

 metalkapper trækker stationspotentialet ud i en »tunge« langs med  

 sig, væsentlig længere ud end angivet på kurven i fig.
A.
Disse tunger er  

 heldigvis ikke særlig brede.
Ad C. 4.3.1. Beskyttelse med skilleudstyr.
Det nævnes, at der højst må  

 være 1 m mellem den klemrække, hvor det specielt isolerede kabel terminerer  

 på stationen og skilletransformatorerne o.lign., samt at disse dele skal være  

 i samme rum.
Baggrunden for dette krav er ønsket om at få en let overskuelig  

 og let kontrollerbar installation, men også et ønske om at undgå, at den  

 specielle isolation spredes over et stort område og på for mange forskellige  

 materialedele.
Ad C. 4.3.2. Beskyttelse med fuldisoleret udstyr.
Det nævnes, at  

 fuldisoleret udstyr, og det vil sige det helisolerede telefonapparat med  

 tilhørende stik, apparatledning, klemkasser m.m., højst må være 5 m fra  

 klemrækken, skal være i samme rum som denne, og at alt skal være fuldt  

 synligt.
Dette krav skyldes som ovenfor nævnt ønsket om at undgå, at den  

 specielle isolation spredes over for stort et område og på meget forskelligt  

 udstyr, med deraf følgende mulighed for at der et enkelt sted - ved en  

 fejltagelse - bliver monteret almindeligt, ikke højspændingsisoleret  

 materiel.
Der kan altså vælges frit mellem skilletransformator med  

 impulsoverdragelser og det fuldisolerede udstyr.
Der er følgende 2 grunde  

 til, at der ikke er anført, at transformatoren skulle være den eneste  

 tilladte:
Ad C. 4.4. Beskyttelse med overspændingsafledere.
Overspændingsafledere i  

 kontrolboks skal anbringes mindst 3 gange sikkerhedsafstanden fra hegn.  

 Baggrunden for dette krav skulle fremgå af kurven på fig.
A.
Det ses, at  

 tændte overspændingsafledere selv anbragt 3 gange sikkerhedsafstanden fra  

 hegn vil kunne overføre potentialer til det fjerne ledningsnet.
Ad C. 4.4.2. Krav til kablets ledere.
Her nævnes et mindstekrav til  

 modstanden i kablet mellem overspændingsaflederne på station og udenfor.  

 Baggrunden for dette krav er følgende: Fig.
D viser en højspændingsstation  

 under fejl.
Der er vist en enkelt af trådene i indføringskablet.
Det  

 forudsættes, at trådene 2 overspændingsafledere fungerer, og der ses normalt  

 bort fra det spændingsfald af størrelsesordenen 10 V, der da vil være over  

 dem.
Stationspotentialet er uafhængigt af teleinstallationen og er V volt.  

 Montører ved kontrolboks eller på stationen vil være beskyttet af  

 overspændingsaflederne (V1 og V2). Selve kontrolboksens potentiale kan  

 imidlertid være stort (V3). Med de på figuren viste eksempler på  

 modstandsværdier vil et 10 pars kabel (20 tråde) have en modstand på 0,25  

 ohm, og kontrolboksens potentiale bliver altså 95% af stationens.
Er  

 kontrolboksens overgangsmodstand til jord for stor eller har kablet for mange  

 tråde med for lille modstand, vil personale på centralen altså kunne komme ud  

 for en farlig spænding V4 og de må beskyttes med overspændingsafledere mellem  

 de pågældende ledere og centraljord.
Idet stationens jordovergangsmodstand og  

 modstanden i det specielt isolerede kabel er kendte, kan kontrolboksens  

 jordovergangsmodstand måles fra stationen.
Det er muligt at forøge  

 indføringskablets trådmodstande ved at indskyde modstande, men disse bør  

 dimensioneres til de strømme, der vil kunne optræde, og således at  

 koreparrenes modstandstolerance opfylder cirkulære 9 A.
Det vil her være  

 enklere at anvende et kabel med forholdsvis lille tråddiameter.
Ad C. 5.1. Principper for sikkerhedsforanstaltninger omkring  

 højspændingsstationer.
Kabler, der blot fører transit forbi en  

 højspændingsstation, skal ikke beskyttes, før der er mulighed for, at  

 jordpotentialet kan overstige 1500 Veff.
Dette er en høj spænding, men den  

 vil næppe give anledning til berøringsfare, idet telekabler har en  

 gennemslagsspænding, der gennemgående ligger over denne værdi, og idet kabler  

 med metalkappe i øvrigt selv vil medvirke til at trække potentialet  

 umiddelbart omkring kablet noget ned.
At der ikke bør være  

 afgreningssplidsninger, er i overensstemmelse med, at der ikke må være  

 hyppige arbejdspladser (afsnit C. 2.: »anlægsdele, hvori der med  

 mellemrum foretages indgreb«) inden for sikkerhedsafstande.
Ad.
C. 5.2. Tilgængelige teleanlægsdele.
Der kræves en afstand på 3 gange  

 sikkerhedsafstanden til de ydre overspændingsafledere i forbindelse med  

 beskyttelse af almindelige abonnenter, der bor for tæt ved stationen hegn.  

 Dette er i overensstemmelse med de ovenfor anførte krav til  

 overspændingsafledere, se fig.
A.
Når der her tillades radiatorrør som jord,  

 skyldes det, at man derved undgår farlige spændinger mellem teludstyr og de  

 lettest berørlige metaldele i huset.
Normalt (til ale andre formål) er  

 radiatorrør en dårlig jord.
Ad C. 7. Krav til materiel.
Telefonapparater på højspændingsstationer skal  

 forsynes med knækdæmpere, når der anvendes overspændingsafledere.
Baggrunden  

 for dette er, at overspændingsaflederne på trådparret ikke nødvendigvis  

 tænder helt samtidigt.
Moderne telefonapparater har i øvrigt alle  

 knækdæmpere.
Ad C. 8.1. Krav til inspektion og reparation ved højspændingsstationer med  

 isoleringsudstyr.
En installation skal, når den er etableret, ikke  

 nødvendigvis kontrolmåles for isolationsfejl med den krævede prøvespænding (4  

 kV). Dette kan begrundes med, at der i afsnit C. 4.2. stilles ret strenge  

 krav til selve indføringen af kabel og til dettes placering, og at der i  

 afsnit C. 4.3.1. og afsnit C. 4.3.2. stilles ret stramme installationskrav.  

 Det er fuldt tilstrækkeligt f.eks. med et ohmmeter at konstatere, at der er  

 lavet direkte fejl eller skader på isoleringen under arbejdet.
Ad C. 8.2. Højspændingsstationer med overspændingsafledere.  

 Overspændingsafledere skal udskiftes en gang årligt.
Dette krav hænger sammen  

 med den ovenfor nævnte usikkerhed over for overspændingsafledere.
Kommentarer til D.
Elektromagnetisk induktion (og elektrostatisk  

 påvirkning) fra Højspændingslinier  Dette afsnit henviser blot til andre  

 regler, men er taget med fordi arbejdsgruppen finder, at det for oversigtens  

 skyld er vigtigt at have alle stærkstrømsforhold samlet i cirkulæret.
Såfremt  

 der her i landet indføres vekselstrømsdrevne jernbaner, eventuelt med  

 tyristorstyrede lokomotiver, vil teleadministrationerne møde en ny type  

 nærføring.
CCITT har behandlet emnet ret indgående, men arbejdsgruppen har  

 ikke fundet det rimeligt på nuværende tidspunkt at tage noget med om dette  

 emne.
 (* 1) Ikke tilstrækkeligt oplyst for abonnentkabler, men for  

 centralledningskabler og Bf-kabler: 0,5 og i et område omkring Videbæk i  

 07-området for abonnentkabler: 4,9. Området omkring Videbæk havde i 1972:  

 2212 lyntællinger.
 (* 2) I konsekvens af ændret arbejdsdeling på telekommunikationsområdet  

 pr. 1.1.1991 ophæves cirkulæret som statslig forskrift, idet ansvaret for  

 disse bestemmelser, der vedrører interne forhold i Tele Danmark A/S, er  

 overgået til dette selskab.
