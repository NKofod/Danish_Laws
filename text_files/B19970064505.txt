I medfør af § 5, stk. 4, og § 6, stk. 2 i lov nr. 392 af 10. juni 1997 om tildeling og anvendelse af nummerressourcer m.v., fastsættes:
 § 1.  Fast operatørvalg skal være muligt i offentlige  

 telenet eller teletjenester tilhørende udbydere med en stærk markedsposition  

 inden den 1. januar 1999.
Stk. 2.  Telestyrelsen kan undtagelsesvis fravige den i  

 stk. 1 fastsatte frist for så vidt angår mindre omfattende dele af de  

 omfattede offentlige telenet eller teletjenester, i det omfang udbyderen  

 fremlægger dokumentation for, at det ikke vil være teknisk muligt at  

 overholde den i stk. 1 fastsatte frist.
Dokumention herfor skal være forelagt  

 Telestyrelsen senest 1. januar 1998.
 § 2.  Ved fastlæggelsen af om en udbyder af offentlige  

 telenet eller teletjenester har en stærk markedsposition, jf. den i § 5, stk.  

 1, i lov om tildeling og anvendelse af nummerressourcer m.v. nævnte  

 forpligtelse til at imødekomme alle rimelige anmodninger om indgåelse eller  

 ændring af samtrafikaftaler med sigte på gennemførelse af operatørforvalg og  

 fast operatørvalg, tager Telestyrelsen udgangspunkt i udbyderens andel af den  

 samlede omsætning m.v. på et af følgende markeder:
 Stk. 2.  Fastlæggelsen af om en udbyder af offentlige  

 telenet eller teletjenester har en stærk markedsposition, og som følge heraf  

 er forpligtet til at indgå samtrafikaftaler om operatørforvalg, fast  

 operatørvalg eller nummerportabilitet til ikke-diskriminerende og  

 omkostningsbaserede samtrafikpriser m.v., sker på grundlag af reglerne i lov  

 om konkurrenceforhold og samtrafik i telesektoren samt administrative  

 forskrifter udstedt i medfør heraf, jf. § 5, stk. 5, og § 10, stk. 2, i lov  

 om tildeling og anvendelse af nummerressourcer m.v.
 Stk. 3.  Ved markedet for fastnettjenester forstås i  

 denne bekendtgørelse markedet for tjenester, hvis ydelse helt eller delvist  

 består i transmission og rutning af signaler gennem faste offentlige telenet.
 Stk. 4.  Ved markedet for mobilkommunikationstjenester  

 forstås i denne bekendtgørelse markedet for tjenester, som består af  

 etablering af radioforbindelse fra en mobilabonnent, og hvor fremføring helt  

 eller delvist foregår via mobilkommunikationsnet.
 § 3.  Bekendtgørelsen træder i kraft den 25. august  

 1997.
