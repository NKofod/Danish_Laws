Betænkning afgivet af Erhvervsudvalget  

 den 8. april 1999 Betænkning over Forslag til lov om ændring af lov om  

 værdipapirhandel m.v.
(Regelforenkling, overtagelsestilbud, tavshedspligt og  

 partsbegreb, koncerninterne transaktioner, præcisering af  

 Finanstilsynets adgang til at indhente oplysninger) Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 Endvidere har udvalget modtaget skriftlige henvendelser  

 fra Dansk Industri og  Jesper Lau Hansen, Københavns Universitet.
 Der er af økonomiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Ventres, Det Konservative Folkepartis, Dansk Folkepartis,  

 Centrum-Demokraternes, Det Radikale Ventres, Fremskridtspartiets og  

 Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget indstiller lovforslaget til  

vedtagelse med de under nr. 1-9 stillede ændringsforslag.
 Som anført ved behandlingen af lovforslagene om  

 ændring af de øvrige finansielle tilsynslove i efteråret  

 1998 finder mindretallet ikke, at der er fundet en tilfredsstillende  

 løsning på spørgsmålet om rækkevidden af  

 Finanstilsynets tavshedspligt.
Ændringsforslag Af	økonomiministeren, tiltrådt af  

udvalget:
Til § 1 1) Efter nr. 1 indsættes som nyt nummer:
 »01.
 2) Efter nr. 2 indsættes som nye numre:
 »02.
03. I § 6, stk. 7, ændres »Kongeriget Danmarks  

 Hypotekbank og Finansforvaltning« til: »Finansstyrelsen.«« 3) Efter nr. 11 indsættes som nyt nummer:
 »04.
 4) I den under nr. 13 foreslåede affattelse af  

§ 55, stk. 4, 1. pkt., udgår ordene »til den pågældende  

 værdipapircentral«.
 5) Efter nr. 14 indsættes som nyt nummer:
»05. I § 62, stk. 1, nr. 1, ændres  

 »Kongeriget Danmarks Hypotekbank og Finansforvaltning« til:  

 »Finansstyrelsen«.« 6) Nr. 17 affattes således:
 »17.
»Stk. 2. I tilfælde af konkurs, betalingsstandsning  

 eller lignende i en virksomhed omfattet af stk. 1 ophører den i samme  

 stykke nævnte tilslutningsaftale med omgående virkning og dermed  

 retten til at foretage indrapportering til registrering i en  

 værdipapircentral.
Medmindre andet aftales, overtager  

 værdipapircentralen herefter indrapporteringen til registrering  

 på berørte konti i en periode på højst 4  

 måneder, hvorefter kontohaverens registreringer overføres til  

 konto hos den enkelte udsteder.
Finanstilsynet kan fastsætte  

 nærmere regler om fremgangsmåden i forbindelse med ophøret  

 af en tilslutningsaftale som nævnt i 1. pkt. samt i forbindelse med  

 overførsel af en kontohavers registreringer til konto hos en udsteder  

 som nævnt i 2. pkt.« Stk. 2 bliver herefter stk. 3.« 7) I det under nr. 19 foreslåede § 84 b, stk.  

 5, ændres »lovens  

 fremsættelse.« til: »den 17. december 1998. « 8) Efter nr. 21 indsættes som nyt nummer:
 »06.
 9) Efter nr. 23 indsættes som nyt nummer:
 »07.
 Af	økonomiministeren tiltrådt af et flertal:  

 (S, V, KF, DF, CD, RV, FP og KRF):
Til § 2 10) § 2 affattes således:
»§ 2 Stk. 1. Loven træder i kraft den 1.  

 maj 1999.
Stk. 2. For aktionærer, der den 12. marts 1999  

 opfylder betingelserne for at være omfattet af § 31, stk. 1, nr. 5, men  

 ikke nr. 1-4, indtræder indløsningsforpligtelsen først,  

 når en af bestemmelserne i nr. 1-4 er opfyldt.
Det er en betingelse, at  

 aktionæren inden den 1. august 1999 har anmeldt sin besiddelse til den  

 fondsbørs, hvor aktierne er noteret, samt at fondsbørsen har  

 foretaget en efterprøvning af, at anmelderen er omfattet af 1. pkt. og  

 har meddelt dette til anmelderen.
Stk. 3. Overdragelser i perioden fra den 12. marts 1999  

 til den 1. maj 1999, der opfylder betingelserne for at være omfattet af  

 § 31, stk. 1, nr. 5, medfører indløsningspligt i henhold til §  

 31 som ændret ved § 1, nr. 7-9. Tidsfristen for afgivelse af tilbud i  

 henhold til bekendtgørelse nr. 333 af 23. april 1996 regnes fra den 1.  

 maj 1999.« Bemærkninger Til nr. 1, 2 og 5 De foreslåede ændringer er en konsekvens af  

 lov nr. 903 af 16. december 1998 om afvikling af Kongeriget Danmarks  

 Hypotekbank og Finansforvaltning, der medfører, at Hypotekbankens  

 låne- og udlånsaktiviteter bringes til ophør pr. 1. januar  

 1999, og at alle bestående engagementer afvikles over en  

 årrække, hvorefter institutionen Kongeriget Danmarks Hypotekbank  

 og Finansforvaltning nedlægges.
Alle Hypotekbankens øvrige  

 aktiviteter videreføres uændret i en ny statsstyrelse, der  

 oprettes med virkning fra 1. januar 1999 under navnet Finansstyrelsen.
Til nr. 3 I henhold til lovens § 62 har Finansstyrelsen (tidligere  

 Kongeriget Danmarks Hypotekbank og Finansforvaltning) ret til at foretage  

 indrapportering til en værdipapircentral, dvs. adgang til at være  

 kontoførende institut.
Denne adgang er allerede udnyttet.
Finansstyrelsen har i medfør af  

 værdipapirhandelslovens § 4 adgang til at rette henvendelse til  

 offentligheden og tilbyde sig som køber, sælger eller formidler  

 af værdipapirer.
Finansstyrelsen har på det grundlag hidtil  

 foretaget postordresalg af statsobligationer og statsgældsbeviser  

 på den måde, at kunden indbetaler et beløb til  

 Finansstyrelsen, som indkøber de ønskede værdipapirer hos  

 Dan- marks Nationalbank og derefter som kontoførende institut  

 indrapporterer til registrering i en værdipapircentral.
Såfremt  

 en kunde ønsker at sælge værdipapirer, rettes henvendelse  

 til Finansstyrelsen, som formidler et tilbagesalg til Nationalbanken, mod at  

 salgsprovenuet indsættes på kundens pengekonto.
 Som led i omlægning af arbejdsgangene  

 planlægger Finansstyrelsen imidlertid som kontoførende institut  

 på vegne af egne kunder i forbindelse med kundernes salg af  

 værdipapirer at frigive papirerne ved salg til Finansstyrelsen, mod at  

 salgsprovenuet tilgår kundens egen pengekonto.
 Finansstyrelsen ønsker derfor også at kunne  

 cleare og afvikle transaktioner på vegne af tredjemand, dvs. være  

 afviklingsansvarlig i en clearingcentral.
 For at sikre, at Finansstyrelsen selv kan forestå  

 afviklingen, foreslås bestemmelsen justeret således, at  

 også Finansstyrelsen kan cleare og afvikle transaktioner på vegne  

 af tredjemand.
Forslaget har ikke til hensigt at ændre grundlaget  

 for Finansstyrelsens køb og salg af statsobligationer og  

 statsgældsbeviser.
Finansstyrelsens forretningsomfang på dette  

 område indgik som en del af den i 1995 gennemførte  

 børsreform.
Til nr. 4 Ændringen er alene af redaktionel karakter.
Til nr. 6 Ved et kontoførende instituts konkurs har det  

 lovgivningsmæssigt været forudsat, at de konti, for hvilke det  

 pågældende institut er registreret som kontoansvarlig, straks  

 overføres til andre kontoførende institutter.
I praksis har det imidlertid vist sig, at en sådan  

 overførsel af konti ikke har været mulig, da andre  

 kontoførende institutter ikke har ønsket at påtage sig  

 ansvaret for disse konti.
For at sikre anmeldelsesadgang til de  

 berørte VP-konti og beholdninger samt indrapporteringsadgang for  

 udstedere har det været nødvendigt at acceptere, at de  

 pågældende bobestyrere indtil afslutningen af konkursen fungerede  

 som »kontoførende institut« for de tilbageblevne kontohavere   uden at boet i  

 henhold til lovens § 62, stk. 1, havde ret til at udøve virksomhed som  

 kontoførende institut eller er omfattet af de gældende  

 erstatningsordninger efter lovens §§ 80-82.
Forslaget fastslår, at retten til at foretage  

 indrapportering til registrering i en værdipapircentral ophører  

 i tilfælde af konkurs, betalingsstandsning eller lignende i en af de af  

 lovens § 62, stk. 1, og § 63 omfattede virksomheder.
Efter ophøret af  

 retten til at foretage indrapportering kan opgaven som kontoførende  

 institut efter aftale overgå til et andet kontoførende institut.  

 Indgås der ikke en sådan aftale, er den pågældende  

 værdipapircentral forpligtet til at overtage opgaven, indtil den  

 enkelte kontohaver har fundet sig et andet kontoførende institut.  

 Herved tilsikres, at der altid vil være et kontoførende  

 institut, således at der altid kan foretages registreringer på  

 kontoen.
Den pågældende værdipapircentral overtager  

 indrapporteringen til registrering på berørte konti i en periode  

 på op til 4 måneder, således at den enkelte kontohaver er  

 sikret tilstrækkelig tid til at finde et andet kontoførende  

 institut.
Efter udløbet af de 4 måneder vil eventuelle  

 tilbageblevne kontohaveres registreringer skulle overføres til  

 individuel konto hos den enkelte udsteder.
Såfremt udstederen ikke har  

 tilslut- ningsaftale som kontoførende institut, overføres  

 registreringerne til det kontoførende institut, som udstederen har  

 aftalt træder i udstederens sted, jf. bekendtgørelsen om  

 registrering m.v. af fondsaktiver i en værdipapircentral.
Det forudsættes, at den  pågældende  

 værdipapircentral i tilfælde af en tilslutningsaftales  

 ophør som følge af konkurs, betalingsstandsning eller lignende  

 straks underretter kontohavere og udstedere om ophøret samt oplyser om  

 virkningerne heraf.
Der gives samtidig Finanstilsynet mulighed for at  

 fastsætte nærmere regler om fremgangsmåden i forbindelse  

 med ophøret af en tilslutningsaftale samt om overførsel af den  

 enkelte kontohavers registreringer til individuel konto hos den enkelte  

 udsteder.
Til nr. 7 Ændringen er alene af redaktionel karakter.
Til nr. 8 og 9 Der er tale om konsekvensrettelser som følge af  

 lovforslagets § 1, nr. 15, hvorefter lovens § 62, stk. 1, nr. 3,  

 ophæves.
Til nr. 10 Det foreslås, at loven træder i kraft den 1.  

 maj 1999.
 § 2, stk. 2 og 3, er en overgangsbestemmelse  

 vedrørende lovforslagets § 1, nr. 7. Vedrørende stk. 2 henvises  

 indledningsvis til bemærkningerne til lovforslagets § 1, nr. 7.
Stk. 2 foreslås affattet således, at flere  

 hensyn søges forenet.
Bestemmelsen skal give en aktionær med  

 bestemmende indflydelse, der i tillid til den eksisterende § 31 har erhvervet  

 en aktiepost på mellem en tredjedel og 50 pct. i et selskab, en  

 uændret retstilstand.
Endvidere varetages mindretalsaktionærernes  

 interesse ved, at overgangsbestemmelsen begrænses til de  

 aktionærer, der har mulighed for at udøve bestemmende  

 indflydelse.
Endelig er der ved udformningen af overgangsbestemmelsen taget  

 hensyn til, at den skal være administrerbar.
Bestemmelsen indebærer, at de hidtidige regler om  

 indløsningspligt fortsat er gældende for de aktionærer,  

 som den 12. marts 1999 havde mulighed for at udøve bestemmende  

 indflydelse over et selskab, såfremt aktionæren besidder mere end  

  33 1/3 pct. af stemmerettighederne, men ikke er omfattet af de  

 nuværende regler om indløsningspligt.
Den aktionær, der  

 besidder mere end  33 1/3 pct. af stemmerettighederne, men som ikke den 12.  

 marts 1999 havde mulighed for at udøve bestemmende indflydelse, vil  

 ikke være omfattet af overgangsbestemmelsen, hvilket betyder, at hvis  

 aktionæren opnår mulighed for at kunne udøve bestemmende  

 indflydelse, skal der gives indløsningstilbud til  

 mindretalsaktionærerne.
Overgangsbestemmelsen gælder udelukkende for de  

 aktionærer, der den 12. marts 1999 besad mere end  33 1/3 pct. af  

 stemmerettighederne og havde mulighed for at udøve bestemmende  

 indflydelse.
En overdragelse af en sådan aktiepost betyder  

 således, at erhververen bliver omfattet af de nye regler om  

 indløsningspligt.
For at være omfattet af overgangsbestemmelsen  

 kræves det, at aktionærer, der mener, at de er omfattet af  

 overgangsbestemmelsen, inden den 1. august 1999 skal anmelde sig til den  

 fondsbørs, hvorpå aktierne er noteret.
Herefter skal  

 fondsbørsen tage stilling til, hvorvidt betingelserne for at  

 være omfattet af undtagelsesbestemmelsen er opfyldt.
Herved  

 undgås, at der senere opstår tvivl om, hvorvidt  

 overgangsbestemmelsens betingelser var opfyldt.
 Anmeldelsen er henlagt til en fondsbørs, idet det  

 allerede i dag er den pågældende fondsbørs, der tager  

 stilling til, hvorvidt en given situation medfører pligt til at afgive  

 indløsningstilbud.
 De af en fondsbørs trufne afgørelser kan  

 efter de almindelige regler indbringes for Fondsrådet.
I henhold til stk. 3 medfører overdragelser i  

 perioden fra den 12. marts 1999 til den 1. maj 1999 indløsningspligt i  

 henhold til forslagets § 31, hvis overdragelsen medfører, at  

 erhververen kommer til at kunne udøve bestemmende indflydelse over  

 selskabet og kommer til at besidde mere end en tredjedel af  

 stemmerettighederne.
I henhold til bekendtgørelse nr. 333 af 23. april  

 1996 skal erhververen senest 4 uger efter erhvervelsen afgive  

 indløsningstilbud.
Denne frist regnes i henhold til stk. 3 fra lovens  

 ikrafttræden.
