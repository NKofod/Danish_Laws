Udtalt, at Registertilsynet ingen indvendinger havde imod, at en  

 kommune videregav oplysninger fra kommunens erhvervsregister i bogform, på  

 diskette og på Internet *Lyngby-*Taarbæk Kommune anmodede Registertilsynet om en vurdering af  

 kommunens planer om at udgive et erhvervsregister i bogform, på diskette og  

 på Internet.
 Registeret indeholdt oplysninger om den enkelte virksomheds branche,  

 firmanavn, adresse, by og størrelseskode.
 Kommunen udarbejdede erhvervsregisteret på baggrund af oplysninger fra  

 Danmarks Statistiks Centrale Erhvervsregister, Mostrups Vejviser, Kraks  

 Vejviser samt ud fra lokalkendskab.
 På Registertilsynets forespørgsel oplyste Danmarks Statistik, at man intet  

 havde at indvende imod, at *Lyngby-*Taarbæk Kommunes erhvervsregister blev  

 gjort offentligt tilgængeligt i såvel bogform som via Internet.
Danmarks Statistik oplyste endvidere, at offentlige myndigheder til  

 private som hovedregel ikke måtte videregive oplysninger, der var modtaget  

 fra Det Centrale Erhvervsregister, i større omfang end fastsat i § 11 i  

 erhvervsregisterloven.
Denne bestemmelse angiver, hvilke oplysninger der kan  

 udleveres fra erhvervsregisteret til private.
 Registertilsynet fandt, at *Lyngby-*Taarbæk Kommunes erhvervsregister var  

 omfattet af lov om offentlige myndigheders registre § 1, stk. 1, idet der i  

 registeret indgik oplysninger om personligt ejede virksomheder.
Da der efter det oplyste ikke ville indgå oplysninger af fortrolig  

 karakter, fandt Registertilsynet, at registeret var undtaget fra kravet om  

 fastsættelse af forskrifter.
Registeret kunne derfor anmeldes til  

 Registertilsynet i medfør af lov om offentlige myndigheders registre § 8 b.
Registertilsynet havde i øvrigt ingen indvendinger imod, at  

 *Lyngby-*Taarbæk Kommune videregav oplysninger fra kommunens erhvervsregister  

 i bogform, på diskette og på Internet.
Det var imidlertid en forudsætning, at  

 videregivelsen kun omfattede offentligt tilgængelige oplysninger, samt at  

 oplysninger, der var modtaget fra Det Centrale Erhvervsregister, ikke blev  

 videregivet i større omfang end fastsat i § 11 i erhvervsregisterloven.
 Registertilsynets Årsberetning 1996 side 59.
