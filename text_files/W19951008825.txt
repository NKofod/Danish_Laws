 Anmeldte navne kunne ikke registreres på grund af manglende  

 navneegenskab.
Advokat Thomas O.
Berg har i skrivelse af 26. juli 1994 på vegne CADMIUM  

 INVEST A/S (nu ALPHAMED A/S) klaget over, at Erhvervs- og Selskabsstyrelsen i  

 skrivelse af 30. juni 1994 (j.nr. 94-38.477) har afvist at registrere nogle  

 nærmere bestemte binavne til ALPHAMED A/S.
 Sagens omstændigheder:
Den 16. juni 1994 anmeldte advokat Thomas O.
Berg på vegne CADMIUM INVEST  

 A/S (nu ALPHAMED A/S) 48 binavne til registrering.
Binavnene fremgår af  

 vedlagte bilag 1 til kendelsen (nummereringen er foretaget af ankenævnet).  

 Den 30. juni 1994 afviste Erhvervs- og Selskabsstyrelsen at registrere  

 binavnene.
I klageskrivelsen og i en supplerende skrivelse af 20. december 1994 har  

 advokat Thomas O.
Berg på vegne klageren gjort gældende, at samtlige binavne  

 bør antages til registrering.
Såfremt dette ikke kan lade sig gøre, bør  

 binavnene med numrene 1, 10-18, 20, 25, 34-42 og 44 registreres.
Såfremt  

 heller ikke det kan lade sig gøre, bør numrene 1, 10-17, 25, 34-41  

 registreres.
Til støtte herfor har advokat Thomas O.
Berg anført, at de  

 anmeldte binavne har det fornødne særpræg (navneegenskab), jfr.  

 Aktieselskabslovens § 153, og ikke omfattet af de kategorier, der  

 almindeligvis afvises.
I lægemiddelbranchen er der i dag en stigende tendens  

 til at anvende og opnå registrering af navne eller binavne, der har  

 deskriptiv karakter og/eller relaterer sig til indikation for eller virkning  

 af et bestemt produkt.
Advokat Thomas O.
Berg har i den forbindelse henvist  

 til registrerede binavne for eksempelvis »PHARMACIA A/S« og  

 »NOVO NORDISK A/S«.
Med hensyn til binavnene med numrene 1, 10-18,  

 20, 25, 34-42 og 44 indeholder disse en rent deskriptiv beskrivelse af et  

 produkt - nemlig homøopatiske lægemidler - og indikation/virkeområder -  

 eksempelvis »mod rejsesyge«.
Ifølge advokat Thomas O.
Berg har i  

 hvert fald disse navne et sådant særpræg, som i henhold til  

 Aktieselskabslovens § 153, herunder note 2 i kommentaren, bør føre til en  

 registrering.
Binavnene med numrene 18, 20, 42 og 44 falder efter advokat  

 Thomas O.
Bergs opfattelse i en anden kategori, idet der ikke er angivet  

 virkefelt.
Advokat Thomas O.
Berg har endvidere anført, at det for selskabet  

 er af stor betydning at opnå den beskyttelse og den benyttelsesret, der  

 følger af en navneregistrering i Erhvervs- og Selskabsstyrelsen.
Fuldt samme  

 rettigheder kan ikke opnås ved registrering af de respektive binavne i  

 Patent- og Varemærkedirektoratet, hvilken registrering iøvrigt er unødigt  

 bekostelig, nemlig 2.000,- kr. pr. binavn, og ganske tidskrævende, idet  

 registreringstiden i øjeblikket er omkring 6 måneder.
Endelig har klageren  

 anført, at bedømmelsen af et navns særpræg (navneegenskab) beror på en  

 helhedsvurdering, og det forekommer overordentligt formalistisk om  

 registrering af de anmeldte binavne, specielt de binavne, der af klageren er  

 særligt fremhævede, skulle kunne nægtes med henvisning til manglende særpræg  

 (navneegenskab). Der er efter advokat Thomas O.
Bergs opfattelse ingen  

 mulighed for forveksling eller misforståelse, navnlig fordi navnene begynder  

 med »BOIRON«, henholdsvis »ALPHAMED«, ligesom særpræget  

 ligger i den sammenhængende verbale beskrivelse.
Navnene bør derfor  

 registreres.
 Erhvervs- og Selskabsstyrelsen har i en redegørelse for sagen af 15.  

 november 1994 fastholdt registreringsnægtelsen for alle binavnene med  

 henvisning til, at navnene mangler særpræg ( navneegenskab). Erhvervs- og  

 Selskabsstyrelsen udtaler bl.a.: ».....
 Aktieselskabslovens kapitel 18 indeholder bestemmelserne om selskabets  

 navn.
 For at et selskabs navn skal kunne tjene sit formål - at identificere  

 selskabet overfor andre virksomheder - må navnet have særpræg  

 (navneegenskab).
Der er ikke entydige eller udtømmende kriterier for, hvorvidt et navn har  

 særpræg, og domstolspraksis viser da også, at navne med ringe særpræg i  

 konkrete tilfælde er accepterede, allerede fordi de ikke er forvekslelige med  

 andre navne.
Bedømmelsen beror således på et skøn.
 Der er imidlertid betegnelser, som normalt på grund af manglende særpræg,  

 vil være uegnede eller ringe egnede til selvstændig brug som selskabsnavn.
 Til disse betegnelser hører:
 slogans - gængse vendinger, talemåder eller almindelige anprisninger, samt  

 almindeligt benyttede ord på dansk eller andet sprog, som beskriver  

 virksomhedens varer og/eller varernes egenskaber ( art, beskaffenhed,  

 anvendelse, m.v. ).
 (Binavnene med numrene: 2-9, 19, 21-24, 26-33, 43, 45-48) må betragtes som  

 hørende under slogankategorien, medens de øvrige i bilaget anførte  

 navne,....dels beskriver varen og/eller dennes egenskaber.
 Det er således styrelsens opfattelse, at samtlige anmeldte binavne bør  

 nægtes registrering, idet de hører under en eller flere af nævnte kategorier  

 af betegnelser og efter styrelsens skøn savner fornødent særpræg.
 Når klager anfører, at der lægemiddelbranchen i dag er en stigende tendens  

 til at anmelde og opnå registrering af navne, der har deskriptiv karakter  

 og/eller relaterer sig til indikation for eller virkning af et bestemt  

 produkt, må der være tænkt på anden registrering end registrering som  

 selskabsnavn.
 Klagers henvisning i denne forbindelse til binavne registreret for  

 »PHARMACIA A/S« og »NOVO NORDISK A/S« ses ikke have  

 relevans i sagen (Bilag 2 og 3 til kendelsen).
 Klagers anbringende om, at anmeldelsen af binavne sker hertil for at spare  

 de store gebyrer for anmeldelse af varemærker, ses ikke at burde være  

 relevant for sagens udfald.
 Herudover bemærkes, at klagers synspunkt med hensyn til den manglende  

 erhvervelse af rettigheder ved registrering af varemærker ikke er helt  

 dækkende for retstilstanden.
Ifølge Varemærkelovens § 3, stk. 3, kan et mærke, der ikke ved ibrugtagen  

 har fornødent særpræg, opnå ret, når og forsåvidt der skabes særpræg gennen  

 mærkets anvendelse. .....' Ankenævnet udtaler:
Anvendelsen af binavnet Boiron (A/S) henholdsvis hovednavnet Alphamed  

 (A/S) som led i de enkelte ansøgte binavne tilfører ikke de enkelte navne  

 individualitet.
Da endvidere de i hvert tilfælde i øvrigt anvendte slogans,  

 anprisninger eller beskrivelser, der består i ord eller sammenstillinger af  

 ord i almeneje til almindelige sætninger, der ikke har navneegenskab,  

 tiltrædes det at Erhvervs- og Selskabsstyrelsen har afvist registrering.
