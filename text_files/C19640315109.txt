 I henhold til § 47, stk. 3, jfr. § 58, stk. 1, i lov nr. 226 af 11. juni  

 1954 om almindelig arbejderbeskyttelse, jfr. § 25 i lov nr. 227 af samme dato  

 om arbejderbeskyttelse indenfor handels- og kontorvirksomhed og § 24 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri, fastsættes herved efter forhandling med indenrigsministeren  

 følgende regler for  samarbejde  mellem arbejdstilsynet og  

 sundhedsstyrelsen og om dennes  anmeldelsespligt  og øvrige  

bistand  ved gennemførelse af lovgivningen om arbejderbeskyttelse:
§ 1.  Bliver sundhedsstyrelsen under udøvelsen af sin  

 virksomhed opmærksom på forhold, der må antages at stride mod  

 arbejderbeskyttelseslovgivningen, afgiver den anmeldelse herom til  

 direktoratet for arbejdstilsynet.
Hvis sundhedsstyrelsen ønsker det, holder  

 direktoratet sundhedsstyrelsen underrettet om, hvad der passerer i sagen.
§ 2.  Bliver sundhedsstyrelsen under udøvelsen af sin  

 virksomhed opmærksom på, at der i grupper af arbejdssteder tiltrænges  

 sundhedsmæssige foranstaltninger til forebyggelse af sundhedsfarer eller  

 anden forbedring af de sundhedsmæssige forhold, og kan disse foranstaltninger  

 efter sundhedsstyrelsens skøn kun træffes efter  

 arbejderbeskyttelseslovgivningen, gør sundhedsstyrelsen direktoratet for  

 arbejdstilsynet opmærksomt herpå.
Hvis sundhedsstyrelsen ønsker det, holder  

 direktoratet den underrettet om, hvad der passerer i sagen.
§ 3.  Bliver direktoratet for arbejdstilsynet  

 opmærksomt på sådanne sanitære mangler i de arbejdstilsynet underlagte  

 arbejdssteder, som arbejdstilsynet ikke kan påbyde afhjulpet i henhold til  

 arbejderbeskyttelseslovgivningen, henleder det sundhedsstyrelsens  

 opmærksomhed herpå.
Hvis direktoratet ønsker det, holder sundhedsstyrelsen  

 det underrettet om, hvad der passerer i sagen.
 § 4.  Det påhviler sundhedsstyrelsen over for  

 direktoratet for arbejdstilsynet at afgive erklæringer i sager, der er af  

 almen arbejdshygiejnisk interesse eller som vedrører grupper af  

 arbejdssteder.
 § 5.  Sundhedsstyrelsens erklæring skal indhentes i  

 tilfælde, hvor en fabrikinspektør finder, at han ikke er i stand til på  

 grundlag af en kredslæges erklæring at afgive det efter hans skøn fornødne  

 påbud i medfør af arbejderbeskyttelseslovgivningen, jfr. § 9 i  

 arbejdsministeriets cirkulære af dags dato om samarbejde mellem  

 arbejdstilsynet og kredslægerne.
 § 6.  Når der til sundhedsstyrelsen indkommer  

 andragende om godkendelse af planer til indretning af nye virksomheder eller  

 vedrørende ombygning af bestående, jfr. dog § 8, skal sundhedsstyrelsen,  

 såfremt planerne ikke allerede har været forelagt direktoratet for  

 arbejdstilsynet, henlede ansøgerens opmærksomhed på, at der bør rettes  

 henvendelse til direktoratet, ligesom dette underrettes af sundhedsstyrelsen.
 § 7.  Når der til direktoratet for arbejdstilsynet  

 indkommer andragende om godkendelse af planer til indretning af nye  

 virksomheder eller ombygning af bestående, jfr. dog § 8, skal direktoratet,  

 såfremt planerne skønnes at være af interesse for sundhedsstyrelsen, henlede  

 ansøgerens opmærksomhed på, at der bør rettes henvendelse til  

 sundhedsstyrelsen, ligesom sundhedsstyrelsen underrettes af direktoratet.
 § 8.  Det har indtil videre sit forblivende ved de  

 mellem sundhedsstyrelsen og direktoratet for arbejdstilsynet trufne aftale om  

 samarbejde mellem sundhedsstyrelsen og arbejdstilsynet om behandling af sager  

 vedrørende det kommunale og private sygehusbyggeri, jfr. direktoratet for  

 arbejdstilsynets rundskrivelse nr. 10/1957 af 14. februar 1957 og  

 sundhedsstyrelsens cirkulæreskrivelse af 11. april 1957 angående det nævnte  

 samarbejde, hvilke skrivelser er optaget som bilag til nærværende cirkulære.
 § 9.  Om samarbejdet mellem sundhedsstyrelsen og  

 direktoratet for arbejdstilsynet angående gennemførelse af  

 arbejderbeskyttelseslovgivningen i apoteker gælder arbejdsministeriets  

 cirkulære af dags dato om samarbejde mellem sundhedsstyrelsen og  

 arbejdstilsynet om arbejderbeskyttelseslovgivningens overholdelse i apoteker.
 § 10.  For så vidt angår samarbejdet mellem  

 sundhedsstyrelsen og arbejdstilsynet angående tilsynet med brugen af  

 radioaktive stoffer gælder indenrigsministeriets skrivelse af 9. november  

 1956, der er optaget som bilag til nærværende cirkulære.
 Arbejdsministeriet, den 26. november  

 1964.
 Erling Dinesen.
 /Lundbeck.
 Bilag 1.
 Det stedlige arbejdstilsyns adresser.
Københavns nordre kreds, Nørrevoldgade 96, K tlf.
Minerva 811 Københavns søndre kreds, Nørrevoldgade 96. K - - 811 Københavns vestre kreds, Nyropsgade 37, V - - 846 Dampkedelinspektionen, Rosenvængets alle 20, Ø - Tria 8577 Elevatorinspektionen, St.
Kongensgade 36, K - Minerva 848 Bageriinspektionen, St.
Kongensgade 36, K - - 848 Bornholm kredsen, Nøjsomhedsvej 17, København Ø - Øbro 9263 Esbjerg kredsen, Kirkegade 4, Esbjerg - (051) 2 94 25 Hillerød kredsen, Slotsgade 11, Hillerød - (03) 26 03 08 Hjørring kredsen, Rosenvej 5, Hjørring - (089) 1 11 35 Hobro kredsen, Villa »Mater«, Hobro - (085) 2 11 60 Holbæk kredsen, Nygade 7, Holbæk - (03) 4 35 49 Holstebro kredsen, Nørregade 10, Holstebro - (074) 2 05 52 Horsens kredsen, Søndergade 19, Horsens - (066) 2 55 91 Kolding kredsen, Banegårdspladsen 10, Kolding - (055) 2 71 33 Maribo kredsen, Vestergade 54, Maribo - (03) 8 85 224 Middelfart kredsen, Algade 28, Middelfart - (09) 41 68 Nykøbing F. kredsen, Stengade 12, Nykøbing Falster - (03) 85 00 77 Næstved kredsen, Ramsherred 18, Næstved - (03) 72 08 40 Odense kredsen, Fisketorvet 4, Odense - (09) 11 84 36 Randers kredsen, Østervold 2, Randers - (064) 2 05 49 Roskilde kredsen, Bredgade 10, Roskilde - (03) 35 02 36 Silkeborg kredsen, Nørretorv 2, Silkeborg - (068) 19 79 Skjern kredsen, Vardevej 61, Skjern - (072) 11 94 Slagelse kredsen, Smedegade 2, Slagelse - (03) 52 12 07 Svendborg kredsen, Havnepladsen 2, Svendborg - (09) 2 12 98 Thisted kredsen, Vestergade 74, Thisted - (079) 15 45 Vejle kredsen, Nørrebrogade 6, Vejle - (042) 1 14 15 Åbenrå kredsen, Remsherred 1, Åbenrå - (046) 2 21 66 Ålborg kredsen, Rafns alle 1, Hasseris, Ålborg - (081) 2 04 55 Århus kredsen, Spanien 19, Århus - (061) 3 59 04 Bilag II Direktoratet for arbejdstilsynets rundskrivelse nr. 10/1957 af 14.  

 februar 1957 om samarbejde med sundhedsstyrelsen ved den fremtidige  

 behandling af sager vedrørende sygehusbyggeri.
 I henhold til § 1, stk. 2, i lov nr. 226  af 11. juni 1954 om  

 almindelig arbejderbeskyttelse  er sygehuse omfattet af nævnte lov med  

 det forbehold, at § 13 vedrørende arbejdsstedernes indretning  kun  

  skal iagttages for lokaler, der er indrettet eller væsentlig ombygges efter  

 1. april 1955, medens § 16, der bl.a. vedrører udgangsforhold fra  

 arbejdslokaler, gælder for alle sygehuse, uanset tidspunktet for disses  

 indretning.
 Da samtlige projekter til sygehusbyggeri, derunder også laboratorier,  

 apoteker, kedelhuse, iltcentraler, kontorer m.v., der er omfattet af lov nr.  

 226 § 1 lov nr. 227  af 11. juni 1954 om arbejderbeskyttelse indenfor  

 handels- og kontorvirksomhed , skal godkendes af sundhedsstyrelsen og  

 indenrigsministeriet (§ 3 i lov nr. 71 af 27. februar 1946 om  

 sygehusvæsenet), er der, for at forenkle sagernes behandling, mellem  

 sundhedsstyrelsen og direktoratet for arbejdstilsynet indledt et samarbejde.  

 . . . .
Fremtidig vil alle sager vedrørende sygehusbyggeri gennem  

 sundhedsstyrelsen blive forelagt direktoratet (i 2 eksemplarer) til  

 udtalelse.
Direktoratet vil herefter meddele sundhedsstyrelsen sin bedømmelse  

 af sagen, efter at udtalelse herom er indhentet hos den stedlige  

 tilsynskreds.
 Disse sager, der sendes kredsene til udtalelse, skal betragtes som  

hastesager .
 Skulle en kreds herefter modtage forespørgsel vedrørende sygehusbyggeri  

 (kedelhus, iltcentral, laboratorium, apotek, egentlige sygehuse m.v.), skal  

 andrageren henvises til at forelægge sagen gennem sundhedsstyrelsen.  

 Eventuelle skriftlige forespørgsler må således  ikke  besvares direkte  

 af kredsen, men skal gå gennem direktoratet, der vil forelægge  

 sundhedsstyrelsen sagen, hvorefter sundhedsstyrelsen vil drage omsorg for, at  

 sagen rejses og behandles på sædvanlig måde.
 I øvrigt skal bemærkes følgende:
En række sager af denne art, . . . . har bl.a. omhandlet indretning af  

reservebehandlingsafsnit  til brug under katastrofesituationer.
Disse  

 afdelinger skal af sikkerhedsmæssige hensyn være anbragt i kælderetagen og så  

 dybt, at loftet højst ligger 1 m over det omliggende terræn.
Herved kommer  

 lokalerne i strid med arbejdstilsynets bestemmelser for arbejdsrum om. bl.a.  

 gulvets beliggenhed i forhold til terræn og tilgang af dagslys (§ 13, stk. 1,  

 nr. 3 og 5).
 Da lokalerne i adskillige tilfælde,  udover  at tjene som  

 beredsskabsafdeling, ønskes inddraget i den daglige drift af sygehuset og  

 f.eks. udnyttet til lysbade, og massageafdeling, tuberkulosestation el.  

 lign., har direktoratet, efter derom førte forhandlinger med  

 sundhedsstyrelsen, resolveret, at det i et vist  begrænset  omfang  

 skal kunne tillades, at arbejdslokaler indrettes i sådanne, i kælderetagen  

 beliggende reservebehandlingsafsnit. . . . . .
 Som betingelse for omhandlede lokalers benyttelse vil direktoratet  

 imidlertid kræve,  at  lokalerne i videst mulig udstrækning anvendes  

 alene til sådanne formål (røntgenafdeling, lysbade o.lign.), der forudsætter,  

 at lokalerne kun i ringe grad må have tilgang af dagslys,  at  

  personalet i de pågældende afdelinger  ikke  er heldagsbeskæftigede  

 og de dybtliggende lokaler,  at  der anvises personalet spise- og  

 opholdsrum andetsteds,  at  der i øvrigt ved lokalernes indretning  

 træffes foranstaltninger i bl.a. isolations-, ventilations-, og  

 belysningsmæssig henseende på linje med, hvad direktoratet under henvisning  

 til § 13, stk. 1, nr. 3, i lov nr. 226 kræver, når arbejdsrum i særlige  

 tilfælde tillades indrettet med gulvet beliggende dybere end 1 m under  

 terræn, nemlig at k mindre eller lig 0,5 for kældergulvene, k større eller  

 lig 1,4 for kælderydervæggene (idet disse regnes for fritstående),  at  

  lokalerne i øvrigt er vel ventilerede, vel belyste og passende opvarmede, og  

at  bestemmelserne i § 13 i øvrigt iagttages.
 Dreyer.
Bilag III Sundhedsstyrelsens skrivelse af 11. april 1957.
 Man skal herved meddele, at der mellem direktoratet for  

 arbejdstilsynet og sundhedsstyrelsen er truffet aftale om et  

samarbejde med hensyn til behandlingen af visse sager , som  

 forelægges for direktoratet og sundhedsstyrelsen angående byggeri ved  

 sygehuse.
 Aftalen vedrører foreløbig kun  byggesager vedrørende kommunale og  

 private sygehuse , men f. eks. ikke byggesager vedrørende statens  

 sindssygehospitaler eller statshospitaler i øvrigt og ej heller  

 sygeafdelinger ved alderdomshjem eller plejehjem for kronisk syge.
I henhold til §§ 3 og 4 i lov nr. 71 af 27. februar 1946 om sygehusvæsenet  

 skal der i de fleste sager om byggearbejder ved kommunale og private sygehuse  

 indhentes en godkendelse af, respektive en tilladelse til, arbejdernes  

 gennemførelse fra indenrigsministeriet.
Ved indenrigsministeriets behandling  

 bliver sagerne forelagt sundhedsstyrelsen til udtalelse.
 Endvidere omfattes byggearbejder ved kommunale eller private sygehuse af  

 bestemmelserne i lov nr. 226 af 11. juni 1954 om almindelig  

 arbejderbeskyttelse eller evt. af bestemmelserne i lov nr. 227 af 11. juni  

 1954 om arbejderbeskyttelse indenfor handels- og kontorvirksomhed.
 For at opnå en forenkling af disse sagers behandling samt en koordination  

 af de vilkår, som måtte blive stillet for byggearbejdernes gennemførelse i  

 henhold til arbejderbeskyttelseslovgivningen, respektive sygehuslovgivningen,  

 er der truffet aftale mellem direktoratet for arbejdstilsynet og  

 sundhedsstyrelsen om, at disse sager under deres behandling i  

 sundhedsstyrelsen bliver forelagt for direktoratet for arbejdstilsynet, og i  

 de skrivelser, hvori indenrigsministeriet, eventuelt sundhedsstyrelsen, tager  

 stilling til de forelagte byggeplaner, vil der tillige blive givet oplysning  

 om, på hvilke betingelser direktoratet for arbejdstilsynet vil kunne godkende  

 planerne i henhold til arbejderbeskyttelseslovgivningen.
Denne aftale medfører, at de lokale sygehusmyndigheder eller de for disse  

 arbejdende arkitekter eller ingeniører ikke skal foretage nogen særskilt  

 forelæggelse af de nævnte sager for den lokal fabrikinspektør eller for  

 direktoratet for arbejdstilsynet, men kan nøjes med at forelægge dem for  

 indenrigsministeriet, eventuelt sundhedsstyrelsen.
Man henleder herved  

 opmærksomheden på, at der fra myndighedernes side ikke haves noget imod, at  

 arkitekterne eller ingeniørerne anmoder sundhedsstyrelsen om en  

forhåndsudtalelse allerede, når der kun forligger udarbejdet et  

foreløbigt skitseprojekt til det pågældende byggearbejde, medens den  

egentlige forelæggelse af byggesager forindenrigsministeriet i henhold  

 til sygehusloven først finder sted, når de sygehusejende myndigheder har  

 vedtaget at gennemføre byggearbejdet i overensstemmelse med et endeligt  

 skitseprojekt . Sagerne vil blive forelagt for direktoratet for  

 arbejdstilsynet ved behandlingen af både de foreløbige og de endelige  

 skitseprojekter.
 Ved forelæggelsen af disse sager såvel for indenrigsministeriet som for  

 sundhedsstyrelsen bør der medfølge 5 fuldstændige sæt af byggeplanerne  

 samt ligeledes i 5 eksemplarer en kort redegørelse for, hvad planerne går  

 ud på . Når der foretages ændringer , der ikke kan karakteriseres  

 som uvæsentlige, i et allerede forelagt eller eventuelt godkendt projekt, bør  

 forlæggelse af ændringerne finde sted på samme måde.
 Opmærksomheden henledes udtrykkeligt på, at en forelæggelse af  

 sygehusprojekter i henhold til ovenstående retningslinjer ikke fritager for  

 at gøre anmeldelse til arbejdstilsynet (den stedlige fabrikinspektør), inden  

 et eventuelt byggearbejde påbegyndes, jfr. § 2, stk. 2 i lov nr. 226 af 11.  

 juni 1954 om almindelig arbejderbeskyttelse og § 2, stk. 2 i lov nr. 227 om  

 arbejderbeskyttelse indenfor handels- og kontorvirksomhed.
 Frandsen.
 /Åge Lorenzen.
 Bilag IV.
 Indenrigsministeriets skrivelse af 9. november 1956.
 I skrivelse af 28. april 1956 har sundhedsstyrelsen efter forhandling med  

 direktoratet for arbejdstilsynet indstillet, at der uanset bestemmelsen i §  

 3, stk. 2, i lov nr. 94 af 31. marts 1953 om brug m.v. af radioaktive  

 stoffer, hvorefter de nærmere regler om tilsynet med overholdelsen af de i  

 henhold til nævnte lovs § 2 udfærdigede bestemmelser fastsættes af  

 indenrigsministeren efter forhandling med socialministeren, foreløbig ikke  

 fastsættes nærmere regler for tilsynsvirksomheden.
 Til støtte for indstillingen har sundhedsstyrelsen anført, at selv om en  

 større del af tilsynsvirksomheden end forventet ved radioaktivitetslovens  

 vedtagelse er overgået til arbejdstilsynet, er der dog fortsat betydelige  

 områder, hvor det fortsat påhviler sundhedsstyrelsen at føre tilsyn.
Styrelsen har endvidere anført, at da hverken det under direktoratet for  

 arbejdstilsynet ansatte tekniske tilsynspersonale eller sammes  

 laboratoriepersonale er i besiddelse af tilstrækkelig sagkundskab til at  

 udøve dette tilsyn, er tilsynsvirksomheden i den forløbne tid blevet udført  

 af sundhedsstyrelsens tilsynsførende i snævert samarbejde med  

 arbejdstilsynets personale.
Da dette samarbejde er forløbet på bedste måde,  

 finder styrelsen, at samarbejdet med arbejdstilsynet bør fortsættes, idet der  

 derved i fællesskab kan drages nytte af den kreds af sagkyndige, der i  

 henhold til radioaktivitetsloven er til rådighed for sundhedsstyrelsen,  

 ligesom man vil kunne undgå dobbeltadministration i tilsynsvirksomheden.
 I denne anledning skal man efter stedfunden brevveksling med  

 socialministeriet meddele, at indenrigsministeriet kan tiltræde, at der  

 indtil videre ikke fastsættes nærmere regler for tilsynsvirksomheden, men at  

 det påbegyndte samarbejde mellem sundhedsstyrelsens tilsynsførende og  

 fabrikinspektørerne samt statens institut for arbejdshygiejne fortsættes  

 således, at tilsynet med overholdelsen af de af indenrigsministeriet  

 fastsatte bestemmelser om sikkerhedsforanstaltninger indtil videre udøves af  

 sundhedsstyrelsen og direktoratet for arbejdstilsynet i forening, dog  

 således, at det med den fælles tilsynsvirksomhed forbundne  

 administrationsarbejde i det væsentlige henlægges under direktoratet for  

 arbejdstilsynet.
 P.M.V.
 E.B.
Fl.
Martensen-Larsen.
