Skriftlig fremsættelse (29. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ændring af lov om kommunal indkomstskat  

 (Omlægninger og forenklinger i indkomstskattereglerne som led i udmøntningen  

 af  

 aftalen om en kommunal finansieringsreform) (Lovforslag nr.
L 190).
 Det foreliggende lovforslag indgår i udmøntningen af aftalen  

 af 27. februar 2006 mellem regeringen (Venstre og Det Konservative  

 Folkeparti),  

 Dansk Folkeparti og Det Radikale Venstre om en kommunal finansieringsreform.
 Med aftalen indføres et nyt finansieringssystem for  

 kommunerne, som er tilpasset kommunernes situation efter kommunalreformen.
Lovforslaget indebærer, at der sker en forenkling af  

 reglerne om kommunernes budgettering af deres indkomstskattegrundlag, da det  

 foreslås, at alle kommuner fremover forskudsbudgetterer på samme grundlag.  

 Alle  

 kommuner, der baseret på det faktiske skattegrundlag ville få et nettoprovenu  

 efter udligning, der overstiger forskudsafregningen, vil få udbetalt det  

 overskydende provenu.
For lavvækstkommuner vil der imidlertid som i dag være  

 en  

 garanti, sådan at de kan beholde det forskudsbudgetterede provenu uden  

 efterregulering.
I forlængelse heraf foreslås det at afskaffe alle  

 efterreguleringer af indkomstskatten fra tidligere år.
Derudover foreslås det  

 at ophæve sondringen mellem selvangiven og lignet indkomst, således at der  

 fremover udlignes på den lignede indkomst.
 Lovforslaget indebærer videre, at ejendomsværdiskat, skat af  

 aktieindkomst og pensionsafgifter overgår til staten, ligesom det foreslås,  

 at  

 det fulde provenu af de begrænset skattepligtige indkomster tilfalder staten.
 Endvidere indeholder lovforslaget bestemmelser til  

 forenkling af reglerne for fordeling af de kommunale andele af  

 selskabsskatter.  

 Således vil alle kommunale andele af selskabsskatter fremover skulle fordeles  

 efter den såkaldte lønningsregel.
Jeg skal endelig gøre opmærksom på, at lovforslaget   

 bortset fra mindre lovtekniske justeringer  fremsættes uændret i  

 forhold til  

 det forslag, der har været udsendt i høring.
Partierne bag aftalen om  

 finansieringsreformen vil drøfte, hvorvidt de høringssvar, der er indkommet,  

 giver anledning til initiativer, herunder evt. at fremsætte ændringsforslag.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
