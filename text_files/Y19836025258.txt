 På et møde med repræsentanter for institution- og skolefotobranchen  

 præciserede Forbrugerombudsmanden, hvilke ydelser branchen kunne tilbyde  

 inden for rammerne af markedsføringslovens § 1 om god markedsføringsskik, og  

 § 6 om tilgift.
Forbrugerombudsmanden udtalte, at han ikke kunne acceptere, at  

 billederne vederlagsfrit blev leveret i rammer, mapper, kalendere eller  

 lignende.
Derimod var han indforstået med, at man tilbød at levere  

 kartoteks/garderobebilleder uden beregning, idet billederne måtte anses for  

 at være af ubetydelig værdi.
 4. Foranlediget af en markant stigning af »serviceydelser«  

 tilbudt i forbindelse med fotografering i vuggestuer, børnehaver og  

 skoler afholdt FO i forsommeren 1987 et møde med deltagelse af repræsentanter  

 for institution- og skolefotobranchen.
 På nævnte møde præciserede FO hvilke ydelser han fandt, branchen kunne  

 tilbyde inden for rammerne af markedsføringslovens § 1 om god  

 markedsføringsskik.
 Til eksempel blev det fra FO's side fremhævet, at det ikke kunne  

 accepteres, at billederne f.eks. blev afieveret i rammer, mapper, kalendere  

 eller lignende.
 Derimod var FO indforstået med, at man fra fotografens side tilbød at  

 levere kartoteks/garderobebilleder uden beregning, idet billederne uanset  

 udvælgelse og fremkaldelsesmåde måtte anses for at være af ubetydelig værdi.  

 Hertil kom, at alle fotografer ydede denne service, idet institutionerne  

 faktisk forventede at få disse billeder.
På denne baggrund fandt FO, at denne ydelse ikke var egnet til at påvirke den loyale konkurrence.
På mødet blev der opnået tilslutning til, at kun følgende ydelser kunne tilbydes uden beregning:
 1) kartoteks/garderobebilleder - passtørrelse - max. 35 x 45 mm -  

 udklippet og påsat selvklæbende tape og afleveret i kuvert.
2) 1 stk. lærergruppebillede til skolen - max. 20 x 30 cm 3) 1 gruppebillede af klassen, svarende i størrelse til det, eleverne i  

 øvrigt modtager.
Såfremt andet blev tilbudt, måtte dette ske på grundlag af den reelle kostpris.
 (* 1) Offentliggjort i Forbrugerombudsmandens Årsberetning 1987 side 33F.
