 I medfør af § 9, stk. 3, i lov nr. 628 af 8. december 1982 om afgift af  

 benzin, fastsættes følgende:
 § 1.  Afgiftsfrihed i henhold til benzinafgiftslovens  

 § 9, stk. 1-5, og stk. 2, for benzin, der af virksomheder, der er registreret  

 efter merværdiafgiftsloven, eller offentlige institutioner m. fl. anvendes  

 til drift af motorer, kan betinges af, at der anvendes særligt farvet benzin.  

 Afgiftsfritagelse efter § 9, stk. 1, nr. 6, for benzin til anden teknisk brug  

 kan betinges af, at benzinen ved denaturering gøres uanvendelig til  

 motordrift.
Stk. 2.  Afgiftsfri benzin skal inden udleveringen fra  

 de virksomheder, der er registreret efter benzinafgiftslovens § 3, tilsættes  

 et farvningspræparat, der bl. a. indeholder et blåt farvestof, eller  

 denatureres.
Det tilsatte farvningspræparat eller denatureringsmiddel må  

 hverken helt eller delvis fjernes.
Blanding af afgiftsfri, særligt farvet  

 eller denatureret benzin med anden benzin er ikke tilladt.
 Stk. 3.  I tilfælde, hvor farvet benzin er uanvendelig  

 til det pågældende formål, eller hvor det ikke er muligt at etablere en  

 hensigtsmæssig forsyning med sådan benzin, kan toldvæsenet bevilge  

 afgiftsfritagelse eller afgiftsgodtgørelse for almindelig motor- benzin.
 Stk. 4.  Det er en betingelse for såvel anvendelse af  

 afgiftsfri, særligt farvet benzin som for afgiftsgodtgørelse for almindelig  

 motorbenzin, at det årlige forbrug af benzin udgør mindst 200 liter.  

 Bevilling af afgiftsfritagelse for almindelig motorbenzin er betinget af et  

 årsforbrug på mindst 4.000 liter.
§ 2.  Toldvæsenet udsteder et bevis til de  

 virksomheder m. fl., der på nærmere fastsatte betingelser har tilladelse til  

 at indkøbe afgiftsfri, særligt farvet benzin.
Indkøbet skal ske enten direkte  

 hos en registreret virksomhed eller hos en nærmere angivet for- handler.  

 Benzinen må kun anvendes til formål i overensstemmelse med den givne  

 tilladelse.
 Stk. 2.  De pågældende virksomheder eller institutioner  

 skal efterkomme toldvæsenets anvisninger vedrørende benzinens opbeva- ring o.  

 lign. og skal på toldvæsenets forlangende give enhver oplysning om benzinens  

 anvendelse.
 § 3.  Registrerede virksomheder må kun udlevere  

 afgiftsfri, særligt farvet benzin til virksomheder m. fl., der har tilladelse  

 til at indkøbe sådan benzin samt til de i stk. 2 nævnte forhandlere.  

 Udleveringen skal ske i partier på mindst 180 liter.
Stk. 2.  Handlende m. fl. kan af toldvæsenet få  

 bevilling til at forhandle afgiftsfri, særligt farvet benzin.
De pågældende  

 skal efter nærmere af toldvæsenet fastsatte regler føre regnskab over  

 tilgang, beholdning og udlevering af sådan benzin.
Forhandleren hæfter for  

 afgiften, indtil udlevering har fundet sted i overens- stemmelse med de  

 fastsatte regler.
 § 4.  Forsætlig eller groft uagtsomme overtrædelser af  

 § 1, stk. 2, § 2 eller § 3 i denne bekendtgørelse straffes med bøde, jfr. §  

 20 i lov om afgift af benzin.
 § 5.  Denne bekendtgørelse træder i kraft den 15. juli  

 1983.
 Stk. 2.  Finansministeriets bekendtgørelse nr. 87 af 15.  

 marts 1971 om afgiftsfritagelse for benzin til drift af maskiner ophæves.
Ministeriet for skatter og afgifter, den  

 28. juni 1983 P.M.V.
