 FORMÅL :
Formålet med undervisningen er at give eleven en grundlæggende indføring i  

 aktuelle organisationsformer og motivationsprincipper.
Faget består af en  

 række fagelementer, der dels beskriver samspillet mellem virksomhedens  

 målkompleks og den funktionelle og strukturelle opbygning samt nogle  

 grundlæggende organisatoriske hjælpemidler dels beskriver igangværende  

 administrative styringsmetoder og -teknikker.
Eleven skal anvende stoffet i  

 datamatiske sammenhænge.
 MÅL:
 Eleverne skal opnå forståelse af og kendskab til systemtankegangen, hvor  

 virksomheder betragtes som en del af et større system og selv udgør et  

 system.
 Eleverne skal opnå indsigt i og dybere kendskab til fordele og ulemper ved  

 forskellige organisationsmodeller og beskrivelsesværktøjer.
 Eleverne skal opnå indsigt i og dybere kendskab til forskellige trivsels-  

 og motivationsprincipper.
 Eleverne skal opnå forståelse af og kendskab til principperne for styring  

 af virksomheder.
 Eleverne skal opnå indsigt i og dybere kendskab til organisatoriske  

 konsekvenser ved indførelse eller ændring af edb-systemer.
 Eleverne skal opnå indsigt i og dybere kendskab til forskellige strategier  

 ved indførelse eller ændring af edb-systemer.
 Eleverne skal i forbindelse med løsning af skriftlige opgaver primært søge  

 at opnå en grundig indsigt i problemformulering og analyse af komplekse  

 situationer, sekundært opstille konkrete løsningsforslag på opstillede  

 problemer.
 Opgaverne skal normalt udarbejdes i rapportform.
 Fagets problemstilling skal tage udgangspunkt i situationer fra  

 forskellige typer af virksomheder/organisationer med særligt henblik på  

 ændringsperspektiverne.
 Undervisningen koordineres med fagene Eksterne interessenter,  

 Systemarbejde og afsluttende projekt.
INDHOLD 1. VIRKSOMHEDSBEGREBET 2. VÆRKTØJER TIL FAGET ORGANISATION 3. VIRKSOMHEDEN SOM ET SYSTEM 4. VIRKSOMHEDENS STYRING 5. VIRKSOMHEDENS MEDARBEJDERE 6. VIRKSOMHEDENS LEDELSE 7. VIRKSOMHEDENS STRUKTUR 8. ORGANISATORISKE KONSEKVENSER VED INDFØRELSE ELLER  

 ÆNDRING AF EDB- SYSTEMER 9. STRATEGIER/ROLLER VED INDFØRELSE ELLER ÆNDRING AF  

 EDB-SYSTEMER 1. VIRKSOMHEDSBEGREBET 1.1. Virksomhedstyper 1.2. Virksomhedsformer 1.3. Virksomhedens funktioner 1.4. Samspillet mellem funktionerne Eleverne skal have kendskab til virksomhedstyper og skal være orienteret  

 om forskellige virksomhedsformer.
 Eleverne skal være orienteret om virksomhedens hovedfunktioner og opnå  

 kendskab til hvilke opgaver, der forekommer her.
 Eleverne skal have kendskab til sammenhængen mellem virksomhedens  

 funktioner og her igennem opnå forståelse for, at effektive forretningsgange  

 er nødvendige for, at virksomheden kan fungere som en helhed.
2. VÆRKTØJER TIL FAGET ORGANISATION 2.1. Kommunikationsmodel 2.2. Kommunikationsteknikker 2.3. Præsentationsteknikker Eleverne skal opnå kendskab til en generel kommunikationsmodel.
 Eleverne skal orienteres om forskellige mødetyper og den teknik, der kan  

 anvendes ved mødegennemførelse.
 Eleverne skal være orienteret om præsentationsteknikker til brug for  

 kvalificeret behandling og præsentation af skriftlige opgaver.
3. VIRKSOMHEDEN SOM ET SYSTEM 3.1. Systemteorien Eleverne skal bibringes en generel viden om systemtankegangen.
 Endvidere skal eleverne bibringes forståelse for, at modeller er en  

 forenklet beskrivelse af virkeligheden.
4. VIRKSOMHEDENS STYRING 4.1. Styringsniveauer 4.2. Ide, mål og politikker 4.3. Informationssystemet 4.4. Planlægningsprocessen 4.5. Beslutningsprocesser (forskellige beslutningsmodeller) 4.6. Kontrolprocessen Med udgangspunkt i virksomheden som et styret system, skal eleverne opnå  

 forståelse af virksomhedens ide, mål og politikkers betydning for de  

 forskellige niveauer i virksomheden.
 Herudover skal eleverne opnå forståelse for informationssystemets  

 betydning for planlægningen, beslutningerne og kontrollen i virksomheden.
 Eleverne skal endvidere være orienteret om forskellige  

 beslutningsmodeller.
5. VIRKSOMHEDENS MEDARBEJDERE 5.1. Det enkelte individ 5.1.1. Arv og miljø 5.1.2. Behov - behovskonflikter 5.1.3. Holdninger - værdiopfattelser.
 Eleverne skal opnå forståelse for, at både arvelige og miljøbetingede  

 faktorer er bestemmende for den menneskelige adfærd.
Eleverne skal have kendskab til en behovsteori og skal kunne analysere  

 hvordan behov dækkes.
Endvidere skal eleverne have kendskab til  

 behovskonflikter/frustrationer og kunne redegøre for reaktioner herpå.
 Eleverne skal kunne definere begreberne holdninger og værdiopfattelser og  

 opnå indsigt i, hvorledes disse kan ændres.
5.2. Individ og gruppe 5.2.1. Gruppetyper 5.2.2. Normer, roller og status 5.2.3. Konflikttyper Eleverne skal have kendskab til gruppebegrebet og til forskellige  

 gruppetyper.
 Eleverne skal have indsigt i sammenhængen mellem normer, roller og status  

 og kunne anvende disse begreber på gruppesociologiske problemstillinger.
 Eleverne skal kunne redegøre for årsager til konflikter i og mellem  

 grupper, og hvorledes disse konflikter kan løses.
5.3. Individ og virksomhed 5.3.1. Trivsel 5.3.2. Motivation 5.3.3. Jobudvikling Eleverne skal opnå forståelse for begreberne tilfredshed og trivsel.
 Eleverne skal have indsigt i motivationsprocessen og forstå sammenhængen  

 mellem behov og motivation, samt være i stand til at skelne mellem direkte og  

 indirekte motivation.
 Eleverne skal have forståelse for jobudvikling som en motivationsfaktor,  

 og skal kunne skelne mellem jobudvidelse og jobberigelse.
6. VIRKSOMHEDENS LEDELSE 6.1. Lederens opgaver 6.2. Lederholdninger 6.3. Ledelsesformer 6.4. Situationsbestemt ledelse Eleverne skal opnå kendskab til lederens forskellige hovedopgaver og  

 forskellige menneskeopfattelser.
Endvidere skal de kunne karakterisere en  

 anvendt ledelsesform ud fra konkrete situationer.
7. VIRKSOMHEDENS STRUKTUR 7.1. Virksomhedens opbygning 7.2. Arbejdsfordelingsprincipper 7.3. Organisationsprincipper 7.4. Organisationsbeskrivelse 7.5. Uformel organisation Eleverne skal opnå kendskab til de interne og eksterne faktorer, der  

 påvirker opbygning og/eller ændring af organisationsstrukturen.
 Eleverne skal opnå kendskab til arbejdsdelingens konsekvenser dels på  

 virksomhedsniveau, dels på individniveau.
 Eleverne skal opnå kendskab til nyere organisationsprincipper  

 (projektorganisation, matrixorganisation, overlappende grupper og  

 selvstyrende grupper). Endvidere skal eleverne kunne påpege fordele og  

 ulemper i forhold til de mere traditionelle organisationsprincipper.
 Eleverne skal være orienteret om stillingsbeskrivelser,  

 personalehåndbøger, funktionsfordelingsplaner, arbejdsfordelingsplaner og  

 instrukser.
 Eleverne skal opnå kendskab til den indflydelse, som den uformelle  

 organisation kan have på den formelle organisation.
8. ORGANISATORISKE KONSEKVENSER VED INDFØRELSE ELLER  

 ÆNDRING AF EDB- SYSTEMER 8.1. Interne konsekvenser 8.1.1. Struktur 8.1.2. Arbejdsopgaver 8.1.3. Teknologi 8.1.4. Personer 8.2. Modstand mod forandringer 8.3. Konfliktteori 8.4. Eksterne konsekvenser Eleverne skal opnå forståelse og kendskab til interne og eksterne  

 forandringers indflydelse på virksomhedens systemer.
Herunder skal eleverne  

 opnå forståelse for interessekonflikter i forbindelse med indførelse af  

 forandringer i virksomheden.
9. STRATEGIER/ROLLER VED INDFØRELSE ELLER ÆNDRING AF  

 EDB-SYSTEMER 9.1. Ændringsstrategier 9.1.1. Ekspertstrategi 9.1.2. Uddannelsesstrategi 9.1.3. Samarbejdsstrategi 9.2. Konsulentrollen Eleverne skal opnå forståelse og kendskab til forskellige  

 ændringsstrategier og i denne sammenhæng skal eleverne opnå kendskab til  

 konsulentrollens betydning ved de forskellige ændringsstrategier.
 Læreplanen har virkning fra den 1. januar 1988.
 P.d.v.
 e.b.
Erik Nexelmann underv.insp.
