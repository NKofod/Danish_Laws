Landsskatteretskendelse vedr.
Investeringer  tonnageordning  

 - fradrag Klagen vedrører spørgsmålet, om selskabets  

 investeringer i X Fritidscenter og X Golfanlæg skal anses for virksomhed  

 omfattet af tonnageordningen, eller om investeringerne skal anses for ikke  

 tonnagebeskattet virksomhed, således at der kan foretages fradrag for  

 nettofinansieringsudgifter efter skattelovgivningens almindelige regler på  

 baggrund af en fordeling af aktiverne i henhold til tonnageskattelovens § 12.
Landsskatterettens afgørelse Indkomstårene 2002 og 2003 Skatteforvaltningen har  

 nægtet at genoptage selskabets skatteansættelser, idet selskabet ikke er  

 anset  

 for at drive virksomhed udenfor tonnageordningen, hvorfor selskabet ikke kan  

 foretage fradrag for nettofinansieringsudgifter opgjort på baggrund af  

 tonnageskattelovens § 12.
 Landsskatteretten pålægger  

 skattecentret at genoptage sagen.
Sagens oplysninger Selskabet driver  

 færgerederivirksomhed mellem danske havne med 3 egne skibe.
Til  

 færgerederivirksomheden  

 er knyttet cateringvirksomhed og landbaseret kontor-, billet- og  

 opmarchfaciliteter.
Selskabet anvender tonnageskatteordningen ved opgørelsen  

 af  

 den skattepligtige indkomst.
 I selskabets balance pr. 30.  

 april 2002 og 2003 er opført følgende anlægsaktiver:
Bygninger 2.492.624 kr.
 2.896.506 kr.
Maskiner og inventar 1.284.100 kr.
 1.275.064 kr.
Skibe og andre tekniske anlæg 150.079.080 kr.
 166.119.678 kr.
Materielle anlægsaktiver 153.855.804 kr.
 170.291.248 kr.
Indskud X Fritidscenter 75.000 kr.
 75.000 kr.
Aktier og ansvarlig lånekapital,  

 X Golfanlæg A/S 1.500.000 kr.
 1.500.000 kr.
Aktier i Ys Havn 9.520 kr.
 9.520 kr.
Værdipapirer 13.844.286 kr.
 12.886.681 kr.
Finansielle anlægsaktiver Anlægsaktiver 15.428.806 kr.
 169.428.610 kr.
 14.471.201 kr.
 170.291.248 kr.
 Aktiverne er ved  

 selvangivelserne for 2002 og 2003 fuldt ud henført til tonnagebeskattet  

 virksomhed.
 Selskabet har indsendt en  

 anmodning om genoptagelse af selskabets skatteansættelser for indkomstårene  

 2002 og 2003 med henblik på at opnå en nedsættelse af den selvangivne  

 indkomst  

 med en forholdsmæssig andel af selskabets nettorenteudgifter i henhold til  

 tonnageskattelovens § 12. Der er udarbejdet følgende korrektion af  

 selvangivelserne:
Indkomståret 2002 Samlede nettorenteudgifter og  

 kursgevinster/-tab på værdipapirer (ekskl. gebyrer og provision  

 på betalingsgaranti)  

 	  

 9.433.503  

 kr.
Regnskabsmæssig værdi af aktiver  

 vedr. ikke tonnagebeskattet Rederivirksomhed:
Indskud i X Fritidscenter 75.000 kr.
Aktiver i X Golfanlæg 1.500.000 kr.
 1.575.000  

 kr.
Svarende til 0,83 % af den  

 samlede aktivsum pr. 30/4-02, jf.
TSL § 12,  

  

 78.680 kr.
Indkomståret 2003 Samlede nettorenteudgifter og  

 kursgevinster/-tab på værdipapirer (ekskl. gebyrer og provision  

 på betalingsgaranti)  

 8.006.481 kr.
Regnskabsmæssig værdi af  

 aktiver vedr. ikke tonnagebeskattet Rederivirksomhed:
Indskud i X Fritidscenter 75.000 kr.
Aktiver i X Golfanlæg 1.500.000 kr.
 1.575.000  

 kr.
Svarende til 0,90 % af den  

 samlede aktivsum pr. 30/4-03, jf.
TSL § 12,  

  

 72.358 kr.
Skatteforvaltningens afgørelse Skatteforvaltningen har  

 nægtet genoptagelse af selskabets skatteansættelser for indkomstårene 2002 og  

 2003. Der er hertil anført, at det er en forudsætning for anvendelse af  

 tonnageskattelovens § 12, at der drives virksomhed udenfor  

 tonnageskatteloven.  

 I virksomhed omfattet af tonnageskatteloven kan der ikke fradrages  

 renteudgifter.
Virksomhed udenfor tonnageskatteloven behandles efter  

 skattelovgivningens  

 almindelige regler, jf.
Tonnageskattelovens § 10, stk. 3.
Selskabet driver ikke  

 virksomhed udenfor tonnageskatteloven, hvorfor forudsætningen for at anvende  

 tonnageskattelovens § 12 ikke er til stede.
Indskud i X Golfklub A/S  

 (ansvarlig  

 lånekapital og anpartskapital) samt indskud i X Fritidscenter må sidestilles  

 med ordinær anbringelse af likviditet opnået ved rederivirksomheden.
Således  

 vil anbringelsen være tæt knyttet til rederivirksomheden og som følge heraf  

 omfattet af den tonnagebeskattede virksomhed.
Der er således hverken aktiver  

 eller virksomhed udenfor den tonnagebeskattede virksomhed.
SKATs indstilling SKAT har indstillet afgørelsen  

 stadfæstet.
Til støtte for indstillingen er det anført, at fordelingsreglen i  

 tonnageskattelovens § 12 ikke bygger på skatterettens almindelige  

 nettoprincip,  

 og således ikke henser til, hvorledes det enkelte aktiv er finansieret.
Alle  

 nettofinansieringsudgifter bliver fordelt efter denne regel, uanset om de  

 konkret har kunnet henføres til den ene eller anden form for virksomhed.
Det fremgår af forarbejderne  

 til tonnageskatteloven, at begrebet øvrige egne aktiver skal  

 forstås som  

 aktiver, der er knyttet til en almindelig beskattet del af virksomheden, hvis  

 en sådan drives ved siden af den tonnagebeskattede virksomhed (jf. blandt  

 andet  

 eksemplerne til § 14, nr. 1 og 2) Hvis et rederi udelukkende  

 driver tonnagebeskattet rederivirksomhed vil der ikke være en almindeligt  

 beskattet del af virksomheden, og der vil derfor ikke skulle foretages en  

 fordeling af nettofinansieringsudgifterne efter tonnageskattelovens § 12,  

 idet  

 alle rederiets aktiver er tilknyttet den tonnagebeskattede rederivirksomhed.  

 Der vil således ikke være nogen anden virksomhed at knytte aktiverne til.
Dette gør sig gældende,  

 uanset at afkastet og/eller fortjeneste fra aktivet ikke kan omfattes af  

 tonnageindkomsten  

 og beskattes som almindelig indkomst.
Det, der skal vurderes, er aktivets  

 tilknytningsforhold  

 til den tonnagebeskattede eller den almindeligt beskattede del af  

 virksomheden  

 i henhold til ordlyden af § 12.
Efter tonnageskattelovens §  

 2, stk. 3, skal samtlige skibe og andre aktiver, der opfylder betingelserne  

 for  

 tonnagebeskatning, indgå i tonnageskatteordningen.
I § 10, stk. 1 og 2, er en  

 udtømmende liste over de aktiver/indkomsttyper, der kan omfattes af  

 tonnageskatteordningen.
For eksempel opfylder datterselskabsaktier og andre  

 værdipapirer ikke betingelserne for tonnagebeskatning, idet afkast heraf ikke  

 kan omfattes af tonnageindkomsten.
Sådanne aktiver kan dog godt være  

 tilknyttet  

 tonnagebeskattet virksomhed i medfør af § 12.
 Der er således forskel på, om  

 aktivet i sig selv skal indgå i tonnageskatteordningen, eller om aktivet er  

 tilknyttet en indkomst, der kan tonnagebeskattes, jf. formuleringerne i § 2,  

 stk. 3 sammenholdt med § 12. Ved bedømmelse af tilknytningsforholdet for de  

 enkelte aktiver må det konkret vurderes aktiv for aktiv, hvilken del af  

 virksomheden aktivet knytter sig til.
Hvis der er tale om for  

 eksempel datterselskabsaktiver, må der henses til, om den aktivitet, der  

 foregår  

 i datterselskabet, er tilknyttet den tonnagebeskattede aktivitet i  

 moderselskabet eller ej.
Udfører datterselskabet eksempelvis støttefunktioner  

 overfor det tonnagebeskattede moderselskab, såsom havnefunktioner,  

 administrative funktioner, salgsfunktioner eller lignende, vil  

 datterselskabsaktierne være tilknyttet den tonnagebeskattede virksomhed.
Aktiver, der ikke entydigt  

 kan henføres til den tonnagebeskattede virksomhed eller den almindeligt  

 beskattede virksomhed, herunder passiv investering i børsnoterede aktier, må  

 som udgangspunkt antages at knytte sig til hele virksomheden.
Der vil dermed  

 skulle ske en fordeling af aktivets værdi ved opgørelsen i henhold til  

 tonnageskattelovens § 12.
Såfremt det kan dokumenteres,  

 at den passive investering knytter sig til en bestemt del af virksomheden, må  

 aktivet dog henføres dertil.
Dette kan for eksempel være tilfældet, hvis  

 investeringen udelukkende er foretaget ved hjælp af midler fra en del af  

 virksomheden, og at afkast fra investeringen tilkommer denne del af  

 virksomheden.
Sådanne spørgsmål vedrørende  

 aktivers tilknytningsforhold kendes også fra andre dele af skatteretten.
Ved  

 skattefri spaltning og tilførsel af aktiver efter fusionsskatteloven skal det  

 ligeledes vurderes, hvilken del af virksomheden aktiverne hører til.
Da det klagende selskab  

 således alene driver tonnagebeskattet rederivirksomhed, kan der ikke  

 foretages  

 fradrag for en del af nettofinansieringsudgifterne i den almindelige  

 skattepligtige indkomst.
En kendelse fra Landsskatteretten, der giver  

 selskabet  

 medhold, vil endvidere stride imod EUs godkendelse af den danske  

 tonnageskatteordning, da der kan være tale om ulovlig statsstøtte.
Klagerens påstand og argumenter Selskabets repræsentant har  

 fremsat påstand om, at skattemyndighederne pålægges at genoptage selskabets  

 skatteansættelser for indkomstårene 2002 og 2003.
Repræsentanten har ved brev  

 af 14. oktober 2004 anmodet skatteforvaltningen om at nedsætte den  

 selvangivne  

 indkomst med en forholdsmæssig andel af selskabets nettorenteudgifter.
I  

 henhold til tonnageskattelovens § 12 fordeles nettorenteudgifter  

 forholdsmæssigt efter den regnskabsmæssige værdi af aktiver tilknyttet  

 tonnagebeskattet  

 rederivirksomhed og den regnskabsmæssige værdi af øvrige aktiver.
Den del af  

 nettorenteudgifterne, der ved fordelingen henføres til øvrige aktiver, kan  

 fratrækkes.
Skatteforvaltningen er af den  

 opfattelse, at alle selskabets aktiver er tilknyttet den tonnagebeskattede  

 rederivirksomhed.
Repræsentanten har hertil anført, at dette ikke er  

 tilfældet  

 for så vidt angår selskabets investering i aktier og ansvarlig lånekapital i  

 X  

 Golfanlæg A/S samt selskabets indskud i X Fritidscenter.
Skatteforvaltningen mener, at  

 selskabet alene har tonnagebeskattet virksomhed, og at dette tillige gælder  

 investeringerne i X Golfanlæg A/S og X Fritidscenter.
Hertil har  

 repræsentanten  

 bemærket, at det udelukkende er virksomhedens karakter, der afgør, om der er  

 tale om aktiver, der er tilknyttet tonnagebeskattet rederivirksomhed, og at  

 det  

 er uden betydning, hvorfra de investerede midler hidrører.
Besiddelse af aktier i et  

 selskab, der ejer en golfbane, og udlån af ansvarlig lånekapital hertil er  

 ikke  

 en af de former for virksomhed, der efter tonnageskattelovens § 6 og den  

 negative afgrænsning i § 8 kan tonnagebeskattes.
Der kan i denne forbindelse  

 henvises til tonnageskattelovens § 8, hvor det i pkt. 9 fremgår, at indkomst  

 fra sports-, udflugts-, og fritidsaktiviteter ikke indgår i den  

 tonnagebeskattede  

 rederivirksomhed.
Tilsvarende gælder form indskuddet i X Fritidscenter.
 At der ikke er tale om  

 anbringelse af overskudslikviditet i rederivirksomheden følger endvidere af,  

 at  

 der ikke er tale om likvide og risikofrie pengeanbringelser.
Der findes ikke et  

 organiseret marked for handel med de nævnte aktiver.
Hvis selskabet ønsker at  

 frigøre den likviditet, der er bundet i investeringerne, må selskabet selv  

 forsøge at finde en køber.
Da der ikke findes et organiseret marked, er der  

 endvidere stor usikkerhed om, hvilken pris aktiverne kan indbringe.
 Den ansvarlige lånekapital,  

 der er udlånt til X Golfanlæg A/S, kan først tilbagebetales den 31. december  

 2008. Beløbet skulle oprindeligt have været tilbagebetalt den 31. december  

 2003, men betalingstidspunktet blev udskudt, da X Golfanlæg A/S ikke kunne  

 betale det pågældende beløb ved udgangen af 2003.
Der er derudover knyttet en  

 betydelig risiko ved selskabets investeringer i X Golfanlæg A/S og X  

 Fritidscenter.
Udlånet til X Golfanlæg A/S er ansvarlig lånekapital, der  

 først  

 kan tilbagebetales, når de almindelige kreditorer er betalt.
X Golfanlæg A/S  

 blev stiftet af det klagende selskab og to andre partnere for at overtage et  

 golfanlæg, efter at den tidligere ejer var gået konkurs.
Dette viser, at  

 investeringen  

 i golfanlægget ikke er uden risiko.
Landsskatterettens bemærkninger og begrundelse Efter reglerne i den  

 dagældende skattestyrelseslovs § 34, stk. 2, kan en skattepligtig, der ønsker  

 at få ændret sin skatteansættelse, skal senest 1. maj i det 4. år efter  

 indkomstårets udløb fremlægge oplysninger af faktisk eller retlig karakter,  

 der  

 kan begrunde ændringen.
 Vedrører en klage til  

 Landsskatteretten afslag på anmodning om genoptagelse, kan Landsskatteretten  

 i  

 medfør af bestemmelsen i § 17, stk. 4, i Landsskatterettens forretningsorden  

 pålægge den myndighed, der sidst har truffet realitetsafgørelse i sagen, at  

 genoptage sagen, hvis Landsskatteretten finder, at genoptagelse burde have  

 fundet sted.
 Skattepligt i henhold til selskabsskatteloven  

 påhviler blandt andet indregistrerede aktieselskaber i Danmark, jf.  

 selskabsskattelovens § 1, stk. 1, nr. 1. Af tonnageskattelovens § 1 fremgår,  

 at  

 blandt andet selskaber, der er skattepligtige efter selskabsskattelovens § 1,  

 stk. 1, nr. 1, kan vælge at opgøre deres skattepligtige indkomst af  

 rederivirksomhed efter bestemmelserne i tonnageskatteloven.
 Det fremgår af  

 tonnageskattelovens § 6, at skattepligtig virksomhed med transport af  

 passagerer eller gods (rederivirksomhed) mellem forskellige destinationer med  

 skibe ejet af rederiet, skibe som lejes uden besætning (bareboat-charter) og  

 skibe, som lejes med besætning (time-charter) opgøres efter reglerne i lovens  

 §§ 9-15.
Det fremgår af bemærkningerne  

 til tonnageskatteloven, jf. forslag nr.
L 92 fremsat den 6. februar 2002, at:
 Indkomst ved erhvervsmæssig  

 transport af passagerer eller gods mellem forskellige destinationer vil kunne  

 omfattes af tonnageskatteordningen, når transporterne udføres af egne eller  

 lejede skibe efter de regler, der er redegjort for under pkt. 2.2.
Indkomst ved visse former for  

 virksomhed, som foregår i nær tilknytning til levering af transportydelser,  

 kan  

 også omfattes af ordningen.
Sådan virksomhed skal således være en del af  

 almindelig rederivirksomhed Indkomst ved al anden  

 virksomhed falder uden for tonnageskatteordningens anvendelsesområde og skal  

 således beskattes efter skattelovgivningens almindelige regler. I tonnageskattelovens § 8 er  

 der foretaget en negativ afgrænsning af indkomst af visse former for  

 virksomhed, der ikke kan omfattes af § 6. Dette gælder for eksempel  

 forundersøgelser, efterforskning, fiskeri- og forarbejdningsvirksomhed,  

 bygning  

 af havne, moler m.v., dykkervirksomhed, bugsering, lodsning m.v.,  

 passagersejlads i eller over havneløb, uddannelsesaktiviteter,  

 museumsaktiviteter  

 og skibsbevaring, sports- og fritidsformål og lignende.
Efter tonnageskattelovens §  

 12 kan nettofinansieringsudgifter (renter samt gevinst og tab opgjort efter  

 kursgevinstbeskatningslovens regler, bortset fra valutakursgevinst og -tab)  

 fordeles forholdsmæssigt efter den regnskabsmæssige værdi af egne aktiver  

 tilknyttet tonnagebeskattet rederivirksomhed og den regnskabsmæssige værdi af  

 øvrige egne aktiver.
Den andel af nettofinansieringsudgifterne, der på denne  

 baggrund kan henføres til almindelig beskattet virksomhed, kan fradrages  

 efter  

 de almindelige regler herom.
 Nettofinansieringsindtægter  

 beskattes efter skattelovgivningens almindelige regler, jf.  

 tonnageskattelovens  

 § 12, stk. 1, 3. pkt.
 Landsskatteretten er enig med  

 selskabets repræsentant i, at den del af aktiverne, der kan henføres til  

 selskabets investeringer i X Fritidscenter og X Golfanlæg A/S, må anses for  

 sådan aktivitet, der falder udenfor tonnageordningen, idet der ikke er tale  

 om  

 rederivirksomhed eller virksomhed i nær tilknytning hertil, jf.  

 tonnageskattelovens § 6. Eventuelle nettofinansieringsudgifter opgjort på  

 grundlag af tonnageskattelovens § 12 skal derfor behandles efter  

 skattelovgivningens almindelige regler.
 Landsskatteretten pålægger  

 derfor skattecentret at genoptage sagen, idet der ses at være fremkommet  

 sådanne nye oplysninger, der kan begrunde en genoptagelse.
