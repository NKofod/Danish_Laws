 Afslag på forlængelse af dagpengeperioden, da revalide-ring ikke kan  

 anses for overvejende sandsynlig, bl.a. fordi påbegyndt arbejdsprøvning måtte  

 opgives allerede efter 3 dage.
 SAGSFREMSTILLING:
 Kommunen traf afgørelse om, at lønmodtagerens dagpenge på grund af  

 varighedsbegrænsning skulle standses pr. 30. september 1990, da pågældende  

 gennem de sidste 18 måneder havde fået udbetalt dagpenge i mere end 52 uger,  

 og iværksættelse af revalidering ikke ansås for overvejende sandsynlig.
 Første sygedag var den 17. januar 1989.
 Kommunen har begrundet afgørelsen med, at pågældende startede  

 arbejdsprøvning den 16. maj 1990, men denne måtte opgives allerede den 18.  

 maj 1990, idet vedkommende ikke var i stand til at udføre det pålagte  

 arbejde.
Kommunen henviser endvidere til blandt andet lægeerklæ-ring af 16. juli  

 1990 fra egen læge, hvorefter revalide-ring synes umiddelbart udsigtsløs, og  

 til lægeerklæring af 23. juli 1990 fra neurokirurgisk afdeling, hvori det  

 anføres, at pågældende »...Har fået tilbudt revalideringsforsøg, er ikke  

 særligt indstillet herpå. Ønsker at få bevilget førtidig folkepension.« Ansøgning om pension er indgivet den 2. august 1990.
Lønmodtagerens egen læge har begrundet klagen over dagpengeophøret med,  

 »...at patientens tilstand og prognose er meget usikker, at diagnosen er  

 ukendt, og at en lægelig udredning pågår fortsat.« AFGØRELSE:
 Dagpengeudvalget har på sit møde den 1. marts 1991 truffet den afgørelse,  

 at kommunen ikke har pligt til at forlænge dagpengeperioden ud over  

 varighedsbegrænsningen den 30. september 1990, da det ud fra sagens  

 oplysninger ikke kan anses for overvejende sandsynligt, at revalidering vil  

 blive iværksat, jf. dagpengelovens § 22, stk. 1, nr. 1.
Udvalget har ved afgørelsen lagt vægt på, at pågældende ud fra sagens oplysninger ikke i tilstrækkelig grad har været motiveret for revalideringsforsøg.
 Dagpengeudvalget tiltræder således kommunens afgørelse.
