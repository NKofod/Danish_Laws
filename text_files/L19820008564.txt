 I tilslutning til udenrigsministeriets bekendtgørelser nr. 134 af 18.  

 december 1968 og nr. 5 af 28. januar 1970, Lovtidende C, meddeles det, at  

 Spanien med virkning fra den 19. juni 1982 har tiltrådt den europæiske  

 overenskomst af 16. december 1961 om unge menneskers adgang til at rejse på  

 kollektivt pas mellem Europarådets medlemslande.
Spanien har vedrørende artikel 12 afgivet erklæring om, at medens det ikke  

 er påkrævet, at personer, der er omfattet af overenskomsten, skal forevise et  

 nationalt identitetskort eller lignende dokument ved indrejse i Spanien, skal  

 de dog altid være i besiddelse af et sådant dokument med henblik på eventuel  

 senere kontrol.
Udenrigsministeriet, den 21. september 1982 F.
M.
