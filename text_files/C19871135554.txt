 I skrivelse af 2. september 1987 har De rettet henvendelse til  

 Justitsministeriet vedrørende spørgsmålet om, hvorvidt lodtrækningen i et  

 nærmere beskrevet TV-bingo skal foretages af notarius publicus.
 Det fremfår af det oplyste, at de numre, der tilsammen danner  

 vinderkonstallationerne, er udtrukket på forhånd, således at arrangøren, når  

 vinderpladens kontrolnummer oplyses, umiddelbart kan kontrollere, om den  

 pågældende spiller har vundet.
 De har oplyst, at lodtrækningen således ikke adskiller sig fra  

 lodtrækningen i et almindeligt lotteri.
I den anledning skal man meddele, at lodtrækningen ifølge § 5 i  

 bortlodningscirkulæret skal foretages af notarius publicus, medmindre der er  

 tale om bankospil eller tombola.
Baggrunden for undtagelsen fra kravet om, at  

 lodtrækningen skal foretages af notarius publicus, er, således som De også  

 selv anfører, at spilledeltagerne ved disse spilleformer selv er til stede  

 ved udtrækningen og selv kan konstatere, hvilke gevinster der tilgår  

 vinderne.
 Denne kontoladgang er som nævnt ikke til stede ved det beskrevne TV-bingo,  

 og Justitsministeriet er derfor enig med Dem i, at lodtrækningen skal  

 foretages af notaruis publicus.
 Der henvises til Deres sag j.nr. 1 1 686 87 3661.
P.
M.
V.
E.
B.
