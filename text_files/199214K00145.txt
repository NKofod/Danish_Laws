Nr BTL 145 Betænkning over Forslag til lov om ændring af lov om midlertidig  

 regulering af boligforholdene (Forhøjelse af bindingsbeløb,  

 vedligeholdelsesplan og nedsættelse af renten på lån fra Grundejernes  

 Investeringsfond)   

 Nr L 145 1992-93, 1. samling Afgivet af Boligudvalget Afgivet: 19921210 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Administrations & Service Centret A/S, Landsforeningen for ejere af udlejningsejendomme og Lejernes Landsorganisation, Randers Afdeling.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret.
 Et mindretal inden for flertallet (Fremskridtspartiets medlem af udvalget)  

 bemærker følgende:
Fremskridtspartiet har siden 1973 kæmpet for et frit og ureguleret  

 boligmarked.
Det er beskæmmende, at vi i mere end 50 år har haft en  

 boliglovgivning med reguleringer og maksimalpriser.
Det hører i alle andre  

 sammenhænge en helt anden verden til.
Danmark har ikke længere boligmangel,  

 men vi har på grund af restriktioner og maksimalpriser en boligmasse, som er  

 helt forkert udnyttet.
Vi har ældre i alt for store billige lejligheder, og  

 vi har unge med børn i alt for små og alt for dyre lejligheder opført af  

 såkaldte sociale boligselskaber.
Det er utroligt, at 10 år med  

 ikkesocialistisk folketingsflertal og en borgerlig regering ikke har gjort op  

 med et så ubrugeligt system.
 Et frit og ureguleret marked vil give en meget bedre udnyttelse af  

 boligerne og medføre en langt højere vedligeholdelse og dermed spare dyre  

 statsstøttede byfornyelsesprojekter.
 Fremskridtspartiet ønsker at gøre opmærksom på, at partiet finder det  

 urimeligt at opretholde flere forskellige vedligeholdeskonti.  

 Fremskridtspartiet ønsker også Grundejernes Investeringsfond ophævet og  

 pengene frigivet.
 På trods af at dette ikke sker med dette lovforslag, vejer de øgede  

 vedligeholdesbeløb tungest, og partiet kan derfor tilslutte sig lovforslaget.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved 2. behandling.
