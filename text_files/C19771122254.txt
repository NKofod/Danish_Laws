Indsattes beskæftigelse ved terapiarbejde har givet anledning til  

 forskellige tvivlsspørgsmål, blandt andet vedrørende kontering af indtægter,  

 afsætning af færdige produkter m.v.
Som følge heraf har direktoratet dags  

 dato udsendt en cirkulæreskrivelse om de regler, der gælder for dette område.
 Herom bemærkes:
Terapiarbejde må betragtes som en særlig beskæftigelse, der tilbydes  

 indsatte med henblik på arbejdsmæssig genoptræning, indtil de pågældende  

 bliver i stand til at deltage i anstaltens sædvanlige  

 beskæftigelsesforanstaltninger.
Som følge heraf finder de almindelige regler  

 om arbejdstid og arbejdspenge anvendelse.
 Det er imidlertid af væsentlig betydning for administrationen af dette  

 område, at der er en klar adskillelse mellem terapiarbejde, udført i  

 arbejdstiden, og eventuelt tilsvarende arbejde, som den pågældende indsatte  

 ønsker at udføre i fritiden for egen regning.
 Med hensyn til kontering bemærkes, at indtægter fra salg af terapiarbejder  

 i overensstemmelse med revisionsmæssige forskrifter skal konteres på en  

 indtægtskonto.
 Oversigt over udgifter og indtægter vedrørende de nævnte konti samt en  

 kortfattet redegørelse for produktionens art og omfang med oplysning om,  

 hvorledes afsætningen er sket, indsendes hvert kvartal, første gang pr. 1.  

 oktober 1977 til direktoratets 3. ekspeditionskontor.
 Indsatte, der er placeret ved terapiarbejde, opføres fremtidig særskilt på  

 mandtalslisten i afsnittet vedrørende undervisning.
 Cirkulærskrivelsen og denne skrivelse vil snarest blive optaget i  

 Kriminalforsorgens cirkulæresamling.
 E.B.
