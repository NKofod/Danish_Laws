Konkurrenceankenævnet har stadfæstet Konkurrencerådets afgørelse efter  

 konkurrencelovens § 12, stk. 2, om, at Stokke Danmark ApS skulle levere  

 barnestolen Tripp Trapp til A/S Th.
Malles forretning i Snedsted.
Med rådets  

 afgørelse var der bl.a. taget stilling til, at Stokke Danmark ud fra de  

 anmeldte forhandlerantagelsesbetingelser ikke kunne afskære forretningen fra  

 leverancer under hensyn til dens beliggenhed eller fordi man forudså, at  

 Tripp Trapp-stolen ville blive solgt pr. postordre.
 Ved ankenævnets kendelse bemærkes, at i det omfang der i  

 forhandlerantagelsesbetingelser stilles krav om forretningers beliggenhed og  

 lignende, må der kræves såvel en saglig begrundelse for et sådant krav som en  

 yderst konsekvent håndhævelse heraf.
 Ankenævnet anfører, at beliggenheden af forretningen i Snedsted ikke  

 adskiller sig afgørende fra andre forretninger Stokke leverer til, ligesom  

 der ud fra Stokkes krav til beliggenhed ikke forekommer saglig begrundelse  

 for at nægte leverancer.
 Endelig fandt nævnet ikke grundlag for at antage, at der foretages  

 postordresalg i den form, at forretningen annoncerer store dele af eller i  

 hele landet og opfordrer købere til skriftlig eller telefonisk bestilling.
År 1995, den 18. maj afsagde Konkurrenceankenævnet i sagen j.nr.  

 94-67.382, Stokke Danmark ApS ctr.
Konkurrencerådet sålydende:
K E N D E L S E 1.a Ved skrivelse af 12. oktober 1994 har advokat Per Håkon Schmidt på  

 vegne Stokke Danmark ApS klaget over en af Konkurrencerådet den 14. september  

 1994 truffet afgørelse, hvorved rådet i henhold til konkurrencelovens § 12,  

 stk. 2, pålagde selskabet at levere barnestolen Tripp Trapp til A/S Th.  

 Malles forretning i Snedsted.
 Klageren har principalt påstået pålægget om levering ophævet og har  

 subsidiært påstået sagen tilbagesendt Konkurrencerådet til fortsat  

 behandling.
 Konkurrencerådet har påstået afgørelsen stadfæstet.
A/S Th.
Malle er ved advokat Lauge Fastrup, Thisted, indtrådt i sagen til  

 støtte for Konkurrencerådet.
 Ankenævnet har den 18. oktober 1994 afslået at tillægge klagen opsættende  

 virkning.
 Sagen har været mundtligt forhandlet.
1.b Under ankesagen har parterne i deres argumentation inddraget en  

 fuldsortimentsforhandler i landsbyen Vils, som klageren leverede til.
Efter  

 den mundtlige forhandling i sagen har advokat Per Håkon Schmidt meddelt, at  

 forhandleren i Vils den 3. april 1995 blev opsagt af klageren, hvilken  

 opsigelse denne forhandler har accepteret.
 2.a Konkurrencerådets afgørelse af 14. september 1994 er sålydende for så  

 vidt angår det påklagede pålæg:
 »Konkurrencerådet har modtaget Deres brev af 1. september 1994 med  

 kommentarer til Rådets brev af 24. august 1994, der var vedlagt et notat om  

 sagsfremstillingen . . . På det således foreliggende grundlag har  

 Rådets forretningsudvalg herefter truffet afgørelse . . .
Rådet har besluttet at udstede påbud til Stokke Danmark ApS i henhold til  

 konkurrencelovens § 12, stk. 2, om at levere til A/S Th.
Malles forretning i  

 Snedsted på de vilkår, der i øvrigt er gældende i selskabets  

 forhandlervilkår.
Dette er begrundet i, at § 11-forhandlingerne med Stokke  

 ikke har ført til et resultat, der opfylder Rådets krav, . . .
Rådet har ikke indvendinger mod det forslag til nye  

 forhandlerantagelsesregler: »Generelle vilkår vedrørende  

 forhandlerstatus«, der var vedlagt brev af 28. juni i 1994. Man finder  

 imidlertid ikke på det foreliggende grundlag, at praktiseringen af disse  

 regler ud fra konkurrenceretlige kriterier kan udelukke leverancer på  

 sædvanlige vilkår til Snedsted-forretningen.
Det følger heraf, at Rådet ikke  

 kan acceptere Stokkes »ekstrakrav« om beliggenhed i et  

 »egentligt bymiljø«.
Rådet skal anmode Stokke Danmark om inden 14 dage at bekræfte, at Rådets  

 påbud efterkommes.
Man går ud fra, at Stokke Danmark ApS særskilt foretager  

 anmeldelse af forslaget fra 23. juni 1994 med angivelse af, hvornår det  

 sættes i kraft.  . . . ».
 2.b Det hedder i klagerens anmeldte forhandlerantagelsesbetingelser bl.a:
 » 1. Udsalgsstedet.
Det godkendte udsalgssted skal fremstå som en detailforretning med fuld  

 ugentlig åbningstid (incl. lørdag) med direkte adgang fra gadeplan, på et  

 hovedforretningsstrøg eller i indkøbscenter eller ved en hovedindfaldsvej i  

 byområde.
Forretningen skal med personale, varer og udstyr fremstå som en  

 ordentlig, oversigtlig og veldrevet forretning.
Produkterne skal i  

 møbelbutikker udstilles som miljøudstillinger med plads mellem de enkelte  

 møbler og i overskuelige opstillinger.
Produkterne skal kunne vurderes  

 særskilt med et uforstyrret indtryk af de enkelte møbler.
For  

 babyudstyrsbutikker accepteres en tættere opstilling i overensstemmelse med  

 den pænere del af branchens praksis.
Lokaler, facader og udstyr skal være  

 velholdte, malede og istandsatte.
Lokalerne skal være tilstrækkeligt belyst,  

 vinduer i butikkerne skal være rene og udstillingsvinduer overskueligt  

 opstillede.
Butikken skal i sin fremtoning og helhedspræg som minimum være på  

 niveau med området, butikken befinder sig i, og med de omkringliggende  

 butikker.
Udsalgsstedet må ikke fremstå som en selvbetjeningsbutik uden  

 personlig vejledning.
 På udsalgsstedet (i butikken) skal forhandleren til enhver tid have  

 minimum 3 stk STOKKE TRIPP TRAPP udstillet på et fremtrædende sted. . .  

 .
 Forhandleren må ikke drive virksomhed med postordresalg.
 . . .
 3. Personale/Uddannelse.
Det er af afgørende betydning for stolens korrekte brug og benyttelse, at  

 kunden forstår, hvorfor og hvordan stolen indstilles og benyttes korrekt.  

 Forhandleren er derfor forpligtet til at have personale til rådighed for  

 individuel vejledning af kunderne.
Forhandleren forpligter sig til selv eller  

 ved sit personale at deltage i den undervisning og vejledning, som tilbydes  

 af Stokke. . . .
 9. Priser.  . . .
 Forhandleren fastsætter selv sin udsalgspris, men er forpligtet til i  

 forbindelse med udstilling af STOKKE TRIPP TRAPP at have Stokke-stativ med  

 oplysning om Stokkes vejledende udsalgspris og brochurer fremsat i  

 forbindelse hermed.  . . .
 10. Reklame.  . . .
Stokke foretager landsdækkende annoncering for produkterne, men det  

 påhviler den enkelte forhandler selv at sørge for annonceringen i sit lokale  

 område.
Forhandleren må ikke aktivt markedsføre produkterne uden for landets  

 grænser. . . . » 2.c Konkurrencerådets har i sit ankeindlæg af 30. november 1994 bl.a.  

 oplyst følgende om baggrunden for sagen:
»Foranlediget af en klage fra bl.a.
A/S Th.
Malle ved advokat Lauge  

 Fastrup over ikke at kunne få status som forhandler af barnestolen Tripp  

 Trapp, traf rådet den 23. februar 1994 afgørelse om § 11-forhandlinger med  

 Stokke Danmark om en præcisering af selskabets generelle vilkår vedrørende  

 forhandlerstatus.
Klagen fra A/S Th.
Malle vedrørte dels forretningen i  

 Snedsted og dels forretninger i Viborg og Svenstrup.
Rådet afgørelse af samme  

 dato om ikke at inddrage forretningerne i Viborg og Svenstrup i §  

 11-forhandlingerne er tidligere af advokat Fastrup indbragt for ankenævnet,  

 som den 14. september 1994, jf. j.nr. 94-18.408, har stadfæstet denne  

 rådsafgørelse.
Ved rådets afgørelse om § 11-forhandlinger var det lagt til grund, at  

 Stokke Danmarks afslag på det foreliggende grundlag medførte skadelige  

 virkninger for konkurrencen.
Stokke Danmark indtager for så vidt angår Tripp  

 Trapp-stolen en dominerende stilling på markedet, og selskabets  

 forhandlerantagelsesregler var anmeldt i henhold til konkurrencelovens § 5,  

 stk. 1, . . . Stokke Danmarks afslag til Th.
Malle var sket med  

 henvisning til forretningens geografiske beliggenhed . . . , og til at  

 Th.
Malle ikke havde givet tilsagn om ikke at ville sælge pr. postordre.
. . . § 11-forhandlingerne førte til, at Stokke Danmark foreslog  

 forhandlerantagelsesreglerne ændret.
Disse ændringer tog Rådet til  

 efterretning, da de imødekom Rådets indvendinger.
Stokke Danmark fasthold  

 imidlertid leveringsnægtelsen over for Snedsted-forretningen.
Rådet udstedte  

 herefter påbud til Stokke Danmark om levering i henhold til konkurrencelovens  

 § 12, stk. 2.« 2.d Klageren har i sit ankeindlæg af 4. november 1994 bl.a. oplyst  

 følgende om TRIPP-TRAPP stolen:
»I de møbler Stokke Fabriker producerer indgår også den i sagen  

 omhandlede TRIPP TRAPP stol, . . . som blandt andet udmærker sig ved,  

 at den på grund af sine indstillingsmuligheder kan tilpasses børns behov i  

 flere aldre.
Stolen er således ikke alene en høj babystol, men tillige en  

 stol til et noget større barn indtil omkring 12-14 år.
Stolen er designet af  

 Peter Opsvik.
Stole, der som de ovennævnte bygger på det fælles koncept, skal i høj grad  

 sælges på, at den mulige kunde bliver vejledt om produktets muligheder,  

 ligesom det er nødvendigt, at kunden forstår, hvorledes møblet benyttes på  

 den rette måde, idet det i modsætning til andre møbler i større eller mindre  

 omfang er nødvendigt at have kendskab til møblets indretning før anvendelsen  

 er optimal.
Det gælder ikke mindst for produktet TRIPP TRAPP.
Flere af  

 møblerne, herunder Tripp Trapp stolen, er som anerkendt brugskunst beskyttet  

 af Ophavsretsloven. . . .
 Møbler fremstillet og designet som nævnt ovenfor er typisk dyrere end  

 andre møbler og udført i en særlig høj kvalitet, og salget af produkterne  

 bliver derfor også et spørgsmål om at sælge en særlig livsstil. . . .
Produktet sagen vedrører . . . er udtryk for Stokkes generelle  

 filosofi på flere måder.
Det forskydelige og indstillelige sæde og fodplade  

 giver ved korrekt indstilling mulighed for at barnet kan opnå støtte for sine  

 fødder, selvom det ikke er tilstrækkeligt stort til at kunne nå jorden med  

 fødderne ved brug af traditionelle møbler.
Med siddepladernes forskydelighed  

 i stolen er det endvidere muligt at indstille sædet i dybden, således at det  

 passer til barnets forhold.
Når stolen anvendes til større børn udskiftes  

 sædepladen, der benyttes til de mindste børn, med den noget dybere fodplade.  

 Stolen er endvidere ikke forsynet med noget lege/spisebord, idet barnet skal  

 kunne deltage i familiens liv omkring spisning og underholdning ved bordet,  

 således at barnet deler bordplade med de øvrige familiemedlemmer«.
3.a Klagerens argumentation Klageren har til støtte for sin principale påstand anført, at der på grund  

 af produktets særlige karakter og de berettigede, rimelige og konsekvent  

 gennemførte betingelser, som klageren håndhæver over for forhandlerne, ikke  

 foreligger skadelige virkninger for konkurrencen ved en leveringsnægtelser  

 til A/S Th.
Malles forretning i Snedsted.
Denne forretnings beliggenhed er  

 uforenelig med det renomme og den kvalitet og prestige, som det er nødvendigt  

 at have og at udbygge omkring produktet.
 Når beliggenheden kombineres med forretningens postordresalg, som finder  

 sted uden personlig vejledning, og som er en følge af forretningens  

 beliggenhed, understøtter det rimeligheden i leveringsnægtelsen.
 Der er et rigt og varieret udbud af andre og lignende produkter på  

 markedet, og klagerens barnestol kan således let substitueres med andre  

 produkter.
Det er uforeneligt med de kvalitetskrav til produktet, herunder produktets  

 særlige karakter baseret på en ganske speciel filosofi, og den livsstil, man  

 ønsker skal sælge produktet, at forhandlere har marginale beliggenheder,  

 således som der er tale om for så vidt angår A/S Th.
Malles forretning i  

 Snedsted.
Dels er Snedsted en landsby domineret af en enkelt hovedgade, hvor  

 sidegaderne fører direkte ud på markerne, dels er landsbyen end ikke  

 beliggende ved en større indfaldsvej.
 Der må også i dansk konkurrenceret kunne accepteres et beliggenhedskrav,  

 herunder geografisk bestemte beliggenhedskrav, som et kriterium ved  

 udvælgelsen af forhandlere, således at en producent kan stille krav om, at  

 forhandleren har en beliggenhed, der harmonerer med produktets renomme.
En handlende kan spare mange penge ved at flytte sin forretning fra en  

 hovedgade eller et hovedforretningsstrøg til en mere afsides beliggenhed  

 eller fra starten vælge en sådan beliggenhed.
Det er ikke en heraf følgende  

 nødvendighed, at den handlende skal være berettiget eller automatisk fortsat  

 er kvalificeret og egnet til at markedsføre de produkter, som det er  

 naturligt at markedsføre, men som af leverandøren ønskes markedsført under  

 særlige former og med en særlig beliggenhed.
Efter klagerens opfattelse synes Konkurrencerådet at opretholde en  

 praksis, som er strengere, end hvad der fremgår af de EF-retlige regler.
Ved  

 Kommissionens beslutning af 16. december 1991, sag IV/33.282 - Yves Saint  

 Laurent, er der godkendt udvælgelseskriterier, hvorefter »placeringen,  

 butiksskiltet og indretning af salgsstedet til stadighed skal svare til den  

 prestige, der er forbundet med mærket Yves Saint Laurent.
Kvaliteten og  

 salgsstedet vurderes særligt på grundlag af de nærmeste forretningers art,  

 status og ydre aspekt, salgsstedets facade, udstillingsvinduernes dimensioner  

 og udsmykning, . . . ».
Det er ikke relevant at sammenligne A/S Th.
Malles butik i Snedsted med  

 Vils Møbler, som klageren har leveret til.
Der er tale om en  

 fuldsortimentsforhandler, som er en af landets førende møbelbutikker, og som  

 til fulde lever op til de kvalitetskrav, det renomme og den livsfilosofi, som  

 klageren ønsker sine møbler omgivet af.
I Tarm/ Skjern findes også en forhandler.
Disse to nærmest sammenvoksede  

 byer kan dog på ingen måde sammenlignes med landsbyen Snedsted.
Postordresalg - hvorved i denne forbindelse forstås salg uden forudgående  

 personligt fremmøde af kunden i butikken - er helt uforeneligt med klagerens  

 markedsføring.
Eksistensgrundlaget for A/S Th.
Malles butik i Snedsted bygger  

 i vidt omfang på sådant postordresalg.
Der leveres gratis over hele landet,  

 ligesom der generelt i katalog fra virksomheden henvises til »ring og  

 hør . . . ».
Klageren har endvidere ved selvsyn konstateret, at  

 der foregår et betydeligt postordresalg med masseforsendelse af varer.
Klageren lægger helt afgørende vægt på den direkte kontakt mellem sælger  

 og køber i forbindelse med videregivelsen af livsfilosofien omkring produktet  

 og den ikke helt enkle anvisning, som må gives for at sikre den korrekte brug  

 af produktet, således at ulykkestilfælde kan undgås.
Der har været tilfælde,  

 hvor et barn kom til skade på grund af forkert indstilling af stolen.
Det er  

 af samme årsag, at klageren har ofret meget betydelige midler på at  

 iværksætte uddannelse af salgspersonalet.
For at undgå skader i fremtiden har  

 klageren fundet det nødvendigt, at alle forhandlere af produktet bliver  

 instrueret såvel i filosofien bag ved produktet, i produktets mulige  

 indstillingsmuligheder som i at videregive denne information til kunderne.  

 Brugsvejledning alene gør det ikke.
Som følge heraf er der oprettet en Stokke  

 Skole.
3.b Til støtte for sin subsidiære påstand har klageren anført, at  

 Konkurrencerådet har undladt at gennemføre en nærmere undersøgelse af  

 markedet for høje barnestole samt i øvrigt har undladt at foretage en rimelig  

 besigtigelse af A/S Th.
Malles forretning, forinden afgørelse blev truffet.  

 Sådan undersøgelse og besigtigelse bør foretages, inden et eventuelt pålæg  

 kan blive aktuelt.
 På grund af omfanget af forretningens postordresalg forsøgte klageren at  

 få Konkurrencerådet til at foretage et uanmeldt besøg, dels for at konstatere  

 beliggenheden i og karakteren af landsbyen Snedsted, dels for at kontrollere  

 omfanget af postordresalget, dels for at kontrollere indretningen i butikken.  

 Rådet har imidlertid meddelt, at man ikke agtede at aflægge besøg hos A/S Th.  

 Malle.
Med den beliggenhed, A/S Th.
Malles butik har i Snedsted, må der  

 nødvendigvis foregå et betydeligt fjernsalg uden for butikkens naturlige  

 opland, der i sig selv ikke kan bære en større omsætning af Tripp Trapp  

 stole.
Såvel inden sagens start som mod slutningen af dens behandling for  

 Konkurrencerådet konstaterede klageren, at det var muligt at få forsendelser  

 af Tripp Trapp stolen fra forretningen.
Der er ikke fremlagt kontrollerbare  

 oplysninger, som dokumenterer, at A/S Th.
Malle skulle have et opland og  

 marked, som gør personlig betjening af alle kunderne til Tripp Trapp stole  

 mulig.
Efter at klageren var blevet tvunget til at genoptage leveringen af  

 stolen i oktober 1994, har forretningen modtaget 288 stole - et ganske  

 betydeligt antal, når man tager butikkens beliggenhed i betragtning, og  

 såfremt det skulle være rigtigt, at der ikke sælges Tripp Trapp stole pr.  

 postordre.
4.a Konkurrencerådets argumentation Rådet har anført, at man tidligere under behandlingen af anmeldelsessagen  

 for klagerens forhandlerantagelsesbetingelser vedrørende Tripp Trapp stolen  

 har lagt til grund, at der foreligger et særligt marked for høje barnestole  

 og specielt den del heraf, der omfatter høje stole, som kan justeres, så de  

 passer til børn i forskellige aldre.
Denne markedsafgrænsning er ikke blevet  

 bestridt af klageren.
Klageren har heller ikke på noget tidspunkt afvist at  

 være dominerende på dette marked.
Under den oprindelige klagesag fra 1992  

 blev der indhentet oplysninger om markedsforholdene.
Det fremgik heraf, at  

 det for en del af aftagerne var af betydning, at Tripp Trapp stolen kunne  

 justeres.
Med hensyn til de øvrige tilkomne, konkurrerende produkter på  

 markedet er der ikke over for rådet fremlagt oplysninger, der kan begrunde en  

 revideret opfattelse af klagerens dominans på markedet.
Der er heller ikke  

 fremkommet oplysninger om, at salget af Tripp Trapp stolen skulle være faldet  

 ud over, hvad stramningen af forhandlerantagelsesreglerne kunne begrunde.
I henhold til konkurrenceloven er der principielt ikke noget i vejen for,  

 at beliggenhed kan tillægges betydning.
Et krav herom må imidlertid være  

 sagligt begrundet og skal gennemføres konsekvent.
Der skal således være  

 fastsat saglige beliggenhedskriterier for antagelse af forhandlere, ligesom  

 der i givet fald skal foreligge saglige hensyn til et produkts renomme, som  

 begrunder en udvælgelse blandt forhandlerne.
Rådet har da også accepteret  

 klagerens anmeldte forhandlerantagelsesbetingelser.
Bestemmelsen kan sagligt set dog ikke udelukke levering af Tripp Trapp  

 stolen til A/S Th.
Malles forretning i Snedsted.
I vurderingen er endvidere inddraget, at klagerens praksis også synes  

 udtryk for en forskelsbehandling, idet der ikke ud fra  

 beliggenhedskriterierne sagligt vil kunne diskrimineres til fordel for Vils  

 Møbler med henvisning til, at forretningen fører fuldt sortiment.
Spørgsmålet  

 om sortiment har ikke i denne sammenhæng noget med udsalgsstedernes  

 geografiske beliggenhed at gøre, således som dette er hævdet af klageren.
Klageren har henvist til kommissionens beslutning i sagen IV/33.282, Yves  

 Saint Laurent.
Det rådets opfattelse, at den sag vedrører et andet sæt  

 lovregler, nogle andre produkter og markeder samt andre hensyn.
Sagen er  

 derfor ikke analog med nærværende sag.
Eventuelle begrænsninger imod fjernsalg skal bero på saglige, objektive og  

 rimelige kriterier som f.eks. produktsikkerhedshensyn eller særlige krav om  

 opstilling på købers bopæl.
Selv i sådanne tilfælde må barriererne begrænses  

 til det af hensyn til formålet strengt nødvendige.
Dette er i  

 overensstemmelse med, at Kommissionen har fremhævet betydningen af fjernsalg  

 og tilkendegivet at ville nedbryde barriererne imod fjernsalg mellem  

 medlemslandene.
Fjernsalg, herunder postordresalg, er således fremmende for  

 konkurrencen og dermed effektiviteten.
4.b Rådet har afslået at foretage et uanmeldt besøg.
Et sådant ville ikke  

 kunne tjene til at afklare, om der fandt postordresalg sted af Tripp Trapp  

 stolen fra A/S Th.
Malles butik.
Det ville eventuelt kunne have været af  

 betydning for en vurdering af objektivt konstaterbare forhold ved  

 forretningens indretning, men ikke med henblik på at vurdere omfanget af  

 postordresalg.
Dette ville mere naturligt kunne klarlægges f.eks. ved at  

 kontakte A/S Th.
Malles kunder med henblik på at få oplyst, hvorledes  

 handelen var foregået, herunder om de uopfordret havde fået tilsendt  

 postordreblanketter fra A/S Th.
Malle.
Dette har rådet imidlertid ikke fundet  

 anledning til, ligesom klageren heller ikke har gjort det.
5. A/S Th.
Malles argumentation A/S Th.
Malle har anført, at Tripp Trapp stolen absolut er  

 markedsdominerende.
Der sælges årligt ca. 20.000 stole.
Sammenholdes dette  

 med, at der til ca. halvdelen af danske børn købes en høj stol, har Tripp  

 Trapp stolen en markedsandel inden for markedsområdet for høje stole på mere  

 end 50%, hvis man tager udgangspunkt i et årligt fødselstal på ca. 60.000.
Snedsted adskiller sig ikke afgørende fra andre småbyer som Hirtshals og  

 Tarm, hvor klageren har godkendt forhandlere af Tripp Trapp stolen.
Når Tripp  

 Trapp stolen derhos er solgt hos Vils Møbler, der i egentlig forstand er  

 placeret i en landsby, må det være klart, at Snedsted-forretningen udsættes  

 for en forskelsbehandling.
 Selskabets ansatte er aldrig blevet tilbudt undervisning på Stokke-skolen,  

 selv om man har skrevet til klageren herom.
Fra forretningen i Snedsted sælges ikke produkter pr. postordre.
Man  

 følger nøjagtig den samme udbringnings- og forsendelsespolitik som andre  

 godkendte Tripp Trapp forhandlere.
Hertil kommer, at A/S Th.
Malle ikke  

 udsender postordrekataloger eller lignende materiale.
Selskabet retter heller  

 ikke uopfordret henvendelse til kundeemner.
6. Ankenævnets bemærkninger Ankenævnet tiltræder, at Tripp Trapp stolen må anses for at være  

 dominerende på markedet for høje barnestole.
I forhold til klagerens forhandlerantagelsesbetingelser er der ikke oplyst  

 omstændigheder, der giver grundlag for at kritisere indretningen af eller det  

 almindelig serviceniveau i A/S Th.
Malles forretning i Snedsted.
Der er  

 heller ikke oplyst omstændigheder, der støtter klagerens krav om, at  

 Konkurrencerådet burde have foranlediget besigtelse af forretningen, forinden  

 rådet traf sin afgørelse i sagen.
I det omfang, der i forhandlerantagelsesbetingelser stilles krav om  

 forretningers beliggenhed o.lign., må der kræves såvel en saglig begrundelse  

 for et sådant krav som en yderst konsekvent håndhævelse heraf.
Efter de  

 oplysninger, der foreligger om beliggenheden af nogle af de forretninger, som  

 klageren i øvrigt leverer til, finder ankenævnet, at beliggenheden af A/S Th.  

 Malles forretning i Snedsted ikke afgørende adskiller sig herfra.
Ankenævnet  

 finder i øvrigt anledning til at bemærke, at det ikke forekommer indlysende,  

 at der er den fornødne sagligt begrundede forskel mellem en forretning, der  

 som den omhandlede er beliggende i et mindre bysamfund, og en forretning, der  

 i overensstemmelse med forhandlerantagelses-betingelserne er beliggende ved  

 en hovedindfaldsvej i et byområde.
Der er ikke fremkommet oplysninger, der giver grundlag for at antage, at  

 der fra forretningen i Snedsted foretages postordresalg i den form, at der  

 fra forretningen i store dele af eller i hele landet annonceres, således at  

 potentielle købere opfordres til eller forudsættes at måtte foretage  

 skriftlig eller telefonisk bestilling af varer.
Allerede herefter kan  

 klagerens påstand for så vidt ikke tages til følge.
 Efter det således anførte stadfæster ankenævnet rådets afgørelse.
 Konkurrencerådets afgørelse af 14. september 1994 stadfæstes.
 (* 1) Konkurrencerådet:
