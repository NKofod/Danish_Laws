Bekendtgørelse om ændring af bekendtgørelse om detailforskrifter for køretøjers indretning og udstyr § 1 I bekendtgørelse nr. 434 af 29. april 2014 om detailforskrifter for køretøjers indretning og udstyr foretages følgende ændringer:
 1. Indledningen affattes således:
»I medfør af § 68, stk. 1, og § 118, stk. 8, i færdselsloven, jf. lovbekendtgørelse nr. 1386 af 11. december 2013, som ændret ved lov nr. 373 af 14. april 2014, og lov nr. 154 af 18. februar 2015, fastsættes efter bemyndigelse i henhold til § 134 a, stk. 1:« 2. Bilag 1, pkt. 1.03.060, affattes således:
»060 Motorredskab Motordrevet køretøj, som hovedsageligt er indrettet som arbejdsredskab, og som er konstrueret til en hastighed af højst 40 km/h.
Motordrevet køretøj, der er bestemt til at føres af en gående, anses som motorredskab.« 3. Bilag 1, pkt. 3.01.010. (6) affattes således:
 »(6) For bogie med to aksler kan det samlede tilladte akseltryk være indtil:
a) 19.000 kg, hvis den indbyrdes akselafstand er under 2,00 m, men mindst 1,30 m, og drivakslen er forsynet med tvillingmonterede dæk, og 1) vejvenlig affjedring, eller 2) den enkelte aksels tilladte akseltryk ikke overstiger 9.500 kg.
 b) 18.000 kg, hvis den indbyrdes akselafstand er under 2,00 m, men mindst 1,80 m.
 c) 16.000 kg, hvis den indbyrdes akselafstand er under 1,80 m, men mindst 1,00 m.
d) 11.500 kg, hvis den indbyrdes akselafstand er under 1,00 m.« 4. I Bilag 1, pkt. 3.01.200 (1), a), ændres »54.000« til: »56.000«.
 5. Bilag 1, pkt. 3.02.200 (5), c), ophæves.
 6. I Bilag 1, pkt. 3.02.200, indsættes efter pkt. (8) som nye punkter:
 »(9) I vogntog bestående af lastbil med påhængsvogn må afstanden mellem bilens bageste aksel og påhængsvognens forreste aksel ikke være mindre end 3,00 m.
(10) I vogntog bestående af lastbil med påhængskøretøj med stiv trækstang og med en samlet faktisk totalvægt på mere end 54.000 kg må afstanden mellem bilens bageste aksel og påhængskøretøjets forreste aksel ikke være mindre end 4,00 m.« Pkt. (9) bliver herefter pkt. (11).
 7. I Bilag 1 indsættes efter pkt. 4.01.002 som nyt punkt:
»4.01.003 Vognbaneskiftalarm (LDWS) (1) Ved LDWS forstås et system, hvor en uforvarende vognbaneoverskridelse bevirker en advarsel af føreren med lys-, lyd- eller vibrationssignal, og som opfylder de tekniske krav hertil i forordning 351/2012/EU, i forordning 661/2009/EF og i direktiv 2007/47/EF.« 8. Bilag 1, pkt. 4.01.022, affattes således:
»4.01.022 Personbil M2 (1) Personbil M2 skal være forsynet med ESC.
Bestemmelsen gælder ikke for køretøj med mere end tre aksler, ledbus og bybus.
 (2) Personbil M2 skal være forsynet med vognbaneskiftalarm (LDWS).
Kravet gælder ikke personbil a) med mere end tre aksler, b) godkendt med ståpladser (jf. gruppe A, I og II i ECE-regulativ 107 om busser), c) som er terrængående, eller d) til særlig anvendelse (jf. punkt 5 i del A i bilag II til direktiv 2007/46/EF).« 9. Bilag 1, pkt. 4.01.023, affattes således:
»4.01.023 Personbil M3 (1) Personbil M3 skal være forsynet med ESC.
Bestemmelsen gælder ikke for køretøj med mere end tre aksler, for ledbus, bybus og terrængående køretøj.
(2) For personbil M3 gælder bestemmelserne om vognbaneskiftalarm (LDWS) i pkt. 4.01.022 (2).« 10. I Bilag 1, pkt. 4.01.025, indsættes som pkt. (3):
 »(3) Lastbil N2 skal være forsynet med vognbaneskiftalarm (LDWS).
Kravet gælder ikke lastbil a) med mere end tre aksler, b) som er terrængående, eller c) til særlig anvendelse (jf. punkt 5 i del A i bilag II til direktiv 2007/46/EU).« 11. I Bilag 1, pkt. 4.01.026, indsættes som pkt. (2):
»(2) For lastbil N3 gælder bestemmelserne om vognbaneskiftalarm (LDWS), i pkt. 4.01.025 (3).« 12. I Bilag 1 indsættes efter pkt. 5.01.007 som nyt punkt:
»5.01.008 Avanceret nødbremsesystem (AEBS) (1) Ved AEBS forstås en funktion, som opfylder de tekniske krav i forordning 347/2012/EU, forordning 661/2009/EU og direktiv 2007/47/EF, og hvor en hindring foran bilen ved risiko for påkørsel bevirker a) advarsel af føreren med lys-, lyd- eller vibrationssignal (kollisionsadvarselsfasen), og b) aktivering af driftsbremsen (nødbremsefasen).« 13. I Bilag 1, pkt. 5.01.022, indsættes som pkt. (3):
 »(3) Personbil M2 med trykluftbremser og luftaffjedret bagakselophæng skal være forsynet med avanceret nødbremsesystem (AEBS), som opfylder godkendelsesniveau 1 i bilag II til forordning 347/2012/EU.
Kravet gælder ikke personbil a) med mere end tre aksler, b) godkendt med ståpladser (jf. gruppe A, I og II i ECE-regulativ 107 om busser), c) som er terrængående, eller d) til særlig anvendelse (jf. punkt 5 i del A i bilag II til direktiv 2007/46/EF).« 14. I Bilag 1, pkt. 5.01.023, indsættes som pkt. (3):
»(3) For personbil M3 gælder bestemmelserne om avanceret nødbremsesystem (AEBS) i pkt. 5.01.022 (3).« 15. I Bilag 1, pkt. 5.01.025, indsættes som pkt. (6):
 »(6) Lastbil N2 med trykluftbremser og luftaffjedret bagakselophæng skal være forsynet med avanceret nødbremsesystem (AEBS), som opfylder godkendelsesniveau 1 i bilag II til forordning 347/2012/EU.
Kravet gælder ikke lastbil a) med mere end tre aksler, b) indrettet som trækkraft for sættevogn og med tilladt totalvægt på ikke over 8.000 kg, c) som er terrængående, eller d) til særlig anvendelse (jf. punkt 5 i del A i bilag II til direktiv 2007/46/EF).« 16. I Bilag 1, pkt. 5.01.026, indsættes som pkt. (3):
»(3) For lastbil N3 gælder bestemmelserne om avanceret nødbremsesystem (AEBS) i pkt. 5.01.025 (6).« 17. Bilag 1, pkt. 7.01.021, affattes således:
»7.01.021 Personbil M1 (1) For personbil M1 med forbrændingsmotor og med referencemasse på højst 2.840 kg, svarende til køreklar vægt på højst 2.815 kg, kan CO2-emissionen være målt og brændstofforbruget beregnet i henhold til forordning 715/2007/EF og dens gennemførelsesforanstaltninger med senere ændringer.« 18. Bilag 1, pkt. 7.01.024, affattes således:
»7.01.024 Varebil N1 (1) For varebil N1 med forbrændingsmotor gælder bestemmelserne i pkt. 7.01.021.« 19. Bilag 1, pkt. 7.06.021, affattes således:
»7.06.021 Personbil M1 (1) Personbil M1 med tilladt totalvægt på ikke over 5.000 kg skal opfylde de tekniske krav i:
a) forordning 715/2007/EF og dens gennemførelsesforanstaltninger med senere ændringer (Euro 6), b) forordning 595/2009/EF og dens gennemførelsesforanstaltninger med senere ændringer (Euro 6), eller c) California Code of Regulations, som anført i forordning 692/2008/EF, og som finder anvendelse på det seneste modelår.
(2) For personbil M1 med tilladt totalvægt på over 5.000 kg gælder bestemmelserne i pkt. 7.06.023.« 20. Bilag 1, pkt. 7.06.022, affattes således:
»7.06.022 Personbil M2 (1) For personbil M2 gælder bestemmelserne i pkt. 7.06.021 (1).« 21. Bilag 1, pkt. 7.06.023, affattes således:
»7.06.023 Personbil M3 (1) Personbil M3 skal opfylde de tekniske krav i forordning 595/2009/EF og dens gennemførelsesforanstaltninger med senere ændringer (Euro 6).« 22. Bilag 1, pkt. 7.06.024, affattes således:
»7.06.024 Varebil N1 (1) For varebil N1 gælder bestemmelserne i pkt. 7.06.021 (1).« 23. Bilag 1, pkt. 7.06.025, affattes således:
»7.06.025 Varebil N2 (1) For lastbil N2 med tilladt totalvægt på ikke over 5.000 kg gælder bestemmelserne i pkt. 7.06.024.
(2) For lastbil N2 med tilladt totalvægt på over 5.000 kg gælder bestemmelserne i pkt. 7.06.023.« 24. I Bilag 1, pkt. 8.02.100 (4), ændres »30« til: »40«.
§ 2 Stk. 1. Bekendtgørelsen træder i kraft den 1. september 2015, jf. dog stk. 2.
 Stk. 2. § 1, nr. 7-16, træder i kraft den 1. november 2015.
