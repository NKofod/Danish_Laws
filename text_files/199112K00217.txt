Nr LSF 217 Forslag til Lov om ændring af ligningsloven (Fribolig for forældre m.fl.) Fremsat af skatteministeren (Thor Pedersen fg) den 30. januar 1992 Vedtaget ved tredjebehandling den 19. juni 1992 Lov nr. 490 af 24/06/1992 § 1 I ligningsloven, jf. lovbekendtgørelse nr. 735 af 5. november 1991, som  

 senest ændret ved § 1 i lov nr. 347 af 14. maj 1992, foretages følgende  

 ændring:
 Efter § 12 indsættes:
» § 12 A.
I tilfælde, hvor en bolig, som ville være omfattet  

 af den procentvise lejeværdiberegning i ligningslovens §§ 15 B-15 I, såfremt  

 ejeren selv benyttede boligen, stilles til rådighed for ejerens eller dennes  

 ægtefælles forældre, stedforældre eller bedsteforældre, medregnes et beløb i  

 den skattepligtige indkomst, der svarer til den lejeværdi, som ville blive  

 beregnet, såfremt ejeren selv beboede boligen.
Den del af en eventuel  

 betaling, der overstiger det efter 1. pkt. beregnede beløb, medregnes dog  

 altid i den skattepligtige indkomst.
Det er en betingelse, at boligen, der  

 stilles til rådighed, findes i tilknytning til en bolig, som den  

 skattepligtige eller dennes ægtefælle bebor.
Det er endvidere en betingelse,  

 at een af forældrene, stedforældrene eller bedsteforældrene er  

 førtidspensionist, efterlønsmodtager eller fyldt 67 år inden udgangen af  

 indkomståret.
Stk. 2. Den skattepligtiges samlever gennem de sidste to år, inden  

 friboligen stilles til rådighed, sidestilles med en ægtefælle.« § 2 Loven træder i kraft den 1. januar 1993.
Oprindeligt fremsat forslag § 1 I ligningsloven, jf. lovbekendtgørelse nr. 735 af 5. november 1991,  

 foretages følgende ændring:
 Efter § 12 indsættes:
» § 12 A.
Reglerne i stk. 1-4 anvendes, når den skattepligtige  

 uden betaling eller mod delvis betaling har stillet en bolig til rådighed for  

 sine eller sin ægtefælles forældre, stedforældre eller bedsteforældre, jf.  

 dog stk. 5. Det er en betingelse, at boligen, der stilles til rådighed,  

 findes i eller i tilknytning til en bolig, som den skattepligtige eller  

 dennes ægtefælle bebor.
Det er endvidere en betingelse, at een af forældrene,  

 stedforældrene eller bedsteforældrene er fyldt 67 år inden udgangen af  

 indkomståret.
 Stk. 2. Den skattepligtiges samlever gennem de sidste 2 år inden  

 friboligen stilles til rådighed sidestilles med en ægtefælle.
 Stk. 3. Hvis boligen, der stilles til rådighed, findes i en  

 ejendom eller lejlighed, som den skattepligtige ejer, medregnes lejeværdien  

 af den vederlagsfri bolig ikke ved opgørelsen af den skattepligtige indkomst.  

 Hvis boligen findes i en ejendom eller lejlighed, som den skattepligtige  

 lejer, kan den del af lejen, som vedrører den vederlagsfri bolig, fradrages  

 ved opgørelsen af den skattepligtige indkomst.
 Stk. 4. Det beløb, som efter stk. 3 ikke medregnes eller fradrages  

 ved indkomstopgørelsen, kan højst udgøre et grundbeløb på 22.600 kr. årligt.  

 Har boligen ikke været stillet til rådighed i hele indkomståret, nedsættes  

 grundbeløbet forholdsmæssigt.
 Stk. 5. Reglen i stk. 3 gælder ikke, hvis de personer, som den  

 vederlagsfri bolig er stillet til rådighed for, i indkomståret har en samlet  

 skattepligtig indkomst svarende til et grundbeløb på 172.500 kr. eller  

 derover.
Stk. 6. De beløb, der er nævnt i stk. 4 og 5, reguleres efter  

 personskattelovens § 20.« § 2 Loven træder i kraft den 1. januar 1993.
Bemærkninger til lovforslaget Ved lovforslaget foreslås, at en skattepligtig ikke skal betale skat af  

 den del af egen bolig, eller en bolig i tilknytning hertil, som uden eller  

 mod delvis betaling stilles til rådighed for forældre, stedforældre eller  

 bedsteforældre over 67 år.
 Baggrunden for forslaget er, at der er børn, som ønsker at tage sig af  

 deres ældre - og måske plejekrævende - forældre, stedforældre eller  

 bedsteforældre, bl.a. ved at stille en gratis bolig til rådighed for dem.
 Sigtet med lovforslaget er at fjerne den urimelighed, der ligger i, at  

 børnene i disse situationer beskattes af den del af friboligen, som de ikke  

 modtager betaling for.
 Det foreslås, at loven træder i kraft den 1. januar 1993, men regeringen  

 er indstillet på, at loven efter forhandling med de øvrige partier i  

 finanslovsaftalen kan få virkning allerede fra og med indkomståret 1992.
 1. Efter de gældende regler er der mulighed for at indgå aftaler  

 om løbende ydelser, f.eks. i form af en fribolig efter ligningslovens § 12,  

 stk. 5. Disse ydelser er fradragsberettigede for yderen, og der gælder ingen  

 beløbsgrænser, når det drejer sig om disse friboliger, ligesom der ikke  

 stilles krav om, at modtageren er fyldt 67 år.
Det er imidlertid efter praksis en betingelse for at opnå fradrag, at  

 boligens ejer eller lejer har afgivet en skriftlig erklæring om  

 underholdsforpligtelsen, som modtageren bevisligt er bekendt med.  

 Forpligtelsen skal som udgangspunkt være af ubestemt varighed, men kan dog  

 begrænses til en forud fastsat periode, der normalt ikke må være kortere end  

 10 år.
Der er til gengæld ingen begrænsning med hensyn til friboligens  

 placering og hvem, den kan stilles til rådighed for.
Fradragsret for en fribolig efter ligningslovens § 12, stk. 5, forudsætter  

 en naturalydelse.
Betales der et kontant beløb til hel eller delvis dækning  

 af huslejen for modtagerens egen bolig, vil de pågældende beløb være omfattet  

 af begrænsningen i fradragsretten for løbende ydelser til 10.000 kr. i  

 ligningslovens § 12, stk. 4.
Mellem nært beslægtede, der bl.a. omfatter forældre, stedforældre og  

 bedsteforældre, kan der årligt ydes gaver til en værdi af indtil 8.000 kr.,  

 uden at modtageren skal betale gaveafgift.
Er den årlige værdi af en fribolig  

 større end 8.000 kr. er modtageren afgiftspligtig af det overskydende beløb.  

 Ophold i yderens eget hjem, på hospital eller lignende er dog afgiftsfrit.
 Gaver fra personer, der ikke er nært beslægtede, f.eks. svigerbørn, er  

 derimod indkomstskattepligtige.
 Den urimelighed, der ligger i, at en person bliver beskattet af en  

 fribolig, som stilles til rådighed for f.eks. forældre, gør sig ikke på samme  

 måde gældende ved beskatningen på modtagersiden, da den ældre sparer udgiften  

 til enten egen bolig, betaling for en plejehjemsplads eller en ældrebolig.
2. Den bolig, som stilles til rådighed, skal enten være en del af  

 den skattepligtiges egen bolig eller en bolig, der ligger i tilknytning til  

 den skattepligtiges egen bolig.
Der kan være tale om enten en ejerbolig eller  

 en lejebolig.
Er friboligen en bolig i tilknytning til den skattepligtiges  

 egen bolig, vil der oftest være tale om en lejlighed i et to-familiehus.
 Hvis den skattepligtige ejer friboligen, foreslås det, at værdien af egen  

 bolig, lejeværdien eller markedslejen - eller den del deraf, som vedrører  

 friboligen - ikke medregnes ved opgørelsen af den skattepligtige indkomst.
Er friboligen en lejlighed i et to-familiehus, som den skattepligtige  

 ejer, skal markedslejen eller en del deraf ikke medregnes ved opgørelsen af  

 den skattepligtige indkomst.
Ejer den skattepligtige en bolig sammen med  

 f.eks. sine forældre og stiller en del af sin andel til rådighed for dem,  

 skal lejeværdien af denne del ikke medregnes.
Stiller den skattepligtige en  

 del af egen bolig til rådighed, er det en forholdsmæssig andel af lejeværdien  

 af egen bolig, som ikke skal medregnes.
 Er den bolig eller del deraf, som stilles til rådighed, lejet af den  

 skattepligtige, kan lejen eller en forholdsmæssig del heraf fratrækkes ved  

 opgørelsen af den skattepligtige indkomst.
 Betaler forældrene, stedforældrene eller bedsteforældrene en del af lejen,  

 f.eks. 1/3, er det alene 2/3 af værdien af friboligen, som ikke skal  

 medregnes eller kan fradrages ved indkomstopgørelsen.
Det beløb, som ikke medregnes eller fradrages ved indkomstopgørelsen,  

 foreslås højst at kunne udgøre et grundbeløb på 22.600 kr.
Efter regulering  

 efter personskattelovens § 20 svarer dette til den gennemsnitlige årlige  

 husleje på landsplan i 1992 for en lejlighed på 70 m2, der er på 26.200 kr.
3. Friboligen skal være stillet til rådighed for forældre,  

 stedforældre eller bedsteforældre til den skattepligtige eller dennes  

 ægtefælle.
Med ægtefælle ligestilles den skattepligtiges samlever gennem de  

 sidste to år inden friboligen stilles til rådighed.
Det er en betingelse, at  

 een af forældrene, stedforældrene eller bedsteforældrene er fyldt 67 år i det  

 pågældende indkomstår.
 Hvor friboligen bebos af f.eks. forældre til den skattepligtiges ægtefælle  

 eller samlever, bringes den skattemæssige ordning ikke til ophør, fordi denne  

 skattepligtige bliver skilt, eller fordi dennes ægtefælle eller samlever dør.  

 Ordningen ophører heller ikke, fordi den ene af forældrene, stedforældrene  

 eller bedsteforældrene dør.
 4. Den skattepligtige indkomst for de personer, der modtager  

 friboligen, foreslås ikke at kunne overstige et grundbeløb på 172.500 kr.,  

 hvilket reguleret efter personskattelovens § 20 svarer til 200.000 kr. i  

 1992.
Indkomstgrænsen foreslås for at mindske muligheden for skattetænkning, der  

 kan bestå i, at børn køber eller lejer en fribolig til forældrene og får  

 fradrag herfor, samtidig med, at forældrene yder børnene gaver.
Selv om  

 gaverne er afgiftspligtige ville progressionen i en senere arveafgift i så  

 fald blive brudt.
5. Der findes ikke tilgængelige oplysninger, der gør det muligt at  

 skønne over forslagets provenumæssige konseskvenser.
For hver 100 personer,  

 der benytter de foreslåede regler, skønnes provenutabet at andrage i  

 størrelsesordenen 1 mill. kr.
Heraf vedrører godt halvdelen kommunerne.  

 Finansårsvirkningen vil ligeledes være et provenutab på ca. 1 mill. kr. pr.  

 100 personer, der omfattes af regelsættet.
 6. Lovforslaget skønnes ikke at have nævneværdige administrative  

 konsekvenser.
Efter 2. behandling den 16. juni 1992 § 1 I ligningsloven, jf. lovbekendtgørelse nr. 735 af 5. november 1991, som  

 senest ændret ved § 1 i lov nr. 347 af 14. maj 1992, foretages følgende  

 ændring:
 Efter § 12 indsættes:
» § 12 A.
I tilfælde, hvor en bolig, som ville være omfattet  

 af den procentvise lejeværdiberegning i ligningslovens §§ 15 B-I, såfremt  

 ejeren selv benyttede boligen, stilles til rådighed for ejerens eller dennes  

 ægtefælles forældre, stedforældre eller bedsteforældre, medregnes et beløb i  

 den skattepligtige indkomst, der svarer til den lejeværdi, som ville blive  

 beregnet, såfremt ejeren selv beboede boligen.
Den del af en eventuel  

 betaling, der overstiger det efter 1. pkt. beregnede beløb, medregnes dog  

 altid i den skattepligtige indkomst.
Det er en betingelse, at boligen, der  

 stilles til rådighed, findes i tilknytning til en bolig, som den  

 skattepligtige eller dennes ægtefælle bebor.
Det er endvidere en betingelse,  

 at een af forældrene, stedforældrene eller bedsteforældrene er  

 førtidspensionist, efterlønsmodtager eller fyldt 67 år inden udgangen af  

 indkomståret.
Stk. 2. Den skattepligtiges samlever gennem de sidste to år, inden  

 friboligen stilles til rådighed, sidestilles med en ægtefælle.« § 2 Loven træder i kraft den 1. januar 1993.
