I henhold til miljøministeriets bekendtgørelse nr. 574 af 20. november  

 1975 om sikkerhedsforanstaltninger ved brug m.v. af radioaktive stoffer  

 fastsætter sundhedsstyrelsen, efter forhandling med de for de forskellige  

 transportmåder ansvarlige myndigheder, nedenstående regler for transport af  

 radioaktive stoffer.
Uddrag af bekendtgørelsen findes aftrykt som bilag I.
 For transport af nukleart brændsel gælder tillige bestemmelserne i lov nr.  

 244 af 12. maj 1976 om sikkerhedsmæssige og miljømæssige forhold ved  

 atomanlæg m.v., når bestemmelserne i § 1, stk. 3 sættes i kraft; indtil dette  

 tidspunkt gælder reglerne i lov nr. 130 af 16. maj 1962 om nukleare anlæg.
I.
ALMINDELIGE BESTEMMELSER 1. Transportregler for radioaktive stoffer fastsættes  

 med det formål at hindre frigørelse af farlige mængder radioaktivt stof, at  

 begrænse bestrålingen af mennesker i overensstemmelse med de af den  

 internationale kommission for strålebeskyttelse (ICRP) fastsatte maksimale  

 tilladelige stråledoser, samt at hindre skade på andre levende væsener og  

 materiel, som f.eks. ueksponerede film.
2. De danske regler for søtransport, jernbanetransport  

 og lufttransport er udarbejdet på grundlag af internationale  

 transportbestemmelser og er udstedt af henholdsvis handelsministeriet og  

 ministeriet for offentlige arbejder.
De internationale transportbestemmelser  

 er udarbejdet med International Atomic Energy Agency's (IAEA) Regulations for  

 the Safe Transport of Radioactive Material som basis.
 3. For landevejstransport gælder IAEA's  

 retningslinier: Regulations for the Safe Transport of Radioactive Materials,  

 (1973 udgaven).
 4. Postforsendelse af radioaktive stoffer er ikke  

 tilladt i Danmark.
5. Handelsministeriet og ministeriet for offentlige  

 arbejder har udpeget sundhedsstyrelsen som kompetent myndighed, hvilket  

 betyder, at i tilfælde, hvor der kræves særlig transporttilladelse, skal  

 ansøgningen af disse myndigheder forelægges sundhedsstyrelsen.
Hvor der  

 kræves certifikater for beholdere, kildeindkapslinger o.s.v., skal  

 certifikaterne udstedes af sundhedsstyrelsen.
6. I tilfælde af uheld med radioaktive stoffer og  

 andre kilder, som udsender ioniserende stråling, skal statens institut for  

 strålehygiejne hurtigst muligt underrettes.
Ved instituttet  

 (Frederikssundsvej 378, 2700 Brønshøj) eksisterer en vagtordning (jvf.  

 sundhedsstyrelsens cirkulære af 22. december 1975), således at det via  

 instituttets telefonnummer (02) 94 37 73 er muligt hele døgnet at komme i  

 kontakt med strålehygiejnisk sagkyndige.
 7. Såfremt en forsendelse går tabt, skal  

 sundhedsstyrelsen omgående underrettes.
II INTRODUKTION TIL REGLERNE FOR TRANSPORT AF RADIOAKTIVE STOFFER 1. Ud over reglerne i dette cirkulære gælder de  

 regler, der er betinget af andre farlige egenskaber, som de transporterede  

 radioaktive stoffer også måtte have.
Transport af eksplosive, radioaktive  

 stoffer er kun tilladt, hvis der foreligger transporttilladelse fra de  

 kompetente myndigheder i alle de af transporten berørte lande.
Ved transport  

 af selvantændelige radioaktive stoffer skal desuden enhver kollomodel være  

 godkendt af den kompetente myndighed i oprindelseslandet, og i  

 godkendelsescertifikatet skal nøje angives, hvilket stof emballagen må  

 benyttes til.
2. IAEA's retningsliner for transport af radioaktive  

 stoffer omhandler forskellige typer kolli, karakteriseret ved den risiko, der  

 er forbundet med frigørelse og blotlæggelse af det transporterede radioaktive  

 stof som følge af uheld.
Nedenfor er de radioaktive stoffer opstillet efter  

 stigende krav til kolli: 1. Tom emballage, der har indeholdt radioaktive  

 stoffer. 2. Forarbejdede genstande, der som eneste radioaktive stof  

 indeholder naturligt eller depleteret uran eller naturligt thorium. 3.  

 Radioaktive stoffer i små aktivitetsmængder. 4. Apparater eller genstande,  

 hvor det radioaktive stof indgår som en fast del, og hvori aktivitetsmængden  

 er ringe. 5. Radioaktive stoffer med lav specifik aktivitet (I). 6.  

 Radioaktive stoffer med lav specifik aktivitet (II). 7. Radioaktive stoffer i  

 fast form med ringe aktivitet. 8. Radioaktive stoffer i type A emballage. 9.  

 Radioaktive stoffer i type B(U) emballage. 10. Radioaktive stoffer i type  

 B(M) emballage. 11. Fissile materialer. 12. Radioaktive stoffer transporteret  

 under »special arrangement«.
 Kolli med radioaktive stoffer hørende til cifrene 1-4 kaldes  

 »undtagelseskolli«.
 Ved transport af kolli med fissile materialer (ciffer 11) foretages en  

 yderligere inddeling i 3 klasser: fissil klasse I, fissil klasse II og fissil  

 klasse III efter risikoen for indtræden af kritikalitet under transporten.
3. I et konkret tilfælde kan det, for de radioaktive  

 stoffer hørende til cifrene 1-4 (undtagelseskolli), ved hjælp af dette  

 cirkulære afgøres, hvilke kolli, der kan komme på tale, samt hvilke krav, der  

 stilles til de forskellige kolli.
For de andre kolli henvises til IAEA's  

 transportretningslinier og de gældende bestemmelser for skib-, fly- og  

 jernbanetransport, der er angivet i bilag II.
 III ANSØGNING OM TRANSPORTTILLADELSE M.M.
1. Bestemmelserne i dette kapitel gælder uanset  

 transportmåde.
Ved flytransport skal tillige foreligge en generel tilladelse  

 til transport af farligt gods.
Tilladelsen gives af luftfartsdirektoratet på  

 betingelse af overholdelse af den gældende udgave af International Air  

 Transport Association (IATA) restricted articles regulations (jvf.  

 luftfartsdirektoratets BL 5-21).
2. For kolli med radioaktive stoffer, hørende til  

 cifrene 1-8, kræves ingen transporttilladelse.
Der kræves heller ikke  

 certifikat for beholdere til disse radioaktive stoffer, med mindre det drejer  

 sig om kapsler til radioaktive stoffer i såkaldt speciel form.
Meddelelse om  

 transporttidspunkt kræves heller ikke.
 3. For kolli med radioaktive stoffer, hørende til de  

 øvrige cifre, kræves tilladelse til den konkrete transport, godkendelse af  

 transportbeholderen og meddelelse om transporttidspunkt, se bilag III.
4. Ansøgning om transporttilladelse stiles til den for  

 den pågældende transportmåde ansvarlige myndighed, for vejtransports  

 vedkommende til sundhedsstyrelsen.
De pågældende myndigheders adresser findes  

 i bilag II.
 5. Ansøgning om godkendelse af transportbeholdere og  

 kapselmodeller stiles til Sundhedsstyrelsen, Statens institut for  

 strålehygiejne, Frederikssundsvej 378 2700 Brønshøj (tlf. (02) 94 37 73).
IV TRANSPORTBESTEMMELSER FOR »UNDTAGELSESKOLLI« For at lette praktiske anvendelse af transportbestemmelserne er  

 bestemmelserne for nogle hyppigt forekommende kolli,  

 »undtagelseskolli«, samlet i dette afsnit:
 P.D.V.
P.
Grande /N. Øhlenschlæger I miljøministeriets bekendtgørelse af 20. november 1975 om  

 sikkerhedsforanstaltninger ved brug m.v. af radioaktive stoffer bestemmes om  

 transport af radioaktive stoffer bl.a.:
§ 4 De nærmere regler om indførsel af radioaktive stoffer fastsættes af  

 sundhedsstyrelsen.
 Stk. 2.  De nærmere regler om transport af radioaktive  

 stoffer fastsættes af sundhedsstyrelsen og de myndigheder, som er ansvarlig  

 for det pågældende transportområde, jfr. § 7.
 Stk. 3.  Sådanne regler fastsat i henhold til stk. 1 og  

 2 udfærdiges på grundlag af retningslinier, der er udarbejdet af den  

 internationale atomenergikommission (IAEA) med de efter danske forhold  

 nødvendige afvigelser.
§ 5 Reglerne om transport omfatter enhver operation i forbindelse med  

 transport - såsom lastning, losning og opbevaring under transport.
 Stk. 2.  Reglerne om transport kan omfatte bestemmelser  

 om emballage, mærkning og afskærmning.
§ 6 Forsendelser indeholdende radioaktive stoffer må kun åbnes for  

 toldeftersyn af en repræsentant for importøren med fornødent kendskab til  

 forsendelse af radioaktive stoffer.
§ 7 For transport til søs af radioaktive stoffer gælder de af  

 handelsministeriet fastsatte bestemmelser.
 Stk. 2  For jernbanetransport af radioaktive stoffer  

 gælder de af ministeriet for offentlige arbejder fastsatte bestemmelser.
 Stk. 3.  For lufttransport af radioaktive stoffer gælder  

 de af statens luftfartsvæsen, luftfartsdirektoratet, fastsatte bestemmelser.
§ 13 Stk. 3  Det er tilladt i indtil 3 år fra nærværende  

 bekendtgørelses ikrafttræden at transportere radioaktive stoffer efter de  

 hidtil gældende regler.
BILAG II Foreligger der en blanding af forskellige radionukleider, hvor man kender  

 identiteten og aktiviteten af hver enkelt radionukleid skal den maksimalt  

 tilladelige aktivitet for hver enkel radionukleid R1, R2 ....Rn fastsættes  

 således af F1 + F2 + .....Fn ikke overstiger værdien 1, hvor Ai (R1, R2, ......Rn) er værdien af A1 eller A2 svarende til nukleiden R1, R2 ......Rn.
 (* 1) Radioaktivte stoffer i »special form« betyder enten fast  

 radioaktivt materiale på en sådan form, at det ikke let kan spredes eller en  

 forseglet kapsel indeholdende radioaktivt materiale.
Den forseglede kapsel skal være konstrueret således, at den kun kan åbnes  

 ved at ødelægge kapslen.
Radioaktivt materiale på speciel form skal opfylde  

 følgende betingelser:
 (* 2) Talværdi for A1 og A2, se bilag IV.
 (* 3) Værdierne for A1 og A2 beregnes som angivet nedenfor idet der  

 foruden aktiviteten og thorium tages hensyn til aktiviteten af  

 fissionsprodukterne og af uran-233.
 (* 4) Værdierne for A1 og A2 beregnes som angivet nedenfor idet der  

 foruden aktiviteten af uran tages hensyn til aktiviteten af  

 fissionsprodukterne og plutonium.
