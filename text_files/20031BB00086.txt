Fremsat den 3. december 2003 af  

 Margrete Auken (SF), Aage Frandsen (SF),  

 Lene Garsdal (SF) og Villy Søvndal (SF) Forslag til folketingsbeslutning på færdselssikkerhedsområdet om at fremme cyklismen ved  

  

 at øge trafiksikkerhed og fremkommelighed for cyklister  

  

 i trafikken Folketinget opfordrer regeringen til at tage nødvendige  

 initiativer, herunder at fremsætte lovforslag om ændring af færdselsloven,  

 til  

 at øge trafiksikkerhed og fremkommelighed for cyklister i trafikken på  

 følgende  

 punkter:
 1.  

 	  

    

 Nedsættelse af den  

 generelle hastighedsgrænse i tættere bebygget område, hvor der ikke er  

 adskillelse mellem motorkøretøjer og cyklister, til 40 km i timen.
 2.  

 	  

    

 Indførelse af  

 obligatorisk cyklistspejl på lastbiler eller en it-løsning, der kan give  

 tilsvarende eller bedre sikkerhed mod, at lastbiler overser bløde  

 trafikanter.
 3.  

 	  

    

 Tilladelse for  

 cyklister til ved rødt lys at svinge til højre og køre gennem T-kryds.
 4.  

 	  

    

 Tilladelse til at  

 cykle ud over fortov.
 5.  

 	  

    

 Tilladelse til som  

 hovedregel at cykle på gågader uden for forretningernes åbningstid.
 6.  

 	  

    

 Tilladelse til som  

 hovedregel at cykle mod ensretning i byerne.
 7.  

 	  

    

 Øget indsats for at  

 få cyklister til at overholde deres vigepligt og respektere kravet om at  

 afpasse kørslen efter forholdene.
Bemærkninger til forslaget Almindelige bemærkninger Mange af forslagene sigter på at få cyklister og fodgængere  

 til at færdes blandet.
Det er noget, man i Odense allerede nu har gode  

 erfaringer med, og som SF ønsker udbredt til hele landet.
Endelig lægger en  

 række af forslagene op til, at politiet i højere grad skal fokusere på  

 cyklisters overholdelse af vigepligten.
 To af forslagene skal øge cyklisters tryghed og sikkerhed.
 Det er ikke alle steder, man er tryg ved at sende gamle og  

 børn af sted på cykel, men hvis man nedsætter bilers hastighed dér, hvor  

 cykler  

 og biler er blandet i den tætte bytrafik, vil det hjælpe meget på cyklisters  

 tryghed (punkt 1).
 SF foreslår endvidere, at cyklistspejle skal gøres  

 obligatoriske på lastbiler (punkt 2). Det skal naturligvis ske, fordi  

 sikkerheden for cyklisterne vil blive forøget, hvis blinde vinkler for  

 lastbilchaufførerne fjernes.  

    

 Et godt  

 alternativ til cyklistspejle kunne være en it-løsning, der gør chaufføren  

 opmærksom på andre trafikanter.
Når man skal lovgive og trafikindrette for cyklister, er det  

 vigtigt at tage udgangspunkt i den kendsgerning, at cyklister er bløde  

 trafikanter på lige fod med fodgængere.
Det er også vigtigt at forstå, at  

 cyklister føler sig mobbet, hvis de begrænses af regler, man ikke ville  

 pålægge  

 fodgængere: stop for rødt ved højresving og i T-kryds (punkt 3), forbud mod  

 krydsning af fortov (punkt 4) samt begrænsning af færdsel på gangstier, der  

 er  

 brede nok til, at både cyklister og fodgængere kan være der, og forbud mod  

 cykling på gågader også uden for butiksåbningstid (punkt 5). Her bør  

 begrænsningen for cyklisterne alene være deres vigepligt over for den svagere  

 part, fodgængerne.
Ved højresving i kryds er der blot tale om at flytte denne  

 vigepligt, da der under alle omstændigheder ved svingningen skal tages hensyn  

 til fodgængere, der har grønt.
SF foreslår at tillade cykelkørsel mod ensretning (punkt  

 6). Hvis ensretning af gader kun gælder bilerne, vil det øge  

 fremkommeligheden  

 for cyklister uden at begrænse gadernes kapacitet synderligt.
Derimod vil det  

 begrænse bilernes mulighed for »vild« kørsel, som ellers ofte er den uønskede  

 følgevirkning af ensretning af gader.
 Alle forslag til at blande fodgængere og cyklister bør  

 følges op af en øget indsats for at indskærpe respekten for fodgængerne,  

 gerne  

 med sanktioner, hvis vigepligten tilsidesættes.
Bemærkninger til forslagets enkelte bestemmelser Til punkt 1: Nedsættelse af den generelle  

 hastighedsgrænse i tættere bebygget område, hvor der ikke er adskillelse  

 mellem  

 motorkøretøjer og cyklister, til 40 km i timen.
Den generelle hastighedsgrænse i tættere bebygget område  


  

 er  


  

 50 km i timen, jf. færdselslovens § 42. For en vejstrækning kan der  

 fastsættes en højere hastighedsgrænse end den generelle hastighedsgrænse,  

 såfremt omstændighederne, herunder trafikafviklingen, tilsiger det og  

 afgørende  

 færdselssikkerhedsmæssige hensyn ikke taler derimod.
For en vejstrækning,  

 hvor  

 det ikke vil være forsvarligt eller ønskeligt at tillade kørsel med  

 hastigheder  

 svarende til den generelle hastighedsgrænse, kan der fastsættes en lavere  

 grænse.
I tættere bebygget område kan der på tilsvarende måde fastsættes en  

 lavere hastighedsgrænse for et nærmere afgrænset område.
Det er ikke alle steder, man er tryg ved at lade  

    

 gamle og børn cykle.
Hvis man begrænser  

 bilers hastighed dér, hvor cykler og biler er blandet i bytrafikken, vil det  

 hjælpe meget på cyklisters tryghed.
De fleste ulykker som involverer  

 cyklister,  

 sker i byerne.
 Forslagsstillerne foreslår med henblik på at øge  

 trafiksikkerhed og -tryghed og reducere antallet af ulykker, at den generelle  

 hastighedsgrænse i bymæssig bebyggelse, hvor der ikke er adskillelse mellem  

 motorkøretøjer og cyklister i form af cykelsti eller cykelbane, nedsættes til  

 40 km i timen.
 Forslaget skal gennemføres ved indførelse af en generel  

 hastighedsgrænse i færdselsloven, som så kan fraviges ved skiltning.
 Til punkt 2: Indførelse af obligatorisk  

 cyklistspejl på lastbiler eller en it-løsning, der kan give tilsvarende eller  

 bedre sikkerhed mod, at lastbiler overser bløde trafikanter.
I gennemsnit dør én cyklist hver eneste måned efter  

 sammenstød med lastbiler, som svinger til højre.
Oplysningskampagner og  

 undervisning om risikoen for sammenstød mellem cyklister og højresvingende  

 lastbiler har ikke haft tilstrækkelig effekt.
Antallet af højresvingsulykker  

 med dødelig udgang har ligget nogenlunde konstant de senere år.
De farligste situationer og de fleste ulykker opstår oftest  

 i bytrafik i signalregulerede kryds, hvor der samtidig er cykelsti.
Med  

 cykelstien skabes der plads mellem lastbil og cyklist.
Cyklisterne oplever  

 det  

 ikke som specielt risikabelt at placere sig på indersiden af lastbilen.  

 Samtidig betyder afstanden, at lastbilchaufførens orienteringsmuligheder i  

 nærzonespejlet er stærkt forringede, med øget risiko for uheld.
Lastbiler er  

 typisk placerede et stykke fra kanten forud for højresving, fordi manøvren  

 kræver plads, og cyklisterne er tilbøjelige til at holde størst mulig  

 sideafstand til lastbilerne.
Dermed befinder cyklisterne på cykelstien sig  

 uden  

 for det område, som kræves dækket af nærzonespejlet.
Problemet er altså, at  

 lastbilen ikke kan lukke for passage på højre side, hvilket også er til stort  

 ubehag for cyklisten, og at lastbilchaufføren har store blinde vinkler på  

 cykelstien.
Forslagsstillerne finder det helt afgørende at få reduceret  

 antallet af disse ulykker.
Ulykkerne har forfærdelige følger ikke alene for  

 cyklisten og dennes familie, men også for lastbilchaufføren, som ofte er  

 meget  

 chokeret efter ulykken, fordi chaufføren ikke har kunnet observere cyklisten  

 i  

 lastbilens spejle under svingningen.
 Forslagsstillerne foreslår derfor, at der indføres et  

 obligatorisk krav om påmontering af et særligt cyklistspejl på lastbiler.  

 Cyklistspejlet skal udformes således, at det giver chaufføren bedre mulighed  

 for at se det område på lastbilens højre side, som normalt ikke dækkes af  

 lastbilens øvrige spejle, dvs. det område, hvor cyklister placerer sig i  

 lyskryds, og hvor chaufføren i en højresvingende lastbil har meget ringe  

 muligheder for at opdage cyklisten med lastbilens normale sidespejle.
I Holland har det siden den 1. januar 2003 været et lovkrav  

 at montere et særligt cyklistspejl eller kamera, som skal dække det område på  

 lastbilens højre side, der ikke er dækket af lastbilens øvrige spejle.
De  

 hollandske erfaringer med det ekstra cyklistspejl er meget positive.
Antallet  

 af omkomne cyklister efter højresvingsulykker faldt i 2002, hvor det ekstra  

 sidespejl endnu ikke var obligatorisk, med 41 pct.  

    

 Der forventes et yderligere fald i antallet  

 af højresvingsulykker nu, hvor alle lastbiler over 3.500 kg totalvægt skal  

 være  

 udrustet med det særlige sidespejl.
Scania Danmark A/S har i efteråret gennemført et forsøg med  

 montering af et særligt cyklistspejl på et antal lastbiler i samarbejde med  

 vognmandsorganisationen Dansk Transport og Logistik og en  

 fragtmandsvirksomhed.  

 I en pressemeddelelse fra den 13. november 2003 på Scanias hjemmeside,  

  

 www.scania.dk  

  

 ,  

 betegnes forsøget som en ubetinget succes.
Stort set alle de chauffører, som  

 prøvede at køre med spejlet i godt en måned, var meget positive.
Forbedret  

 udsyn, større tryghed og mindre risiko var nogle af de betegnelser, som  

 chaufførerne satte på det ekstra sidespejl efter forsøgsperioden.
Det fremgår  

 desuden af pressemeddelelsen, at både vognmanden, DTL og Scania vil anbefale,  

 at det ekstra sidespejl monteres på alle tunge lastbiler ved kørsel i  

 byområder. Økonomisk er cyklistspejlet endda en overkommelig investering for  

 vognmændene, idet det fremgår af Scanias pressemeddelelse, at et komplet  

 spejl  

 koster ca. 1.250 kr. + moms.
Man får altså meget trafiksikkerhed for få penge  

 ved dette initiativ.
Trafikministeren fastsætter, jf. færdselslovens § 68,  

    

 bestemmelser om køretøjers indretning, udstyr  

 og tilbehør m.v.
Et obligatorisk krav om cyklistspejl på lastbiler vil kunne  

 gennemføres ved ændringer af bekendtgørelsen om motorkøretøjers indretning og  

 udstyr og bekendtgørelsen om detailforskrifter for køretøjers indretning og  

 udstyr.
I stedet for spejle kan også it-løsninger med samme eller bedre  

 effekt  

 komme på tale.
 Til punkt 3: Tilladelse for cyklister til ved  

 rødt lys at svinge til højre og køre gennem T-kryds.
Det foreslås med henblik på at opnå større fremkommelighed  

 i trafikken for cyklister, at cyklister generelt skal have lov til at dreje  

 til  

 højre for rødt lys i vejkryds og køre lige over for rødt i T-kryds. Ændringen  

 vil endvidere skabe et bedre flow i trafikken.
Det forudsættes, at  

 cyklisternes  

 pligt til at overholde reglerne for ubetinget vigepligt indskærpes.
Ved  

 højresving i kryds er der blot tale om at flytte denne vigepligt, da der  

 under  

 alle omstændigheder ved svingningen skal tages hensyn til fodgængere, der har  

 grønt.
I Holland er det tilladt for cyklister at dreje til højre  

 for rødt lys, når der under signalet er anbragt en lille blå tavle med  

 teksten  

 »Højresving for cyklister tilladt«.
I Holland er det de lokale myndigheder,  

 der  

 giver tilladelsen ved det enkelte kryds.
Ordningen fungerer uden problemer.
I  

 EU-trafikrapporten »Best practice to promote cycling and walking«, 1998,  

 anvises den hollandske ordning som en mulig cykelfremmende ordning.
I Danmark er det i hvert fald et enkelt sted tilladt at  

 dreje til højre for rødt.
Her står der på en undertavle til et trafiklys:  

 »Signalet gælder ikke højresvingende cyklister«.
Andre steder er det tilladt  

 at  

 køre over for rødt i signalregulerede T-kryds markeret med et lille skilt,  

 hvor  

 der står: »Cyklist undtaget«.
Trafikministeren  

 fastsætter, jf. færdselslovens § 95, bestemmelser om udformningen og  

 betydningen af færdselstavler, afmærkning på kørebanen og signalanlæg m.v.  

 Færdselsreglerne kan fraviges ved afmærkning.
Af vejmærkningsbekendtgørelsen  

 fremgår, at en færdselstavlers eller signalanlægs betydning kan præciseres,  

 indskrænkes eller udvides ved tekst, tal eller symbol på en tavle under  

 hovedtavlen.
En skiltning kan dog give cyklisten det forkerte indtryk,  

 at det er en rettighed, der gælder uanset hensynet til krydsende fodgængere.  

 En  

 generel tilladelse med inskærpelse af vigepligten vil derfor være at  

 foretrække.
Forslagsstillerne foreslår følgelig, at reglen om, at cyklister  

 må  

 svinge til højre for rødt lys og køre over for rødt i T-kryds skal være af  

 mere  

 generel færdselsregulerende karakter.
Det foreslås, at ændringen gennemføres  

 som en ændring af færdselsloven, eventuelt i kapitlet, som indeholder særlige  

 regler for cyklister.
Skulle der være enkelte steder, hvor det ikke er  

 hensigtsmæssigt at svinge til højre for rødt, kan det undtages ved skiltning.
 Til punkt 4: Tilladelse til at cykle ud over  

 fortov.
Det er, jf. færdselslovens § 49, stk. 5, forbudt at cykle  

 på fortov eller gangsti, medmindre andet er bestemt.
Cykel skal trækkes over  

 fortorv eller gangsti.
En cyklist kan dog køre over fortov eller gangsti, når  

 overkørslen sker fra en sidevej.
Her er et åbenlyst tilfælde af, at cyklister oplever det  

 som mobning, når de skal trække, hvor bilerne jo kører.
Her bør begrænsningen  

 af cyklisternes fremkommelighed alene være den almindelige vigepligt over for  

 den svagere part, fodgængerne.
Forslagsstillerne foreslår derfor, at påbuddet i  

 færdselsloven om, at cykler skal trækkes over fortorv og gangsti, ophæves.  

 Med  

 hensyn til forbuddet mod at cykle på gangsti, medmindre andet er bestemt,  

 bemærkes, at stier ikke bør forbeholdes gående, hvis der er plads til såvel  

 cyklister som gående på stierne.
Også her bør den almindelige vigepligt være  

 tilstrækkelig begrænsning af cyklismen.
I de byer, hvor man tillader  

 cyklisterne at færdes på gangstierne, f.eks. i Odense, er der kun få  

 problemer  

 med det.
Eventuelt kan man afstribe cykelfelterne, som man gør, hvor der må  

 cykles på fortov.
 Færdselsmæssige bestemmelser og forsøg, som  

 indvirker på vejens udnyttelse og indretning m.v.
 Efter færdselslovens §§ 92-92 d kan kommunerne gennemføre  

 færdselsregulerende foranstaltninger, herunder færdselsindskrænkninger, med  

 henblik på, at kommunerne kan udforme en lokal trafikpolitik, som giver dem  

 mulighed for at skabe en trafikudvikling i overensstemmelse med befolkningens  

 ønsker.
 Det foreslås, at regeringen tager relevante initiativer ved  

 forskellig former for tilskyndelse, rådgivning og konkret vejledningsbistand,  

 som understøtter kommunernes mulighed for at træffe beslutninger, som fremmer  

 brugen af cykler som transportmiddel i byerne, jf. punkt 5 og 6.
 Punkt  

 5: Tilladelse til som hovedregel at cykle på gågader uden for forretningernes  

 åbningstid.
Hvis ensretning af gader kun gælder bilerne, men ikke  

 cyklerne, vil det begrænse bilernes mulighed for vild kørsel.
Det er ellers  

 ofte en uønsket følgevirkning af ensretning af gader.
En adgang for cyklister  

 til at køre mod ensretning vil ikke begrænse gadernes kapacitet synderligt og  

 dermed heller ikke hensigten med ensretningen.
Kommuner og amtskommuner har på en række punkter ansvaret  

 for færselsregulerende foranstaltninger.
Politiet kan med samtykke fra  

 vejbestyrelsen træffe bestemmelse om ensrettet færdsel.
Kørsel mod ensretning kan i dag tillades, men det foreslås,  

 at der tages initiativer, der sikrer, at det på veje i byerne med ensrettet  

 færdsel som udgangspunkt bliver tilladt at cykle mod ensretning.
Det vil som  

 udgangspunkt forudsætte, at den bane, der forbeholdes cykling mod ensretning,  

 adskilles fra den øvrige kørebane.
Den foreslåede ændring, hvorefter udgangspunktet skal være,  

 at det tillades at cykle mod ensretning, vil formentlig tillige forudsætte en  

 ændring af vejafmærkningsbekendtgørelsen, for så vidt angår tavler om  

 ensretning.
Vejafmærkningsbekendtgørelsen, som hører under trafikministeren,  

 indeholder bestemmelser om udformningen og betydningen af bl.a.  

 færdselstavler  

  færdselsreglerne kan fraviges ved afmærkning.
 Punkt 6: Tilladelse til som hovedregel at  

 cykle mod ensretning i byerne.
Kommuner og amtskommuner har på en række punkter ansvaret  

 for færselsregulerende foranstaltninger.
Vejbestyrelsen kan således med  

 politiets samtykke træffe bestemmelser, som indvirker på vejenes udnyttelse  

 eller indretning, herunder forbud mod visse færdelsarter med henblik på  

 etablering af gågader.
De lokale vejmyndigheder kan i dag give tilladelse til, at  

 der kan køre cykler i gågader uden for forretningernes åbningstid.
Hensigten  

 med dette forslag er imidlertid at opnå en ordning, hvorefter det som  

 overvejende hovedregel bliver tilladt.
Det vil forbedre cyklernes  

 fremkommelighed, og der er ingen sikkerhedsmæssige problemer forbundet  

 hermed,  

 idet der uden for forretningernes åbningstider ikke befinder sig ret mange  

 fodgængere i langt de fleste gågader.
 Til punkt 7: Øget indsats for at få cyklister  

 til at overholde deres vigepligt og respektere kravet om at afpasse kørslen  

 efter forholdene.
Cyklister skal som andre kørende, som møder eller kører  

 forbi gående, give gående tid til at vige til side samt i øvrigt give gående  

 fornøden plads på vejen.
Efter gældende regler (færdselslovens § 27) skal  

 cyklister bl.a.
  

 	  

    

 holde tilbage for  

 gående ved kørsel over fortov eller gangsti,   

 	  

    

 holde tilbage på  

 cykelstien og om fornødent standse for på- eller afstigende passagerer ved  

 busstoppested beliggende ved kanten af cykelstien, hvor passagererne ikke  

 optages fra eller afsættes på et areal, der er særligt indrettet for dem, og   

 	  

    

 holde tilbage ved  

 fodgængerfelt for gående, som befinder sig i feltet på vej over kørebanen, og  

 om nødvendigt standse for at lade de gående passere, som befinder sig i  

 fodgængerfeltet eller er på vej ud i dette.
Forslagsstillerne finder, at der kan være grund til at  

 stramme op over for cyklisters overholdelse af vigepligt og pligt til at  

 tilpasse kørslen efter forholdene.
Respekten for fodgængerne bør indskærpes,  

 gerne med sanktioner, hvis vigepligten tilsidesættes.
 Det foreslås derfor, at færdselspolitiets indsats på dette  

 punkt opprioriteres, og at der gennemføres en oplysningskampagne rettet mod  

 cyklisterne.
