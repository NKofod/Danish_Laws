Formålet med registeret er at registrere og kontrolberegne månedsindberetninger for landets apoteker til brug for beregning af afgifter og tilskud for at effektivisere statens opgaver vedrørende apotekernes udligningssystem, samt at registrere og kontrolberegne apotekernes årsregnskaber.
Endvidere anvendes registeret til at administrere de af apotekerne indbetalte månedlige pensionsbidrag samt uddrage statistiske data af ovennævnte registre til brug for Sundhedsministerens regulering af apotekernes indtjening og anden statistisk behandling af apotekernes regnskab.
Personkreds: Registeret må kun indeholde oplysninger om personer, der udøver apoteksvirksomhed.
 Ikrafttrædelsesdato: 20/05/1996. Erstatter tidligere forskrifter.
