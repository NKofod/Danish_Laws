Nr LSF 339 Forslag til Lov om fordeling mellem staten, kommunerne og amtskommunerne  

 af skattenedslaget som følge af personskattelovens skatteloft Fremsat af indenrigsministeren (Birte Weiss) den 27. maj 1993 Vedtaget ved tredjebehandling den 25. juni 1993 Lov nr. 468 af 30/06/1993 § 1. Efter reglerne i denne lov afregner kommuner og amtskommuner til staten beløb, der opgøres som en del af den samlede nedsættelse af indkomstskatten til staten for et indkomstår som følge af skatteloftet efter personskattelovens § 19, stk. 1.
 § 2. Der opgøres et beløb for kommuner, for hvilke følgende  

 betingelser er opfyldt for det enkelte indkomstskatteår:
1) Ved opgørelsen for indkomståret 1994 skal den samlede kommunale og  

 amtskommunale udskrivningsprocent for 1994 overstige 28,5, og ved opgørelsen  

 med virkning fra og med indkomståret 1995 skal den samlede kommunale og  

 amtskommunale udskrivningsprocent for indkomståret overstige 29,0, og 2) den samlede kommunale og amtskommunale udskrivningsprocent for  

 indkomståret er højere end den samlede kommunale og amtskommunale  

 udskrivningsprocent for 1993.
 § 3. For de kommuner, der i 1994 er omfattet af § 2, opgøres  

 beløbet ved at gange kommunens grundlag ifølge forskudsregistreringen for  

 indkomståret 1994 for skatten efter personskattelovens § 5, nr. 3, med den  

 mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for 1994 overstiger den samlede kommunale og  

 amtskommunale udskrivningsprocent for 1993.
 2) Det antal procentpoint, hvormed den samlede kommunale og amtskommunale  

 udskrivningsprocent for 1994 overstiger 28,5 pct.
 Stk. 2. For de kommuner, der er omfattet af § 2 fra og med 1995,  

 opgøres beløbet ved at gange kommunens grundlag ifølge forskudsregistreringen  

 for indkomståret 1994 for skatten efter personskattelovens § 5, nr. 3, med  

 den mindste af følgende to størrelser:
 1) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger den samlede kommunale og  

 amtskommunale udskrivningsprocent for 1993.
 2) Det antal procentpoint, hvormed den samlede kommunale og amtskommunale  

 udskrivningsprocent for det pågældende år overstiger 29 pct.
 Stk. 3. Det indkomstskattegrundlag, der er nævnt i stk. 2,  

 reguleres efter personskattelovens § 20.
 § 4. Det efter § 3 opgjorte beløb indbetales til statskassen.  

 Beløbet fordeles mellem vedkommende kommune og amtskommune i forhold til det  

 antal procentpoint, hvormed de har forhøjet henholdsvis den kommunale og den  

 amtskommunale udskrivningsprocent for det pågældende år i forhold til  

 udskrivningsprocenterne for 1993. Hvis kun den ene af de to  

 udskrivningsprocenter er forhøjet i forhold til udskrivningsprocenten for  

 1993, påhviler det samlede beløb alene den kommunale enhed, der har forhøjet  

 udskrivningsprocenten.
 § 5. Indenrigsministeren fastsætter nærmere regler om beregning og  

 afregning af beløb efter denne lov.
 § 6. Forslag til revision af loven fremsættes for Folketinget i  

 folketingsåret 1997-98.
 § 7. Loven har virkning fra og med indkomståret 1994.
 § 8. Loven gælder ikke for Færøerne og Grønland.
Oprindeligt fremsat forslag § 1. Efter reglerne i denne lov afregner kommuner og amtskommuner til staten beløb, der opgøres som en del af den samlede nedsættelse af indkomstskatten til staten for et indkomstår som følge af skatteloftet efter personskattelovens § 19, stk. 1.
 § 2. Der opgøres et beløb for kommuner, for hvilke følgende  

 betingelser er opfyldt for det enkelte indkomstskatteår:
1) ved opgørelsen for indkomståret 1994 skal den samlede kommunale og  

 amtskommunale udskrivningsprocent for 1994 overstige 28,5, og ved opgørelsen  

 med virkning fra og med indkomståret 1995 skal den samlede kommunale og  

 amtskommunale udskrivningsprocent for indkomståret overstige 29,0, og 2) den samlede kommunale og amtskommunale udskrivningsprocent for  

 indkomståret er højere end den samlede kommunale og amtskommunale  

 udskrivningsprocent for 1993.
 § 3. For de kommuner, der i 1994 er omfattet af § 2, opgøres  

 beløbet ved at gange kommunens grundlag ifølge forskudsregistreringen for  

 indkomståret 1994 for skatten efter personskattelovens § 5, nr. 3, med den  

 mindste af følgende to størrelser:
 1) Det antal procentpoints, hvormed den samlede kommunale og amtskommunale  

 udskrivningsprocent for 1994 overstiger den samlede kommunale og  

 amtskommunale udskrivningsprocent for 1993.
 2) Det antal procentpoints, hvormed den samlede kommunale og amtskommunale  

 udskrivningsprocent for 1994 overstiger 28,5 pct.
 Stk. 2. For de kommuner, der er omfattet af § 2 fra og med 1995,  

 opgøres beløbet ved at gange kommunens grundlag ifølge forskudsregistreringen  

 for indkomståret 1994 for skatten efter personskattelovens § 5, nr. 3, med  

 den mindste af følgende to størrelser:
 1) Det antal procentpoints, hvormed den samlede kommunale og amtskommunale  

 udskrivningsprocent for det pågældende år overstiger den samlede kommunale og  

 amtskommunale udskrivningsprocent for 1993.
 2) Det antal procentpoints, hvormed den samlede kommunale og amtskommunale  

 udskrivningsprocent for det pågældende år overstiger 29 pct.
 Stk. 3. Det indkomstskattegrundlag, der er nævnt i stk. 2,  

 reguleres efter personskattelovens § 20.
 § 4. Det efter § 3 opgjorte beløb indbetales til statskassen.  

 Beløbet fordeles mellem vedkommende kommune og amtskommune i forhold til det  

 antal procentpoint, hvormed de har forhøjet henholdsvis den kommunale og den  

 amtskommunale udskrivningsprocent for det pågældende år i forhold til  

 udskrivningsprocenterne for 1993. Hvis kun den ene af de to  

 udskrivningsprocenter er forhøjet i forhold til udskrivningsprocenten for  

 1993, påhviler det samlede beløb alene den kommunale enhed, der har forhøjet  

 udskrivningsprocenten.
 § 5. Indenrigsministeren fastsætter nærmere regler om beregning og  

 afregning af beløb efter denne lov.
 § 6. Forslag til revision af loven fremsættes for Folketinget i  

 folketingsåret 1997-98.
 § 7. Loven har virkning fra og med indkomståret 1994.
 § 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget går ud på at lade kommuner og amtskommuner bære en del af  

 provenutabet som følge af personskattelovens skrå skatteloft.
Reglerne om det  

 skrå skatteloft sikrer, at ingen del af en indkomst beskattes med mere end en  

 given procent.
Den lægger altså loft over marginalskatten og sikrer, at den  

 højeste marginalskatteprocent for skatteyderen fra stat, kommune og amt ikke  

 overstiger 68 pct., svarende til en amts- og primærkommunal skatteprocent på  

 i alt 28 pct.
Efter det af skatteministeren fremsatte forslag til lov om  

 ændring af personskatteloven og andre skattelove (Skatteomlægning)  

 (lovforslag nr.
L 283) nedsættes den i 1994 til 65,0, i 1995 til 63,5, i 1996  

 til 61, i 1997 til 60, i 1998 og følgende år til 58, svarende til en amts- og  

 primærkommunal skatteprocent på i alt 28,5 pct. i 1994 og på 29 pct. i de  

 følgende år.
Efter de gældende regler er det statsskatten, der nedsættes, når  

 skatteloftet nås.
Dette vil efter skatteomlægningsforslaget fortsat være  

 tilfældet i forhold til skatteyderen.
Nærværende lovforslag indebærer  

 imidlertid, at kommuner og amtskommuner vil komme til at bære en del af  

 provenutabet.
Forslaget skal ses i sammenhæng med, at det efter regeringens opfattelse  

 ikke er tilfredsstillende, at et meget stort antal kommuner i dag rammer  

 skatteloftet.
Hvor skatteloftet oprindelig skulle være en undtagelse og kun  

 udløste beskedne provenutab til staten, er det i 1993 228 kommuner, svarende  

 til 83 pct. af kommunerne, som omfattes af skatteloftet.
Dette giver staten  

 et provenutab, som på nuværende tidspunkt skønnes til 760 mio. kr., og tabet  

 er således nu en betydende post på statsbudgettet.
Ud over det statslige provenutab er det endvidere uheldigt, at der for de  

 pågældende kommuner opstår en mindre tydelig sammenhæng mellem den pris,  

 borgeren oplever i kraft af skatteprocenten og kommunens service.
Der bliver  

 således ikke den tilstræbte sammenhæng mellem kompetence og ansvar.
Prisen på  

 de kommunale ydelser vil endvidere afhænge af, hvor i indkomstskalaen  

 borgeren befinder sig.
For at imødegå disse negative forhold vil regeringen gradvist tilpasse  

 skatteloftet, så det kommer i større overensstemmelse med de faktiske,  

 kommunale beskatningsniveauer.
Dette kan dog kun gøres i et vist omfang af  

 hensyn til den overordnede målsætning om at sænke marginalskatten på  

 indkomst.
I 1993 er det 228 kommuner, som har ramt skatteloftet.
Med de nuværende  

 beskatningsniveauer vil ændringerne i skatteloftet reducere dette antal i  

 1994 og yderligere i 1995. Til imødegåelse af, at der fremover igen skulle  

 blive et stigende antal kommuner, som rammer skatteloftet foreslås det i  

 nærværende lovforslag, at kommuner og amtskommuner, som sætter skatten op i  

 forhold til 1993, selv må bære det provenutab, som opstår ved nedslag som  

 følge af, at skatteloftet rammes.
Herved vil skattestigninger desuden  

 generelt modvirkes.
Lovforslaget vil - i det omfang bestemmelserne kommer i anvendelse -  

 betyde, at kommunerne får et vist finansielt medansvar for provenutabet ved  

 skatteloftet, hvor det i dag alene er staten, som dækker omkostningerne.
For  

 at undgå, at ligningsincitamentet herved mindskes i kommunerne foreslås det,  

 jf. lovforslagets § 3, at anvende et grundlag i opgørelsen, som er uafhængigt  

 af ligningen.
Dette sker ved at benytte indkomsterne fra  

 forskudsregistreringen for 1994. Der vil blive benyttet  

 forskudsregistreringen for 1994, således som den foreligger før 1. januar  

 1994.
 Lovforslaget vil blive inddraget i de kommunaløkonomiske forhandlinger for  

 1994 mellem regeringen og de kommunale parter med henblik på drøftelse af den  

 nærmere tekniske tilrettelæggelse af den kommunale medfinansiering.
Bemærkninger til de enkelte bestemmelser Til § 1 Bestemmelsen angiver formålet med lovforslaget, nemlig at kommuner og  

 amtskommuner skal være med til at bære en del af provenutabet som følge af  

 personskattelovens skatteloft.
Provenutabet som følge af dette falder alene  

 på staten både efter de gældende regler og efter det af skatteministeren  

 fremsatte forslag til lov om ændring af personskatteloven og andre skattelove  

 (Skatteomlægning) (lovforslag nr.
L 283). Men efter dette lovforslag vil  

 kommuner og amtskommuner ved en »intern« opgørelse mellem staten,  

 kommunerne og amtskommunerne komme til at bære en del af tabet.
Til § 2 Bestemmelsen angiver, hvilke betingelser der skal være opfyldt som  

 forudsætning for, at en kommune for et givet år bliver omfattet af loven.
For det første skal den samlede kommunale og amtskommunale  

 udskrivningsprocent overstige en vis bestemt angivet grænse.
Denne grænse er  

 på 28,5 pct. for 1994 og på 29,0 pct. ved opgørelsen fra og med 1995.
 Disse grænser svarer til de størrelser, som den samlede kommunale og  

 amtskommunale udskrivningsprocent skal overstige, før en skatteyder i  

 vedkommende kommune kan blive omfattet af personskattelovens skrå skatteloft,  

 jf. de almindelige bemærkninger til lovforslaget.
 For det andet skal den samlede kommunale og amtskommunale  

 udskrivningsprocent være højere end denne sammenlagte procent var for 1993.
 Denne sidste betingelse betyder, at kommuner og amtskommuner kun kommer  

 til at bære en del af det statslige provenutab som følge af det skrå  

 skatteloft, i det omfang dette provenutab stiger som følge af, at kommuner og  

 amtskommuner forhøjer indkomstskatten efter 1993.
Til § 3 Denne bestemmelse fastlægger, hvorledes beløbet til staten skal opgøres  

 for de kommuner, som dette bliver aktuelt for efter reglerne i lovforslagets  

 § 2.
 Som grundlag for beregningen anvendes det skattegrundlag for kommunen,  

 hvoraf nedslaget som følge af det skrå skatteloft beregnes, jf. § 5, nr. 3,  

 og § 7 i personskatteloven, således som disse bestemmelser er foreslået  

 affattet i det af skatteministeren fremsatte lovforslag om skatteomlægning.
 Det er dette grundlag, således som det er fastsat ved  

 forskudsregistreringen for 1994, der er afgørende.
 Ved beregningen fra og med 1995 reguleres dette skattegrundlag efter  

 personskattelovens § 20.
 Ved opgørelsen for 1994 ganges dette grundlag enten med det antal  

 procentpoint, hvormed den samlede kommunale og amtskommunale  

 udskrivningsprocent for 1994 overstiger den samlede procent for 1993  

eller med det antal procentpoints hvormed den samlede procent  

 overstiger 28,5 pct.
 Det er den mindste af disse to overskridelser, der skal anvendes i  

 beregningen.
Ved opgørelsen fra og med 1995 skal tilsvarende anvendes den mindste af  

 disse størrelser enten det antal procentpoints, hvormed den samlede kommunale og  

 amtskommunale udskrivningsprocent for det pågældende år overstiger den  

 samlede procent for 1993, eller det antal procentpoints, hvormed den samlede kommunale og  

 amtskommunale udskrivningsprocent for det pågældende år overstiger 29,0 pct.
Til § 4 Denne bestemmelse fastlægger, hvorledes det beløb, der er beregnet for en  

 kommune, skal fordeles mellem kommunen og amtskommunen.
 Fordelingen sker i forhold til det antal procentpoint, hvormed de hver  

 især har forhøjet henholdsvis den kommunale og den amtskommunale  

 udskrivningsprocent i forhold til 1993. Hvis kun den ene af de to kommunale  

 enheder har forhøjet udskrivningsprocenten i forhold til 1993, kommer denne  

 kommunale enhed til at bære hele beløbet alene.
 Det samlede beløb, en amtskommune skal bære, fremkommer altså som summen  

 af de andele af beløb for de enkelte kommuner i amtet, som amtskommunen skal  

 bære.
Til § 5 Bestemmelsen bemyndiger indenrigsministeren til at fastsætte de nærmere  

 tekniske regler om beregning af beløb efter lovforslaget og om hvorledes  

 afregningen til statskassen skal ske.
 Det er hensigten, at indbetalingen fra kommune henholdsvis amtskommune  

 skal ske i skatteåret.
Til § 6 Med henblik på at undersøge, om loven har virket efter hensigten, herunder  

 om beregningsgrundlaget bør fornyes, foreslås loven taget op til revision i  

 folketingsåret 1997-98.
Til § 7 Det foreslås, at lovforslaget skal have virkning fra og med indkomståret  

 1994 i lighed med det af skatteministeren fremsatte forslag om  

 skatteomlægning.
