Bekendtgørelse om minimumsbetingelser  

 for forsikringsselskabers tegning af basisforsikring mod stormfald I medfør af § 11, stk. 7 i lov nr. 349 af 17. maj 2000 om  

 stormflod og stormfald og efter forhandling med miljø- og  

 energiministeren fastsættes:
Kapitel 1 Indledende bestemmelser § 1. Denne bekendtgørelse gælder for  

 forsikringsselskabers tegning af basisforsikring mod stormfald på  

 private skovarealer.
 § 2. Bestemmelserne i bekendtgørelsen kan  

 ikke ved aftale fraviges til ugunst for forsikringstageren.
Kapitel 2 Dækningsomfang mv.
 § 3. Ved en af basisforsikringen omfattet skov  

 forstås et topografisk velafgrænset skovareal.
 Stk. 2. Skovarealer med samme ejer med en indbyrdes afstand  

 på under 50 m er at betragte som en skov.
 Stk. 3. Hvis en skov er opdelt i parceller med hver sin ejer,  

 er den enkelte ejers del af skoven at betragte som en skov.
 Stk. 4. Skov, kan i forsikringsmæssig henseende  

 betragtes som flere skove, hvis:
1)	skoven består af flere selvstændige noteringsejendomme,  

 eller 2)	skoven er adskilt af vanskeligt passable færdselsårer  

 (dvs. hovedlandeveje, motor- og trafikveje samt jernbaner).
 § 4. Basisforsikringen yder erstatning ved  

 stormfald, når Stormrådet har truffet afgørelse om, at der  

 har været stormfald i et område på et givet tidspunkt jf.  

 § 2, stk. 3 i lov om stormflod og stormfald, og de forsikrede  

 skovarealer er beliggende i dette område.
Stk. 2. Forsikringen yder erstatning for fladefald.
Der ydes  

 endvidere erstatning for spredt fald i bevoksninger, hvor mindst  

1/3 af vedmassen er væltet med undtagelse af  

 bevoksninger, der hovedsagelig består af træarterne  

 rødgran og sitkagran.
 Stk. 3. Erstatning ydes uanset om det forsikrede skovareal har  

 eller får status som fredskov.
 § 5. Uanset bestemmelserne i § 4 kan  

 forsikringsselskabet i forsikringsbetingelserne vælge, at  

 basisforsikringen ikke dækker:
 1)	Skader, mindre end (der ikke overstiger) 0,5 ha pr. forsikret  

 skov.
2)	Skade eller udbredelse af skade, der direkte eller indirekte  

 står i forbindelse med atomkernereaktioner, f.eks.kernespaltning  

 (fission), kernesammensmeltning (fusion) og radioaktivt nedfald, hvad enten  

 sådan skade indtræder i krigstid eller i fredstid.
Dog  

 dækkes skader, som direkte eller indirekte er forårsaget af eller  

 sket i forbindelse med kernereaktioner, anvendt i sædvanlig industriel,  

 medicinsk eller videnskabeligt formål og ikke har stået i  

 forbindelse med reaktor- eller acceleratordrift.
 3)	Skade eller udbredelse af skade, der indtræder som en direkte  

 eller indirekte følge af jordskælv, krig, krigslignende  

 operationer, neutralitetskrænkelser, foranstaltninger til værn  

 imod sådanne, borgerkrig, oprør eller borgerlige  

 uroligheder.
 4)	Skade eller udbredelse af skade, der direkte eller indirekte er en  

 følge af beslaglæggelse, nationalisering eller  

 revolution.
§ 6. Forsikringen dækker de forsikrede  

 skovarealer med den i policen anførte forsikringssum pr. hektar, pr.  

 skadebegivenhed.
Forsikringssummen pr. hektar skal mindst udgøre 7.750  

 kr.
Dækningssummen er en kontanterstatning, der udbetales pr. skaderamt  

 hektar, uden at der kan gøres underforsikring gældende.
 Stk. 2. Forsikringstager er forpligtet til at orientere  

 forsikringsselskabet om ændringer vedrørende  

 arealstørrelser, ejerforhold og skovforhold.
 § 7. Skader skal anmeldes til forsikringsselskabet  

 inden udløbet af den frist, som Stormrådet fastsætter i  

 forbindelse med afgørelse om, at der har været stormfald i et  

 område på et givet tidspunkt.
 Stk. 2. Anmeldelsesblanket rekvireres hos  

 forsikringsselskabet, som straks videresender anmeldelsen til  

 Stormrådet til videre behandling.
Stk. 3. I tilfælde af erstatningsberettiget  

 skadebegivenhed har forsikringstager pligt til at dokumentere omfanget af  

 skaden.
Forsikringsselskabet har ret til at foretage taksering af en af  

 forsikringsselskabet valgt taksator.
§ 8. Ophører et forsikringsselskab med at  

 udbyde en basisforsikring skal forsikringsselskabet skriftligt meddele  

 forsikringstagerne dette med ét års varsel.
Samtidig orienteres  

 Økonomiministeriet skriftligt herom.
Kapitel 3 Ikrafttræden § 9. Bekendtgørelsen træder i kraft  

 den 23. maj 2001.
