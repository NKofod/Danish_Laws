 I henhold til § 57, stk. 1, i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 389 af 28. juni  

 1973, som ændret ved lov nr. 271 af 26. juni 1975, fastsættes:
§ 1.  Et medlem af en anerkendt arbejdsløshedskasse,  

 der mener at have krav på udbetaling fra Lønmodtagernes Garantifond af løn  

 m.v. ved og som derfor ikke har ret til dagpenge, kan ved henvendelse til  

 arbejdsløshedskassen få et til dagpenge svarende beløb udbetalt som lån.
§ 2.  Det er en betingelse for udbetaling af dagpenge  

 som lån, at medlemmet ville være berettiget til dagpenge, hvis han ikke havde  

 krav på erstatning for afbrydelse af arbejdsforholdet.
Han skal derfor på  

 sædvanlig måde afgive ledighedserklæring og være tilmeldt arbejdsformidlingen  

 som arbejdssøgende.
§ 3.  Før udbetaling af dagpenge som lån afgiver  

 medlemmet til sikkerhed for lånet en erklæring på særlig blanket om  

 overdragelse til kassen af sit krav på løn og andet vederlag, erstatning for  

 afbrydelse af arbejdsforholdet, eller godtgørelse i forbindelse med opsigelse  

 eller afbrydelse af arbejdsforholdet.
Samtidig bemyndiger medlemmet  

 arbejdsløshedskassen til på sine vegne at modtage feriegodtgørelse i form af  

 Ferie- Postgiro-anvisning (feriemærkebog).
§ 4.  Dagpenge som lån udbetales mod særlig kvittering  

 ugevis eller månedsvis bagud efter de for kassen gældende regler for  

 udbetaling af dagpenge.
Ved udbetalingen fradrages det beløb, som kassen  

 skulle have indbetalt i kildeskat, såfremt der ikke var tale om lån.
§ 5.  Dagpenge som lån udbetales tidligst fra  

 tidspunktet for medlemmets tilmeldelse til arbejdsformidlingen som  

 arbejdssøgende.
Udbetaling af dagpenge som lån kan ikke ske udover det  

 tidsrum, for hvilket Lønmodtagernes Garantifond foretager udbetaling af  

 godkendte krav på erstatning for afbrydelse af arbejdsforholdet.
Udbetalingen  

 afbrydes efter reglerne for dagpenge, f.eks. hvis medlemmet får arbejde.
§ 6.  Kassen fremsender meddelelse om udbetalingen til  

 Lønmodtagernes Garantifond med angivelse af tidspunktet for låneperiodens  

 begyndelse.
Medlemmets anmeldelsesblanket og overdragelseserklæring  

 vedlægges.
§ 7.  Beløb, som arbejdsløshedskassen modtager fra  

 Lønmodtagernes Garantifond, anvendes til tilbagebetaling af de som lån  

 udbetalte dagpenge.
Overskydende beløb udbetales til medlemmet.
 Stk. 2.  Hvis udbetalingen fra Lønmodtagernes  

 Garantifond ikke dækker lånet, omkonterer kassen det udækkede beløb til  

 dagpenge og foretager sædvanlig afregning af kildeskat i forhold hertil.
 § 8.  En arbejdsløshedskasses afgørelse vedrørende  

 ydelse af lån kan af medlemmet  inden 4 uger  indbringes for  

 arbejdsdirektøren, jfr. lovens § 98, stk. 2.
 § 9.  En af arbejdsdirektøren efter § 8 truffet  

 afgørelse kan   inden 4 uger  indbringes for ankenævnet for  

 arbejdsløshedsforsikring, jfr. lovens § 99, stk. 1.
 § 10.  Det påhviler arbejdsdirektøren med bistand af  

 arbejdsformidlingskontorerne at føre tilsyn med udbetaling og afvikling af  

 dagpenge som lån.
 § 11.  Denne bekendtgørelse træder i kraft ved  

 bekendtgørelsen i Lovtidende og finder anvendelse på krav, der ved  

 bekendtgørelsens ikrafttræden eller senere er anmeldt til Lønmodtagernes  

 Garantifond.
 Arbejdsministeriet, den 12. august 1975.
 Erling Dinesen.
/H.
Winther.
