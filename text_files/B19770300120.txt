INDHOLDSFORTEGNELSE 1 OMRÅDE 2 DEFINITIONER OG MÅLING AF TRYK 2.1 Definitioner 2.2 Måling af tryk 3 KRYOBEHOLDEREN 3.1 Almindelige bestemmelser 3.2 Særlige bestemmelser for konstruktion 3.3 Særlige bestemmelser for fremstilling 4 KRYOBEHOLDERENS ARMATUR 4.1 Sikkerhedsanordningernes antal og funktion 4.2 Sikkerhedsventiler 4.3 Sprængplader til sikring af inderbeholder 4.4 Overfyldningsindikator 4.5 Trykmåler 4.6 Rørsikringer 4.7 Slangekoblinger 5 OPSTILLING 5.1 Almindelige bestemmelser 5.2 Anlæg i det fri 5.3 Anlæg i bygninger 5.4 Flytning 6 BETJENING, INSTRUKTION OG TILSYNBSBOG 6.1 Betjening 6.2 Instruktion 6.3 Tilsynsbog 7 ANMELDELSE OG KONTROL 7.1 Anmeldelse 7.2 Kontrol 8 PERIODISKE UNDERSØGELSER 8.1 Eftersyn ved kryoteknisk sagkyndig 8.2 Besigtigelse ved arbejdstilsynet 9 BILAG: Eksempler på opbygning af kryoanlæg 10 SAGREGISTER FORORD Denne forskrift har hjemmel i arbejdsministeriets bekendtgørelse nr. 566  

 af 22. december 1971 om trykbeholdere m.v. på landjorden.
Bekendtgørelsen er en såkaldt rammebekendtgørelse, idet den fastsætter  

 almindelige bestemmelser for trykbeholderes konstruktion, forarbejdning,  

 udstyr, opstilling m.v. samt deres anmeldelse, godkendelse og tilsyn.
Disse  

 almindelige bestemmelser udbyges med nærmere regler, der udfærdiges af  

 direktøren for arbejdstilsynet efter udtalelse fra trykbeholderudvalget  

 (nedsat i henhold til § 27, stk. 1) og fra arbejdsmiljørådet.
I denne  

 forskrift er der for kryoanlæg givet nærmere regler, som supplerer  

 bekendtgørelsens §§ 3-22.
 I bekendtgørelsen findes desuden bestemmelser om dispensations- og  

 klageadgang (§§ 23-26) samt en bestemmelse om strafansvar (§ 28) for  

 overtrædelse af bekendtgørelsen og de tekniske forskrifter, forbud og påbud,  

 som er udstedt i henhold til den.
 Direktoratet for arbejdstilsynet i juni 1977.
Erik Andersen I medfør af § 27, stk. 2, og § 24 i arbejdsministeriets bekendtgørelse nr.  

 566 af 22. december 1971 om trykbeholdere m.v. på landjorden fastsættes  

 følgende:
 1 OMRÅDE m.v.
 1.1 Denne forskrift omhandler anlæg bestående af faststående eller  

 fastmonterede trykbeholdere med tilbehør, herunder fordampere og  

 trykopbyggere, for følgende kryogene væsker: Argon, oxygen, nitrogen, helium  

 og atmosfærisk luft samt blandinger af nævnte luftarter.
 1.2 Forskriften træder i kraft den 15. juni 1977.
 1.3 Anlæg, der inden denne dato er opstillet med godkendelse fra  

 direktoratet for arbejdstilsynet, er ikke undergivet kap. 3 og kap. 5, og  

 skal først opfylde kravet i 4.2.5 fra den 1. juli 1980.
 Ændres opstillingen af sådanne anlæg, eller undergår de forhold, hvorunder  

 de er opstillet, væsentlige ændringer, skal reglerne i kap. 5 følges.
2 DEFINITIONER OG MÅLING AF TRYK 2.1 Definitioner Ved anvendelse af denne forskrift lægges følgende til grund:
 2.1.1 Kryogene væsker: Væsker, hvis kogepunkt ved 1 bar absolut tryk er  

 under 120 K (- 153 grader C).
 2.1.2 Kryobeholder: En termisk isoleret beholder til opbevaring af  

 kryogene væsker.
 2.1.3 Driftstryk: Det tryk, som beholderen arbejder ved (arbejdstrykket).
 2.1 4 Beregningstryk: Det tryk, som kryobeholderen er konstrueret til.
 2.1.5 Trykopbygger: Et system til opbygning og opretholdelse af  

 driftstrykket.
 2.1.6 Fordamper: Et system til opvarmning af luftarten til  

 brugstemperatur.
2.2 Måling af tryk Tryk måles i bar (overtryk).
3 KRYOBEHOLDEREN 3.1 Almindelige bestemmelser 3.1.1 Med de undtagelser, der følger af 3.2 og 3.3, skal kryobeholdere  

 opfylde bestemmelserne om trykbeholderes konstruktion, beregning, materialer,  

 svejsning, afprøvning m.v. i arbejdsministeriets bekendtgørelse nr. 566 af  

 22. december 1971 om trykbeholdere m.v. på landjorden og i forskrifterne, der  

 udstedes i henhold til denne.
3.1.2 Konstruktionen af kryobeholdere skal godkendes af direktoratet for  

 arbejdstilsynet.
Der skal til direktoratet indsendes tegninger i 3  

 eksemplarer samt beregninger.
 3.1.3 Enhver kryobeholder skal mærkes holdbart og tydeligt i følgende  

 omfang:
 Såvel inderbeholder som kappe skal have identifikationsmærkning, som  

 angiver fabrikant eller bomærke, fabrikationsår og fabrikationsnummer.
 Kappen skal desuden mærkes med inderbeholderens beregningstryk i bar,  

 prøvningstryk og -tidspunkt (måned og år) og rumindhold i liter eller  

 kubikmeter.
3.2 Særlige bestemmelser for konstruktion 3.2.1 Den tilladelige materialespænding ved 20 grader C anvendes ved  

 beregningen.
 3.2.2 Materialets kærvslagstyrke skal eftervises for det pågældende  

 temperaturområde, medmindre beholderen udføres i austenitisk stål.
 3.2.3 Kryobeholdere forlanges ikke forsynet med besigtigelsesåbninger.
3.3 Særlige bestemmelser for fremstilling 3.3.1 Svejsesømme skal underkastes kontrol med røntgen (eller eventuelt  

 andre ikke-destruktive prøvninger efter nærmere aftale med direktoratet for  

 arbejdstilsynet) med 100% kontrol af langsømme og stikprøvevis af rundsømme.  

 Den stikprøvevise kontrol skal omfatte sømmenes start og stop og skal omfatte  

 mindst 10% af rundsømmenes længde.
Kontrollen skal dokumenteres af en af  

 direktoratet for arbejdstilsynet anerkendt kontrolinstans.
3.3.2 Inderbeholderen skal tryk- og tæthedsprøves.
Trykprøvningen skal  

 udføres, før isolationen er på plads.
Prøvningstrykket skal være 1,5 x  

 beregningstrykket.
Trykprøvning med andet end vand kræver direktoratets  

 tilladelse.
Prøverne skal dokumenteres af en af direktoratet for  

 arbejdstilsynet anerkendt kontrolinstans.
 3.3.3 Den i 3.3.1 og 3.3.2 krævede dokumentation kan for seriefremstillede  

 beholdere, for hvilke produktet af beregningstryk i bar og rumindhold i liter  

 ikke overstiger 200, erstattes af en af prøvning af en beholder, der  

 repræsenterer serien, efter nærmere aftale med direktoratet for  

 arbejdstilsynet.
 3.3.4 I kryoanlæg for oxygen skal alle dele, der kan komme berøring med  

 oxygen, være affedtede.
4 KRYOBEHOLDERENS ARMATUR 4.1 Sikkerhedsanordningernes antal og funktion 4.1.1 En kryobeholder skal være sikret mod farlig trykstigning med mindst  

 2 sikkerhedsanordninger, hvoraf mindst een skal være en sikkerhedsventil.
Den  

 anden kan være en sprængplade.
 4.1.2 Beholderens sikkerhedsanordninger skal være velegnede til formålet.
4.1.3 Beholderen skal være i uafspærrelig forbindelse med  

 sikkerhedsanordningerne.
Der tillades indskudt 3-vejs ventiler eller  

 vekselventiler, der ikke kan afspærre forbindelserne i nogen mellemstilling.
 4.1.4 Mindst een sikkerhedsventil skal åbne senest ved beregningstrykket.
4.1.5 Denne sikkerhedsventil skal have en sådan afblæsningskapacitet, at  

 trykket ikke overstiger beregningstrykket med mere end 10% ved normal drift  

 og omgivelsestemperatur på 40 grader C.
Ved kapacitetsberegning ses bort fra  

 trykopbyggeren.
 4.1.6 Hver af sikkerhedsanordningerne skal have en sådan  

 afblæsningskapacitet, at trykket ikke overstiger beregningstrykket med mere  

 end 30% ved ekstrem drift, svarende til varmetransmission ved 40 grader C  

 omgivelsestemperatur, tabt vakuum og fuld trykopbygning.
 4.1.7 Hvis trykopbyggeren sikres separat efter reglerne i 4.1.1 til 4.1.6,  

 skal dens kapacitet ikke indregnes under ekstrem drift.
4.1.8 Ved kryoanlæg skal sikkerhedsanordningerne anbringes således, at  

 eventuel udstrømmende medie bortledes på en for omgivelserne og beholderen  

 ufarlig måde.
Til dirigering af afblæsningsstrømmen kan et kort rør  

 accepteres.
4.1.9 Såfremt en kryobeholder tillades opstillet i en bygning, således at  

 bortledning af det afblæste til det fri er nødvendig, skal afblæsningsrøret  

 føres ud fra beholderen og sikkerhedsanordningerne skal anbringes for enden  

 af røret udenfor bygningen.
Røret skal have en sådan dimension, at tryktabet  

 mellem beholder og sikkerhedsventil ved dennes kapacitet er uvæsentlig.
 4.1.10 Vakuumisolerede beholdere skal være effektivt sikrede mod overtryk  

 i yderbeholderen.
4..2 Sikkerhedsventiler 4.2.1 Sikkerhedsventiler skal være mærket således, at følgende kan  

 fastslås: Fabrikant Type Nominelt tryk Åbningstryk Kapacitet Seneste  

 justeringstidspunkt.
4.2.2 Ventilens materialer skal være egnede til såvel medie som  

 temperatur.
Fx kan passende kvaliteter af rødgods/messing, bronze og rustfrit  

 stål anvendes.
 4.2.3 Der stilles ikke krav om, at sikkerhedsventiler skal udstyres med  

 letteanordning.
 4.2.4 Der skal være truffet passende forholdsregler mod  

 kondens-/isdannelse i ventiler, fx ved hjælp af drænhul, nedadvendt  

 afblæsningsrør eller ved placering med ventilens top nedad.
 4.2.5 Ventilen skal plomberes, så uvedkommende ikke kan ændre dens  

 indstilling.
4.3 Sprængplader til sikring af inderbeholder 4.3.1 Sprængplader og sprængpladehuse skal være udformet, mærket og  

 kontrolleret i overensstemmelse med normer, der er anerkendt af direktoratet  

 for arbejstilsynet.
Ved disse forskrifters udgivelse er følgende anerkendt:
BS 2915, 1974 AD Merkblatt A1, 1977.
 4.3.2 Der skal foreligge dokumentation for, at sprængpladen opfylder en af  

 de forannævnte normer, og at den har det rette sprængningstryk.
 4.3.3 Sprængplader skal beskyttes mod mekanisk overlast.
4.4 Overfyldningsindikator Beholderen skal være udstyret med en indikator, der angiver, når den  

 maksimalt tilladelige fyldning er nået.
4.5 Trykmåler Beholderen skal være udstyret med en trykmåler, der viser trykket i bar.  

 Trykmåleren skal kunne vise op til prøvningstrykket og med tydelig markering  

 af beregningstrykket.
4.6 Sikring af rørledninger 4.6.1 Afspærrelige rørstykker og lignende, der kan føre luftarter i  

 flydende fase, skal sikres mod utilladelig trykstigning.
 4.6.2 Sikkerhedsanordninger kan bestå af sikkerhedsventil eller  

 kontraventil med forbindelse til et sikret rum.
 4.6.3 Sikkerhedsanordninger til rørsystemer skal være velegnede til  

 formålet.
4.7 Slangekoblinger Slangekoblinger til kryobeholdere for oxygen skal være af en type, som  

 ikke kan tilsluttes andre koblinger, og som kun må benyttes til oxygen.
5 OPSTILLING 5.1 Almindelige bestemmelser 5.1.1 Faststående kryoanlæg skal opstilles sikkerhedsmæssigt forsvarligt  

 under hensyn til de omgivende forhold og således, at betjeningen af dem kan  

 ske med mindst mulig risiko.
Herved skal reglerne i 5.2-5.4 iagttages.
 5.1.2 Opstillingen skal godkendes af arbejdstilsynet, jfr. 7.1, inden  

 anlægget tages i brug.
5.2 Anlæg i det fri 5.2.1 Kryobeholdere skal være placeret på jævnt og ikke skrånende terræn i  

 eller lige over niveau på et fundament af beton.
Opstillingsstedet skal være  

 sådan, at der er gode muligheder for uhindret og forsvarlig tilkørsel,  

 placering af tankvognen i forhold til den interne trafik hos brugeren samt  

 for spredning i omgivelserne af de kolde (tunge) luftarter, der fremkommer af  

 spild ved kryobeholderes omfyldning eller ved afblæsning af beholdertryk.
5.2.2 Kryobeholdere skal være opstillet i en afstand af mindst 15 m fra  

 brandfarlige bygninger og brandfarlige oplag og mindst 8 m fra andre  

 bygninger, naboskel og offentlig vej.
Der må ikke forefindes brønde, kloakker  

 m.v. nærmere end 6 m fra kryobeholdere og stedet for deres omfyldning.
 5.2.3 Hvor forholdene måttte tale derfor, kan direktoratet for  

 arbejdstilsynet tillade opstilling ude af niveau.
 Afstandskrav kan tillades fraveget, hvor der ved etablering af  

 flammeskærme er skabt beskyttelse mod ild eller andre utilladelige  

 varmepåvirkninger, og hvor forholdene i øvrigt er sådanne, at eventuelt spild  

 af luftarter ikke kan give anledning til dannelse af farlige koncentrationer  

 i kryobeholderens omgivelser.
 Bygninger opført af sten eller beton og med tag i brandfri konstruktion  

 kan træde i stedet for egentlige flammeskærme, hvis murværket ud for og i  

 rimelig afstand fra beholderen er uden døre, vinduer eller andre åbninger.
 Udstrækning og udformning af flammeskærme skal godkendes af direktoratet  

 for arbejdstilsynet.
 5.2.4 Kryobeholdere, der ikke er udført af rustfast materiale, skal  

 udvendig være behandlet med maling til korrosionsbeskyttelse i hvid farve.  

 Beholdere skal være mærket med påskrift med mindst 10 cm høje bogstaver om  

 indholdets art.
5.2.5 Kryobeholdere skal være effektivt sikrede mod påkørsel.
Adgang til  

 anlæggene tillades kun personer, der har modtaget fornøden instruktion, jfr.  

 6.2. Utilgængelighed for uvedkommende skal sikres ved et mindst 1,8 m højt  

 trådhegn med aflåst dør af ubrændbart materiale.
Døre må ikke åbne indad.  

 Skydedøre skal i uaflåst stand være selvåbnende.
 Indhegning af beholdere ved hjælp af murværk tillades kun af direktoratet  

 for arbejdstilsynet.
 Det skal ved tydelig og holdbar skiltning på indhegningen angives, at  

 tobaksrygning og brug af åben ild samt parkering af motorkøretøjer nærmere  

 end 4 m fra indhegningen ikke er tilladt.
 5.2.6 Opstillingen skal være således, at tankvognen under påfyldning af  

 krypbeholderen ikke kan udsættes for utilsigtede påvirkninger, der kan  

 frembyde fare for tankvognschaufføren eller omgivelserne.
 Tankvognschaufføren skal kunne færdes frit og uhæmmet mellem tankvognen og  

 anlægget og have uhindret overblik over kontrolinstrumenterne fra stedet for  

 tankvognens placering.
 Der skal være gode muligheder for flugt fra eventuelle udstrømninger.
 5.2.7 Kryobeholdere for oxygen skal foruden de i 5.2.1-5.2.6 anførte  

 bestemmelser tillige opfylde følgende:
 Afstanden mellem kryobeholderanlæg (herunder påfyldningssted) og  

 påfyldnings- og udluftningsstutse for tanke til olie o.l. må ikke være under  

 15 m.
 Af hensyn til eventuelt forekommende spild i større mængder skal terrænet  

 i området, hvor påfyldning finder sted, i passende omfang være belagt med  

 sten eller beton.
5.3 Anlæg i bygninger Kryobeholdere må ikke opstilles i bygninger medmindre direktoratet for  

 arbejdstilsynet har vurderet forholdene i det enkelte tilfælde og givet sin  

 tilladelse hertil.
5.4 Flytning Kryobeholdere må kun flyttes i tom tilstand.
6 BETJENING, INSTRUKTION OG TILSYNSBOG 6.1 Betjening 6.1.1 Ved ethvert anlæg for kryogene væsker skal der findes fornødne  

 betjeningsforskrifter på dansk om anlæggets drift, pasning og  

 vedligeholdelse.
 6.1.2 Ved betjening af kryobeholdere skal de beskæftigede være iført  

 arbejdshandsker af egnet materiale og bære beskyttelsesbriller.
 6.1.3 Ved kryoanlæg for oxygen skal de beskæftigede være iført arbejdstøj  

 og arbejdshandsker, der er rene og holdt fri for berøring med olie eller  

 andre letantændelige stoffer.
6.2 Instruktion Ejeren eller brugeren har pligt til at sørge for, at de beskæftigede, der  

 passer anlægget, har modtaget fornøden instruktion herom og til stadighed er  

 fortrolig hermed.
Instruktionen skal omfatte den korrekte betjening og  

 pasning af anlægget og dets sikkerhedsfunktioner, farerne ved og den  

 forsvarlige omgang med kryogene væsker, herunder de for oxygen specielle  

 forhold, forholdsregler i tilfælde af uheld.
6.3 Tilsynsbog 6.3.1 Ved ethvert kryoanlæg, hvor produktet af beholderens  

 indstillingstryk i bar og rumindhold i liter er mere end 200, skal findes en  

 tilsynsbog, hvoraf alle væsentlige hændelser vedrørende anlægget skal fremgå.
 6.3.2 Tilsynsbogen skal være tilgængelig for arbejdstilsynet, den  

 kryoteknisk sagkyndige og betjeningspersonalet.
7 ANMELDELSE OG KONTROL 7.1 Anmeldelse til arbejdstilsynet (* 1) 7.1.1 Enhver kryobeholder skal, inden den udleveres til en bruger som ny  

 eller efter ombygning, flytning eller væsentlig reparation, anmeldes til  

 arbejdstilsynet i den kreds, hvor beholderen opstilles.
Anmeldelsen skal  

 foretages af den pågældende leverandør, forhandler eller reparatør på  

 blanketter, som udleveres af arbejdstilsynet, og skal desuden omfatte  

 oplysninger som anført i 7.1.2, 7.1.3 og 7.1.4.
 7.1.2 Beholderes forskriftmæssige konstruktion og fremstilling skal  

 godtgøres ved konstruktionsgodkendelse bilagt tilhørende tegninger og  

 dokumentationer, jfr. kap. 3.
 7.1.3 Der skal forelægges de nødvendige oplysninger om anlæggets armatur  

 til bedømmelse af sikkerheden.
 7.1.4 For faststående kryoanlæg skal opstillingen oplyses ved en tegning  

 af opstillingsstedet med angivelse af tilkørselsforholdene, placeringen af  

 tankvognen og eventuelle nærliggende bygninger med oplysning om disses  

 udførelse og anvendelse, samt ved en situationsplan med angivelse af  

 færdselsveje og opholdspladser.
7.2 Kontrol 7.2.1 Det stedlige arbejdstilsyn skal ved en udvendig besigtigelse  

 kontrollere, at beholderen ikke har lidt overlast, og at anlægget er  

 opstillet og udstyret i overensstemmelse med denne forskrift.
 7.2.2 Arbejdstilsynet noterer resultatet af besigtigelsen i tilsynsbogen.  

 For beholdere, der ikke skal forsynes med tilsynsbog, meddeles resultatet  

 skriftligt til ejeren eller brugeren.
 7.2.3 Inden det færdige kryoanlæg afleveres til brug skal den pågældende  

 leverandør, forhandler eller reparatør have underkastet det en funktionsprøve  

 med tilfredsstillende resultat.
8 PERIODISKE UNDERSØGELSER 8.1 Undersøgelse ved kryoteknisk sagkyndig.
 8.1.1 Ejeren eller brugeren af anlægget skal foranledige, at anlægget een  

 gang årligt undersøges af en kryoteknisk sagkyndig.
 8.1.2 Undersøgelsen skal omfatte udskiftning med nye eller justerede  

 sikkerhedsventiler eller afprøvning af sikkerhedsanordninger for beholdere og  

 afspærrelige rørstykker, kontrol af rørsystem og armatur for lækage og for  

 korrekt funktion.
8.1.3 Resultatet af undersøgelsen skal fremgå af beholderens tilsynsbog  

 med datoangivelse og underskrift af den sagkyndige.
For beholdere, der ikke  

 skal forsynes med tilsynsbog, meddeles resultatet skriftligt til ejeren eller  

 brugeren.
Hvis den sagkyndige skønner, at anlægget er farligt i brug, skal  

 han straks underrette arbejdstilsynet.
8.2 Undersøgelse ved arbejdstilsynet 8.2.1 Arbejdstilsynet foretager eftersyn af anlægget senest i det 3.  

 kalenderår efter sidste eftersyn.
 8.2.2 Arbejdstilsynet noterer resultatet af eftersynet i beholderens  

 tilsynsbog eller meddeler det for beholdere, der ikke skal forsynes med  

 tilsynsbog, skriftligt til ejeren eller brugeren.
 8.2.3 Kryoanlæg skal ikke underkastes trykprøvninger.
9 BILAG Eksempler på opbygning af kryoanlæg 10 SAGREGISTER A Anlæg i bygning 5.3 Anlæg i det fri 5.2 Anmeldelse 7.1 Arbejdstilsynet 7, 8.2 Armatur 4 B Beregning 3.1.1 Beregningstryk 2.1.4, 3.1.3 Besigtigelsesåbning 3.2.3 Betjening 6.1 Betjeningsforskrift 6.1.1 D Definition 2.1 Driftstryk 2.1.3 F Flammeskærm 5.2.3 Flytning 5.4 Fordamper 2.1.6 Fremstilling 3.3 I Ikrafttræden 1.2 Indhegning 5.2.5 Inspektionsåbning 3.2.3 Instruktion 6.2 K K (kelvin. 0 K=-273grader C) 2.1.1 Konstruktion 3.1.1, 3.1.2, 3.2, 7.1.2 Kontrol 7.2 Korrosionsbeskyttelse 5.2.4 Kryobeholder 2.1.2, 3 Kryogen væske 1.1, 2.1.1 Kryoteknisk sagkyndig 6.3.2, 8.1 M Manometer, se trykmåler Materiale 3.1.1 Mærkning 3.1.3 Måling af tryk 2.2 N Nominelt tryk, DS 507, 4.2.1 O Område 1 Opstilling 5 Overfyldningsindikator 4.4 Oxygen 3.3 4, 5.2.7, 6.1.3 P Periodisk undersøgelse 8 Prøvningstryk 3.1.3, 3.3.2 Påskrift 5.2.4 R Røntgen 3.3.1 S Sagkyndig 6.3.2, 8.1 Sikkerhedsanordning 4.1 Sikkerhedsventil 4.1, 4.2 Sikring af rørledning 4.6 Sikring mod påkørsel 5.2.5 Slangekobling 4.7 Sprængplade 4.1, 4.3 T Tilsynsbog 6.3 Trykmåler 4.5 Trykmåling 2.2 Trykopbygger 2.1.5 Trykprøvning 3.3.2 U Undersøgelse, periodisk 8 (* 1) Opmærksomheden henledes på, at anmeldelse til arbejdstilsynet ikke  

 fritager for eventuel anmeldelsespligt i henhold til anden lovgivning.
