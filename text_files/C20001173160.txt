Vejledning til bekendtgørelse om  

 urmageruddannelsen (Bekendtgørelse nr. 1131af 14. december 2000) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
 Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
 Dette udgør det samlede grundlag for skolernes og de lokale  

 uddannelsesudvalgs arbejde med den lokale undervisningsplan.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. Ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekendtgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
Kapitel 1 Ad §§ 1 og 2:
Det er uddannelsens formål, at eleven gennem skoleundervisning og  

 praktikuddannelse opnår kompetence som urmager.
Kompetencen som urmager  

 omfatter både de motoriske færdigheder, der er nødvendige  

 til de reparations- og serviceopgaver, der udføres på ure, og  

 tillige en teknisk forståelse både af de mekaniske og  

 elektroniske ure, der fremstilles i dag, men også for af fagets  

 historie og tidligere udførelser af ure.
Endvidere er det  

 formålet, at eleven skal kunne indgå i de merkantile opgaver, der  

 findes i faget, først og fremmest salgs- og serviceopgaver, og  

 samtidig få udviklet en personlig adfærd, der udviser evne til at  

 samarbejde, fungere selvstændigt og kommunikere både internt i  

 virksomheden og eksternt med leverandører og kunder.
 Udviklingen af de fagligt erhvervsrettede og de almene personlige  

 kvalifikationer skal bidrage til at gøre urmageruddannelsen til en  

 erhvervsuddannelse og samtidig en ungdomsuddannelse.
Fokusområder i løbet af uddannelsen Fokusområder er betegnelsen på de elementer i uddannelsen, der  

 lægges særlig vægt på i de forskellige perioder,  

 uddannelsen kan opdeles i.
 Undervisningen skal omfatte både praktisk og teoretisk undervisning  

 med henblik på at give eleven de fornødne generelle og  

 specifikke kompetencer.
Valget af grundfag, områdefag og specialefag er fra det faglige  

 udvalgs side begrundet i en vurdering af den kompetence, uddannelsen skal  

 føre til.
Fagene bør vægtes og periodiseres i forhold til  

 fokusområderne.
Oversigten over fokusområderne omfatter  

 grundforløb og hovedforløb set i forhold til  

 uddannelsestiden.
Fokusområderne danner grundlag for det faglige udvalgs  

 målformuleringer og dermed grundlaget for skolens  

 tilrettelæggelse af undervisningen (den lokale undervisningsplan) i  

 samar- bejde med det lokale uddannelsesudvalg.
 Skemaet angiver kompetencemæssige fokusområder i løbet  

 af uddannelsestiden.
1. Uddannelsesår 2. Uddannelsesår 3.-4. Uddannelsesår Fagligt erhvervsrettede kvalifikationer/ kompetencer Vælge og anvende metodikker og redskaber i forhold til en simpel og  

 overskuelig opgave.
 Analysere informationer, anvende indsamlede data i forhold til en given  

 opgave/et givet problem.
 Helt eller delvist selvstændigt kunne udføre de praktiske  

 funktioner, der er forbundet med arbejdet i en urmagerforretning.
 Kunne vælge redskaber og metoder under hensyn til miljø- og  

 sikkerhedsmæssige forhold.
 Kunne planlægge opgaver og anvende ressourcer i forhold til tid,  

 produkter og kvalitetsmål, jf. uddannelsens mål.
Almene personlige kvalifikationer/ kompetencer Kunne modtage og anvende vejledning.
 Kunne betjene og servicere kunder/brugere med forskellig social og  

 kulturel baggrund.
 Kunne bidrage til problemløsninger i forhold til helheden i en  

 arbejdsproces.
Kunne løse problemer i forhold til almindelige faglige  

 problemstillinger Være kreativ og have lyst og evne til kontinuerligt at udvikle  

 problemløsningsmetoder og at lære nyt.
 Udvikle lyst til at lære nyt   lære at lære og at tage  

 ansvar.
 Kunne lære nyt - have lært at lære og tage ansvar.
Kapitel 2 Uddannelsens varighed og struktur m.v.
Ad § 4 Praktik Skole Samlet uddannelsestid:
4 år Grundforløb Hovedforløb Evt. prak-tik 20 uger Prak-tik 10 uger Prak- tik 10 uger Prak-tik 10 uger Prak-tik 10 uger Prak-tik 10 uger Prak-tik 10 uger Prak-tik Ad § 5:
De nærmere rammer for skolens samlede vurdering af om eleven har  

 opnået de nødvendige faglige og personlige forudsætninger  

 for at kunne begynde på undervisningen i hovedforløbet  

 fremgår dels af uddannelsesbekendtgørelsens § 5, dels af  

 grundforløbsbekendtgørelsens § 9 med tilhørende  

 vejledning udsendt af Undervisningsministeriet (Vejledning til skolerne om bedømmelse af eleverne i forbindelse med udstedelse af bevis for  

 grundforløb (grundforløbsbekendtgørelsens § 9)) Ad § 6: Fritagelse for dele af undervisningen Elever kan opnå fritagelse for dele af uddannelsen på grundlag  

 af allerede opnåede kvalifikationer og eventuelt efter  

 gennemførelse af et kompetenceafklarende kursus.
 Ad § 7: Der gives merit for gennemført obligatorisk  

 grundforløb i Håndværk og teknik, Teknikfamilien,  

 således at 15 ugers grundfag og fælles områdefag kan  

 erstatte grundfag og fælles områdefag i urmageruddannelsens  

 grundforløb.
Kapitel 3 Skoleundervisningen m.v.
 Undervisningen skal sætte eleven i stand til selvstændigt at  

 tilegne sig viden og fornødne færdigheder til fremtidig  

 beskæftigelse på arbejdsmarkedet.
 Undervisningen skal gennem hele uddannelsen tilrettelægges  

 på følgende måde:
 ·  

 	Der gives eleven forudsætninger for personlig udvikling i henhold  

 til målene for de personlige kvalifikationer, og således at  

 eleven både selvstændigt og i gruppesammenhænge  

 møder personligt udviklende problemstillinger.
 ·  

 	Alle fag i uddannelsen og temaer i skoleforløbene varieres,  

 så de anvendte metoder står i forhold til mål og indhold,  

 så eleven i videst muligt omfang aktiveres og gøres medansvarlig  

 for undervisningen.
 ·  

 	Undervisningen skal i videst muligt omfang afspejle arbejdsfunktioner og  

 teknologi- anvendelse m.v., der er karakteristisk for  

 uddannelsesområdet.
Undervisningen skal give indsigt i og forståelse for  

 miljømæssige forhold, herunder håndtering af  

 miljømæssige problemstillinger i forbindelse med  

 materialeanvendelse.
I urmageruddannelsens hovedforløb er der ingen  

 opdeling af fag i de enkelte skoleperioder.  Det er op til skolen sammen med  

 eleverne, praktikstederne og det lokale uddannelsesudvalg at placere de  

 enkelte fag i skoleperioderne.
 Område- og specialefagenes slutmål er i det følgende  

 beskrevet på følgende tre niveauer:
 De tre niveauer:
·  

 	Begynderniveau.
Eleven kan løse en opgave og udføre  

 en aktivitet i en kendt situation eller ud fra en kendt problemstilling eller  

 kan udføre en mere kompliceret aktivitet under vejledning.
På dette niveau lægges der vægt på følgende  

personlige kvalifikationer: Lyst til at sætte sig ind i  

 uddannelsens fundamentale kundskabs- og færdighedsområder og til  

 at udvikle ansvarlighed samt grundlag for fortsat læring.
På  

 begynderniveauet grundlægges ligeledes selvstændighed i  

 opgaveløsning.
·  

 	Rutineniveau.
Eleven kan planlægge og gennemføre en  

 opgave/aktivitet eller løse et problem i rutine- og/eller kendte  

 situationer og omgivelser - alene og i samarbejde med andre.
På dette niveau lægges der vægt på følgende  

personlige kvalifikationer: Evne til selvstændigt at sætte  

 sig ind i mere komplicerede problemstillinger og til at kommunikere med andre  

 om løsningen heraf.
Yderligere lægges der vægt på  

 fleksibilitet og omstillingsevne.
·  

 	Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikke-rutine situationer - alene og  i  

 samarbejde med andre - under hensyntagen til opgavens art.
På dette niveau lægges der vægt på følgende  

personlige kvalifikationer: Evne til at tage selvstændigt ansvar  

 og vise initiativ til selv at formulere og løse faglige og sociale  

 opgaver og problemer.
Yderligere lægges der vægt på  

 kvalitetssans og kreativitet.
 Ad § 8:
 Grundforløbet indeholder områdefag, der er særlige for  

 hovedforløbet med følgende supplerende mål og  

 indhold:
Praktisk Urmageri Niveau Begynder Varighed 5,0 uger Mål og øvrige rammer Delmål ·  

 	Eleven kan udføre eftersyn (adskillelse, rensning, samling,  

 smøring og justering) på almindeligt forekommende stue-/lodure  

 med rækkeslag og udskiftning af 2 lejer med indpresnings- eller  

 nitteforinger inden for en tidsramme på  8-12 lektioner.
 ·  

 	Eleven kan fremstille en værkmodel bestående af 2  

 messingværkplader, 2 messingværkpiller med montage (skrue, stift  

 eller hård lodning) og en stålaksel monteret med henholdsvis  

 indpres- og nitteforing, som drejes i messing.
 Præcision ± 0,2 mm og inden for en tidsramme på 16-20  

 lektioner.
 ·  

 	Eleven kan udføre relevante målinger på elektroniske  

 stor- og vækkeure, herunder udskifte elementer og gennemføre  

 små reparationer på almindeligt forekommende ure inden for en  

 tidsramme på 2-4 lektioner.
Fagplan for uddannelsen Skoleundervisningen omfatter grundfag, områdefag, specialefag og  

 valgfag med følgende fordeling på uddannelsesår.
 I modelskitserne for uddannelsens struktur er der taget udgangspunkt i, at  

 uddannelsens grundfag, områdefag og specialefag ud fra  

 pædagogiske overvejelser fordeles, planlægges og  

 gennemføres som moduler i temaer eller projekter, der kombinerer teori  

 og praktiske øvelser under de 6 skoleperioder i  

 hovedforløbet.
 Valgfagsmodulerne fordeles hensigtsmæssigt på skoleperioderne.  

 Se i øvrigt efterfølgende skema over fagplan for uddannelsen  

 med grundfag, områdefag og specialefag, herunder en mulig placering  

 på uddannelsesår.
1 år 2 år 3 år 4 år Grundfag 26,5 uger Førstehjælp og brandbekæmpelse, 0,5 uge Samfundsfag F, 1,5 uger * * Informationsteknologi F, 2,0 uger Psykologi, 1,0 uge Arbejdsmiljø 1,0 uge 1) Materialeforståelse 1,0 uge  1) * * * * Produktudvikling, produktion og service  3,0 uger, 1) Dansk F, 2,0 uger  1) Hygiejne 1,0 uge  1) * * * Engelsk F, 2,0 uger Naturfag E, 4,0 uger Reklame, 2,5 uger Salg og Service D, 3,0 uger Virksomhedslære og Innovation E, 2,0 uger.
* * * * * * * * * * * * * * * * * * * Områdefag 29,5 uger Anatomi og fysiologi 1,0 uge Metodik og kvalitetssikring 1,0 uge Praktisk Urmageri  5,0 uger Mekaniske storure, 10,0 uger Mekaniske småure, 10,5 uger Urelektronik, 2,0 uger * * * * * * * * * * * * * * Specialefag 11 uger Elektroniske småure, 6,0 uger Specialure, 5,0 uger * * * * * Valgfri specialefag 2,0 uger * * * Valgfag 11,0 uger * * * * Kursiveret tekst: Her tale om grundfag og fælles  

 områdefag i grundforløbet.
 * Markeringerne angiver en mulig placering af fagene  i uddannelsen.
 1) Grundfag valgt som områdefag.
 Ad § 10:
 Hovedforløbet omfatter følgende områdefag med  

 supplerende mål og indhold:
Mekaniske storure Niveau Avanceret Varighed 10,0 uger Mål og øvrige rammer Delmål:
 ·  

 	Eleven skal kunne foretage polering af tapper, isætning af nye  

 tapper, drejning og isætning af foringer.
 ·  

 	Eleven kan reparere og fremstille ganghage, herunder fremstille en  

 arbejdstegning.
 ·  

 	Eleven kan afrette ganghjul og isætte tænder i hjul.
 ·  

 	Eleven kan reparere/udskifte fjeder, dreje og isætte  

 fjederhusforinger.
 ·  

 	Eleven kan  fremstille skruer og stifter, vedligeholde urkasser og  

 udsmykning.
 ·  

 	Eleven kender til forskellige gang- og slagprincipper.
 ·  

 	Eleven kan beregne hjulværk og pendullængde.
 ·  

 	Eleven kender til stilhistorie.
 ·  

 	Eleven kender til rensemetoder og rensevæsker, smøremetoder  

 og smø-	remidler og materialesammensætning.
Mekaniske småure Niveau Avanceret Varighed 10,5 uger Mål og øvrige rammer Delmål ·  

 	Eleven kan udskifte slidte og defekte urdele.
 ·  

 	Eleven kan foretage gangjustering, retning af spiral, udskiftning af  

 glas, krone, optræk- og balanceaksel.
 ·  

 	Eleven kan justere højdeluft og stenlejer.
 ·  

 	Eleven kan justere optræk, spær og viserfunktion.
 ·  

 	Eleven kan regulere ure, vedligeholde urkasser og udsmykning, herunder  

 kontrollere for vandtæthed.
 ·  

 	Eleven kan  reparere centrumlejer og fjederhuslejer.
 ·  

 	Eleven har kendskab til urets funktioner, navnelære,  

 fornitursystemet, stødsikringer, reguleringsteknik, svingningsteori,  

 isokronisme, dynamisk afvejning.
 ·  

 	Eleven kender til rensemetoder og rensevæsker, smøremetoder  

 og smøremidler, tidskontrolapparat, materialesammensætning  

 både i værkdele og kassematerialer, kontrolapparater til test af  

 urets vandtæthed .
 ·  

 	Eleven kender til stilhistorie.
Urelektronik Niveau Avanceret Varighed 2,0 uger Mål og øvrige rammer Delmål:
 ·  

 	Eleven kender Ohms lov, AC og DC strøm og spænding, de  

 elektroniske komponenters virkemåde i modstande, spoler og  

 kondensatorer, halvlederteknik, digitalt kredsløb.
 ·  

 	Eleven kan reparere elektroniske stueure, vækkeure og  

 køkkenure, her-	under udskifte loddede komponenter.
Ad § 11 Undervisningen i hovedforløbet omfatter 11 ugers bundne specialefag  

 med følgende mål og indhold:
Elektroniske småure Niveau Avanceret Varighed 6,0 uger Mål og øvrige rammer Delmål:
 ·  

 	Eleven kan foretage udskiftning af slidte/defekte dele, måling og  

 justering af elektroniske funktioner, udskiftning af glas, kroner,  

 trykknapper og pakninger.
 ·  

 	Eleven kan vedligeholde urkasser og udsmykninger, herunder kontrollere  

 for vandtæthed, og mikrolodde.
 ·  

 	Eleven kan foretage kontrol og justering af specialfunktioner, kender til  

 reguleringsteknikker, kvartskrystallets egenskaber, motorens funktion og  

 virkemåde.
 ·  

 	Eleven kender til digitalteknik anvendt i elektroniske ure, radiostyring  

 og 	-modtagning i elektroniske ure, måleudstyrs funktioner og  

 virkemåde, 	alarmsystemer og solceller.
Specialure Niveau Avanceret Varighed 5,0 uger Mål og øvrige rammer Delmål:
 ·  

 	Eleven kan udskifte slidte og defekte dele.
 ·  

 	Eleven kan finjustere ure med kronometercertifikat.
 ·  

 	Eleven kan vedligeholde urkasser med speciel overfladebehandling,  

 fremstille enkelte urdele (f.eks. tilrettefjeder og optrækaksel),  

 foretage overfladebehandling og bearbejdning af urkassens materiale.
 ·  

 	Eleven kan foretage finregulering til kronometercertifikat og vurdering  

 af 	flere forskellige funktioners indbyrdes sammenhæng.
Ad § 12 Desuden omfatter hovedforløbet 2 ugers valgfrie specialefag.
De valgfri specialefag vælges i samråd mellem eleven,  

 praktikvirksomheden og skolen.
Der kan vælges mellem følgende  

 valgfri specialefag med følgende mål og indhold:
Cylinderure Niveau Avanceret Varighed 1,0 uge Mål og øvrige rammer Målet er, at eleven kan vurdere et cylinderurs funktion.
 Delmål:
 ·  

 	Eleven kan foretage en tilnærmelsesvis datering af cylinderure.
 ·  

 	Eleven kan beskrive cylindergangens funktion.
 ·  

 	Eleven kan justere cylindergangen.
 ·  

 	Eleven kan anvende værktøjer til cylinderurs reparationer  

 korrekt.
 ·  

 	Eleven kan udskifte og tilpasse urdele af hel- eller halvfabrikata.
 Rammer: Med udgangspunkt i målene skal specialet  

 gennemføres som et sammenhængende projekt, hvor eleven  

 selvstændigt analyserer, planlægger, udfører og vurderer  

 projektet.
 Ved analysen og planlægningen af projektet skal eleven vælge,  

 med hvilken vægt de enkelte mål skal indgå i  

 projektet.
Gangen i storure Niveau Avanceret Varighed 1,0 uge Mål og øvrige rammer Målet er, at eleven kan vurdere forskellige gangsystemer.
 Delmål:
 ·  

 	Eleven kan beskrive forskellige gangsystemers indflydelse på  

 reguleringen.
 ·  

 	Eleven kan renovere et specielt gangsystem som f.eks. en Graham-gang.
 Rammer: Med udgangspunkt i målene skal specialet  

 gennemføres som et sammenhængende projekt, hvor eleven  

 selvstændigt analyserer, planlægger, udfører og vurderer  

 projektet.
 Ved analysen og planlægningen af projektet skal eleven vælge  

 gang system, samt med hvilken vægt de enkelte mål skal  

 indgå i projektet.
Breguet spiraler og kompenserende balancer Niveau Avanceret Varighed 1,0 uge Mål og øvrige rammer Målet er, at eleven kan vurdere Breguet spiraler og  

 kompenserende balancer.
 Delmål:
 ·  

 	Eleven kan redegøre for fordele og ulemper ved Breguet  

 spiraler.
 ·  

 	Eleven kan fremstille en Breguet spiral.
 ·  

 	Eleven kan afveje en kompenserende balance.
 Rammer: Med udgangspunkt i målene skal specialet  

 gennemføres som et sammenhængende projekt, hvor eleven  

 selvstændigt analyserer, planlægger, udfører og vurderer  

 projektet.
 Ved analysen og planlægningen af projektet skal eleven vælge,  

 med hvilken vægt de enkelte mål skal indgå i  

 projektet.
Restaurering af mekaniske småure Niveau Avanceret niveau Varighed 1,0 uge Mål og øvrige rammer Målet er, at eleven kan konstruere og fremstille reservedele  

 til mekaniske småure.
 Delmål:
 ·  

 	Eleven kan fremstille f.eks. optræksaksel og broer.
 ·  

 	Eleven kan tilpasse en balanceaksel.
 ·  

 	Eleven kan finishere og vedligeholde forskellige urkasser med henblik  

 på, så vidt muligt, at bringe dem tilbage til original stand.
 Rammer: Med udgangspunkt i målene skal specialet  

 gennemføres som et sammenhængende projekt, hvor eleven  

 selvstændigt analyserer, planlægger, udfører og vurderer  

 projektet.
 Ved analysen og planlægningen af projektet skal eleven vælge  

 urtype, samt med hvilken vægt de enkelte mål skal indgå i  

 projektet.
Ad § § 14 og 15 Praktikuddannelse Eleven skal i praktiktiden modtage en alsidig oplæring i de enkelte  

 arbejdsområder og funktioner, således at eleven opnår  

 grundlæggende forståelse af arbejdsopgaverne og  

 selvstændigt og effektivt kan udføre disse.
Praktikuddannelsen tilrettelægges således, at der sikres  

 beskæftigelse både i forretning og på værksted med  

 fortsat indlæring og udbygning af de discipliner, der indlæres i  

 skoleundervisningen.
Oplæringen i de enkelte arbejdsopgaver skal  

 både tilpasses virksomhedens arbejdsgang og undervisningen i  

 skoleperioderne Det tilstræbes, at praktikuddannelsen tilrettelægges  

 således, at der arbejdes efter stigende sværhedsgrad.
I  

 uddannelsestiden arbejdes der med de for en urmager normalt forekommende  

 arbejdsopgaver i forretning og på værksted.
 Målet for praktikuddannelsen er:
·  

 	at eleven opnår den fornødne rutine og hurtighed, der svarer  

 til kravene til en urmager, og ·  

 	at eleven selvstændigt kan tilrettelægge og vurdere et  

 arbejdes omfang.
 Praktikuddannelsen skal indeholde følgende:
Drejestol, håndværktøj, elektronisk  

 måleudstyr Alle typer reparationer af:
 ·  

 	Storure.
 ·  

 	Herreure.
 ·  

 	Dameure.
 ·  

 	Elektroniske storure.
 ·  

 	Elektroniske Småure.
 ·  

 	Multifunktionsure.
Kapitel 4 Bedømmelse, prøver, beviser m.v.
Ad §§ 19 og 20 Praktisk eksamen i mekaniske storure og specialure Opgaver:
 Ved prøven skal eleven udføre reparationsarbejde/fremstille  

 dele til et stueur og udføre reparationsarbejde/fremstille dele til et  

 specialur.
 Varighed:
 16 klokketimer.
 Hjælpemidler:
 Eleverne må medbringe alle skriftlige og trykte hjælpemidler  

 fra undervisningen.
 Bedømmelse:
 Der gives en karakter i mekaniske storure og en karakter i specialure.
Praktisk eksamen i mekaniske og elektroniske  

 småure Opgaver:
 Ved prøven skal eleven udføre fejlfinding og reparation af  

 et elektronisk og et mekanisk armbåndsur med ekstrafunktioner.
 Varighed:
 8 klokketimer.
 Hjælpemidler:
Eleverne må medbringe alle skriftlige og trykte hjælpemidler  

 fra undervisningen Bedømmelse:
 Der gives en karakter i mekaniske småure og en karakter i  

 elektroniske småure.
 Ved bedømmelsen anvendes 13-skalaen.
 Bedømmelsen foretages af eksaminandens lærer, der er  

 eksaminator og 2 censorer udpeget af det faglige udvalg.
