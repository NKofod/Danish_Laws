Fremsat den 27. oktober 1999 af arbejdsministeren (Ove  

 Hygum) Forslag til Lov om ændring af lov om orlov (Ændret minimumsperiode for afholdelse af  

 børnepasningsorlov for beskæftigede lønmodtagere m.m.  

 samt ophævelse af de udløbne bestemmelser om sabbatorlov) § 1 I lov om orlov, jf. lovbekendtgørelse nr. 4 af 4. januar 1999,  

 foretages følgende ændringer:
 1. § 1, stk. 1, affattes således:
» 2. I § 1, stk. 3, udgår: »og orlov til sabbat«.
 3. Kapitel 3 ophæves.
 4. I § 10 a indsættes efter stk. 1 som nyt  

 stykke:
» Stk. 2 bliver herefter stk. 3.
 5. § 11, stk. 1, 1. og 2. punktum affattes  

 således:
» 6. § 11, stk. 5, affattes således:
» 7. I § 12, stk. 1, ændres »13« til: »8«.
 8. I 15, stk. 1, 2, 3, 4, 5, 6, 7 og 8,  

 ændres »70 pct.«  

 til: »60 pct.«.
 9. § 15 stk. 9 og 10, ophæves.
 Stk. 11 og 12 bliver herefter stk. 9 og 10.
 10. § 17, stk. 1, affattes således:
» 11. I § 17, stk. 2, udgår: »og orlov til sabbat«.
 12. I § 17, stk. 4, ændres »perioderne« til: »perioden«.
 13. 18 a, stk. 3, affattes således:
» 14. I § 19, stk. 3, ændres »8« til: »9«.
 15. I § 19 indsættes efter stk. 3 som nyt  

 stykke.:
» Stk. 4 - 11 bliver herefter stk. 5 - 12.
 16. I § 21, stk. 8, udgår: »og § 7« og », § 8«.
 17. I § 21 a, stk. 2, ændres »stk. 11« til: »stk. 9«.
 18. I § 21 b, stk. 5, ændres »stk. 9 og 10« til:  

»stk. 10 og 11«.
§ 2 Stk. 1. Loven træder i kraft den 1. januar 2000.
Bemærkninger til lovforslaget Almindelige bemærkninger Regeringen afgav i maj måned 1998 en  

 børnefamiliepolitisk redegørelse.
I denne redegørelse  

 nævnes en række områder, hvor der vil komme udspil til en  

 fremadrettet børnefamiliepolitik, som bl. a. vil omfatte fleksibel  

 børnepasningsorlov og en ændring af ferieloven.
I overensstemmelse med tilkendegivelserne i den  

 børnefamiliepolitiske redegørelse har der været afholdt  

 drøftelser med arbejdsmarkedets parter om opfølgningen.
Med  

 udgangspunkt i en nedsat arbejdsgruppes rapport, kunne der samles tilslutning  

 til kortere minimumsperioder i børnepasningsorloven end de  

 nuværende 13 uger.
 Forslaget til ændringer af reglerne om  

 børnepasningsorlov fremsættes på baggrund af  

 arbejdsgruppens overvejelser, og er udformet i overensstemmelse med, hvad der  

 har kunnet opnås tilslutning til under trepartsforhandlingerne.
 En ændring af ferieloven for at skabe øget  

 opmærksomhed omkring de behov, som lønmodtagere, der har  

 børn, har med hensyn til at holde ferie sammen med deres børn i  

 børnenes skolesommerferie, kunne også samle tilslutning, og vil  

 indgå i et kommende lovforslag om ændring af ferieloven.
For så vidt angår den del af lovforslaget, der  

 drejer sig om ændringer som følge af, at der ikke længere  

 er mulighed for at afholde sabbatorlov, er der blot tale om  

 konsekvensrettelser.
Det blev vedtaget ved § 2, stk. 2, i lov nr.  

 1084 af 21. december 1994, at aftaler om orlov til sabbat ikke kan  

 løbe længere end til udgangen af marts 1999, og ordenshensyn  

 tilsiger derfor, at de ikke længere anvendelige bestemmelser m.m.  

 fjernes fra lovteksten.
Administrative og økonomiske konsekvenser Forslaget om at ændre minimumsperioden for  

 børnepasningsorlov for beskæftigede lønmodtagere fra 13  

 til 8 uger skønnes med betydelig usikkerhed at medføre  

 merudgifter for det offentlige i størrelsesordenen ca. 100 mill. kr.  

 årligt, hvoraf ca. 40% af udgifterne skønnes at vedrøre  

 den retsbaserede børnepasningsorlov.
 Forslaget om at indføre en indkøringsperiode  

 i forbindelse med anvendelse af dagtilbud skønnes samlet set ikke at  

 medføre øgede udgifter, da merudgifterne ved ordningen  

 modsvares af mindreudgifter i forbindelse med ændringerne i  

 minimumsperioden for børnepasningsorlov.
 Udgiften ved forslaget om forbedrede muligheder for at  

 anvende børnepasningsorlov for forældre, der bliver ledige, og  

 som modtager hjælp efter lov om social service til pasning af et  

 handicappet barn, skønnes at være marginal, da der er tale om en  

 meget lille persongruppe.
 Forslaget til de nævnte ændringer antages ikke  

 at have administrative konsekvenser.
Administrative og økonomiske konsekvenser for  

 erhvervslivet Lovforslaget skønnes ikke at have administrative  

 eller økonomiske konsekvenser for erhvervslivet.
Ligestillingsmæssige konsekvenser Lovforslaget skønnes for så vidt angår  

 børnepasningsorlov at medvirke til, at mænd i lidt højere  

 grad vil tage børnepasningsorlov, og at kvinder muligvis vil tage lidt  

 kortere perioder med børnepasningsorlov, hvorfor lovforslaget kan  

 formodes at have en vis positiv ligestillingsmæssig effekt.
Forholdet til EU-retten Lovforslaget indeholder ikke EU-retlige aspekter, og  

 berører ikke de bestemmelser, der implementerer EU-direktiv 96/34/EF  

 af 3. juni 1996 om den rammeaftale vedr. forældreorlov, der er  

 indgået af UNICE, CEEP og EFS.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Samlet set skønnes merudgifter og mindreudgifter for  

 kommunerne at modsvare hinanden.
 Det kan med betydelig usikkerhed skønnes, at der vil  

 blive tale om merudgifter i størrelsesordenen ca. 100 mill. kr.  

 årligt.
Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Til nr. 1, 2, 3, 10, 11, 12 og 16.
 Der er tale om en række konsekvensrettelser og  

 rettelser af ordenshensyn som følge af, at muligheden for at afholde  

 sabbatorlov ophørte med udgangen af marts måned 1999.
 Til nr. 4.
Den nuværende bestemmelse om anvendelse af  

 offentligt dagtilbud (som er uændret siden lovens tilblivelse)  

 udelukker en såkaldt indkøringsperiode, hvor barnet under den  

 sidste del af forældrenes orlov får mulighed for at opholde sig i  

 det dagtilbud, hvor det senere skal passes, men henblik på at  

 vænne sig til at være der, og lære de andre børn og  

 personalet at kende.
Mange forældre har efterlyst en mulighed for at  

 lade barnet opholde sig i dagtilbudet nu og da under den sidste del af  

 orloven, og ændringen foreslås derfor for at imødekomme  

 dette ønske om en indkøringsperiode.
Det forudsættes, at  

 barnet kan få anvist en plads i dagtilbud inden for de sidste 2 uger af  

 orlovsperioden med henblik på indkøring i dagtilbudet.  

 Både Socialministeriet og Kommunernes Landsforening har tidligere givet  

 deres principielle tilslutning til ændringen.
 Til nr. 5, 6 og 7.
Som nævnt i de almindelige bemærkninger har en  

 nedsættelse af minimumsperioden for børnepasningsorlov kunnet  

 samle tilslutning under arbejdet med opfølgningen af regeringens  

 børnefamiliepolitiske redegørelse.
Det foreslås derfor,  

 at minimumsperioden for beskæftigede lønmodtageres afholdelse af  

 børnepasningsorlov nedsættes fra de nuværende 13 uger til  

 8 uger for både den retsbaserede og den aftalebaserede orlov.
Modulet på 13 uger, som i øjeblikket  

 gælder for både den aftale- og den retsbaserede orlov, fastholdes  

 for den retsbaserede orlov i og med, at 13 uger stadig er udgangspunktet.
Der  

 indføres imidlertid to forskellige konsekvenser af at vælge et  

 mindre antal end de 13, respektive 26 retsbaserede uger.
For det  

 første vil det fravalgte antal uger op til og med 5 kunne  

 overføres til den aftalebaserede orlov, og for det andet vil et  

 større antal fravalgte uger end 5 falde bort således, at de ikke  

 kan anvendes en anden gang.
Det medfører, at hvis der vælges 8 ugers  

 retsbaseret orlov til et barn i alderen 1   8 år, vil der kunne  

 overføres 5 uger til den aftalebaserede orlov, og der vil ikke  

 være nogen uger, der falder bort.
Vælges der ligeledes 8 ugers  

 retsbaseret orlov til et barn under 1 år, kan der stadig  

 overføres 5 uger til den aftalebaserede orlov, mens der vil være  

 13 uger, der falder bort.
Vælges der derimod 16 ugers retsbaseret orlov  

 til et barn under 1 år, kan der fortsat overføres 5 uger til den  

 aftalebaserede orlov, mens der vil være 5 uger, der falder bort.
Det bemærkes, at nedsættelsen kan ske med fra  

 1 til 5 uger, så den kortest mulige retsbaserede orlov vil være  

 på 8 uger.
Da orlov i henhold til lov om orlov kun kan tages i hele  

 uger, skal nedsættelsen ske med et helt antal uger.
Det ønskede  

 antal uger skal meddeles arbejdsgiveren og skal fremgå af  

 ansøgningsskemaet til arbejdsformidlingen om orlov.
Derimod fastholdes 13 ugers modulet ikke længere  

 på den aftalebaserede del af orloven, hvor modulet fremover vil  

 være 8 uger.
Det betyder, at så længe en lønmodtager  

 har 8 ugers aftalebaseret orlov eller mere tilbage, kan der søges om  

 en ny periode med aftalt børnepasningsorlov.
Muligheden for at vælge ned til 8 ugers retsbaseret  

 orlov fremgår af nr. 5, mens bestemmelsen i nr. 6 for det første  

 lovfæster den hidtidige praksis, hvorefter det kun er muligt at  

 anvendes retsbaseret orlov en gang for hver af forældrene til det samme  

 barn i barnets første 8 leveår.
Desuden pålægges det  

 lønmodtageren ved fremsættelsen af ønsket om orlov at  

 tilkendegive, hvor mange uger inden for det mulige antal, der ønskes  

 anvendt af den retsbaserede orlov.
Det fremgår tillige af bestemmelsen,  

 at af de uger, der ikke anvendes, kan (som nævnt ovenfor) 5 uger  

 overføres til den aftalebaserede orlov, mens resten falder bort, og  

 ikke kan anvendes en anden gang.
Dette gælder (som også omtalt  

 ovenfor) både for orlov til børn under og over 1 år.
I nr. 6 tages der desuden stilling til den situation, at  

 lønmodtageren og arbejdsgiveren aftaler, at lønmodtageren skal  

 vende tilbage til arbejdspladsen på et tidligere tidspunkt, hvilket vil  

 sige på et tidspunkt, hvor den retsbaserede, bevilligede orlovsperiode  

 endnu ikke er udløbet.
Hvis der træffes en sådan aftale,  

 medfører det, at resten af den bevilligede orlovsperiode falder bort,  

 og ikke kan anvendes en anden gang.
De op til 5 uger, jf. ovenfor, som  

 måtte være overført til den aftalebaserede orlov,  

 berøres ikke.
Det første punktum i den nuværende § 11,  

 stk. 5, som foreslås ændret ved nr. 6, og som med den  

 ændrede formulering ophæves, drejer sig om den situation, at  

 orlovens længde ikke er aftalt på forhånd.
Det er  

 imidlertid en situation, der ikke længere kan forekomme, da en orlovs  

 længde altid skal aftales på forhånd, hvorfor bestemmelsen  

 er blevet overflødig.
 Ændringen i nr. 7 vedrører den aftalebaserede  

 orlov og fastlægger, at lønmodtagere fremover vil kunne aftale  

 orlov af ned til 8 ugers varighed.
 Til nr. 8, 9 og 17.
For nr. 8 (ændringen af § 15) gør det  

 sig gældende, at der er tale om tilpasninger på grund af  

 tidligere foretagne lovændringer.
Det har vist sig, at den  

 nuværende udformning af § 15 om beregningen af  

 børnepasningsorlovsydelsen kan give anledning til  

 misforståelser, hvorfor bestemmelsen er søgt tydeliggjort, mens  

 der ikke er tale om nogen indholdsmæssig ændring.
Nr. 9 og nr. 17  

 er konsekvenser af ændringen i nr. 8.
 Til nr. 13.
Der er tale om en konsekvensrettelse som følge af,  

 at det nu er fastlagt i nr. 6, hvad der sker i tilfælde af, at en  

 beskæftiget lønmodtagere afbryder den retsbaserede orlov til  

 børnepasning efter aftale med arbejdsgiveren.
I andre tilfælde,  

 hvor en beskæftiget lønmodtager afbryder en aftalebaseret orlov,  

 eller hvor andre grupper   dvs selvstændige erhvervsdrivende,  

 dagpengeberettigede ledige og kontanthjælpsmodtagere   afbryder en  

 orlov, gælder det fortsat, at de ikke-forbrugte uger henstår til  

 eventuel senere anvendelse (hvis betingelserne i øvrigt er  

 opfyldt).
 Til nr. 14.
 Der er tale om en konsekvensrettelse som følge af,  

 at der indsættes et nyt stk. i bestemmelsen.
 Til nr. 15.
Beskæftigede lønmodtagere, der modtager  

 hjælp efter lov om social service § 29 til at passe et handicappet  

 barn, vil typisk kun være i beskæftigelse et mindre antal timer  

 om ugen.
Såfremt de mister deres deltidsjob, vil de i de fleste  

 tilfælde ikke være berettigede til at modtage dagpenge efter  

 reglerne i lov om arbejdsløshedsforsikring m.v., da de ikke står  

 til rådighed for arbejdsmarkedet i det krævede omfang.
For at  

 afbøde virkningerne af denne situation foreslås det, at disse  

 personer skal have en mulighed for at gå på  

 børnepasningsorlov i en periode, hvor de så bl. a. vil have  

 mulighed for at lede efter ny beskæftigelse, der har et rimeligt omfang  

 i forhold til det at passe et handicappet barn ved siden af.
For ikke at  

 gøre de økonomiske vilkår for byrdefulde, foreslås  

 det, at såfremt personer i denne særlige situation vælger  

 at gå på børnepasningsorlov, vil de kunne modtage  

 både de ydelser, de har fået bevilliget efter lov om social  

 service, og ydelser efter lov om orlov.
Det vil altså sige, at  

 hovedreglen om, at der ikke samtidig kan modtages offentlig  

 forsørgelse efter anden lovgivning og orlovsydelse, ikke vil  

 være gældende for denne persongruppe.
For disse personer fraviges  

 tillige kravet om, at man som ledig skal være berettiget til enten  

 dagpenge eller kontanthjælp for at kunne gå på  

 børnepasningsorlov, såfremt ansøgningen indgives,  

 før beskæftigelsen ophører (dvs i opsigelsesperioden),  

 eller hvis de pågældende intet opsigelsesvarsel har   senest en  

 uge efter afskedigelsen.
Ved en uge forstås i denne forbindelse en  

 kaldenderuge således, at hvis afskedigelsen sker en onsdag, skal  

 ansøgningen indgives senest tirsdag i ugen efter.
Der vil kunne  

 bevilliges orlov efter de bestemmelser, der gælder for  

 beskæftigede lønmodtagere, dvs lov om orlov § 10,  

 stk. 3. Dette indebærer, at beskæftigelseskravet i kapitel 2  

 eller 6 i lov om dagpenge ved sygdom eller fødsel skal være  

 opfyldt.
 Til nr. 18.
 Der er tale om en konsekvensrettelse som følge af,  

 at der indsættes et nyt stk. i § 19.
Til § 2 Det foreslås, at lovændringerne træder i  

 kraft den 1. januar 2000. Det medfører, at der med virkning fra denne  

 dato vil kunne påbegyndes børnepasningsorlov af ned til 8 ugers  

 varighed.
Ansøgninger om den kortere børnepasningsorlov vil, i  

 overensstemmelse med de gældende bestemmelser for indgivelse af  

 ansøgninger om orlov, kunne indgives og behandles op til 2  

 måneder før orlovens start.
Bilag Lovforslaget sammenholdt med gældende lov Gældende formulering Lovforslaget § 1, stk. 1.
 § 1, stk. 1.
 Loven har til formål at tilgodese arbejdsmarkedspolitiske,  

 uddannelsespolitiske og social- og familiepolitiske behov ved at skabe  

 økonomisk grundlag for, at personer med tilknytning til  

 arbejdsmarkedet kan opnå orlov til en række forskellige  

 orlovsordninger, orlov til uddannelse, orlov til sabbat og orlov til  

 børnepasning.
 Loven har til formål at tilgodese arbejdsmarkedspolitiske,  

 uddannelsespolitiske og social- og familiepolitiske behov ved at skabe  

 økonomisk mulighed for, at personer med tilknytning til  

 arbejdsmarkedet kan opnå orlov til uddannelse og orlov til  

 børnepasning.
 Stk. 3.
 Stk. 3.
 Lovens bestemmelser om orlov til uddannelse og orlov til sabbat  

 gælder ikke for kvinder antaget i forsvaret på  

 værnepligtslignende vilkår.
 Lovens bestemmelser om orlov til uddannelse gælder ikke for kvinder  

 antaget i forsvaret på værnepligtslignende vilkår.
Kapitel 3 Kapitel 3 Orlov til sabbat Ophæves.
 § 7.
 En beskæftiget dagpengeberettiget lønmodtager over 25  

 år, der er medlem af en statsanerkendt arbejdsløshedskasse ved  

 orlovens start og bevarer medlemskabet af en statsanerkendt  

 arbejdsløshedskasse i hele orlovsperioden, kan opnå orlov til  

 sabbat i sammenhængende perioder af mindst 13 ugers varighed og  

 højst 1 år.
 Stk. 2.
 Det er en betingelse for at opnå orlov, at lønmodtageren har  

 haft beskæftigelse i mindst 3 år inden for de sidste 5 år,  

 og at orloven aftales med arbejdsgiveren.
 Stk. 3.
 Beskæftigelse, hvortil der ydes offentligt tilskud til  

 lønnen, og udøvelse af selvstændig virksomhed, hvortil  

 der ydes offentligt tilskud til etablering og drift, medregnes ikke ved  

 opgørelsen af beskæftigelseskravet i stk. 2.
 § 8.
 Orlovsydelsen udgør for fuldtidsforsikrede et beløb svarende  

 til 70 pct. af arbejdsløshedsdagpengenes højeste beløb,  

 jf. § 47 i lov om arbejdsløshedsforsikring m.v.
 Stk. 2.
 Orlovsydelsen til fuldtidsforsikrede deltidsbeskæftigede, der i de  

 seneste 10 uger før orloven i gennemsnit har arbejdet for  

 arbejdsgiveren 24 timer ugentligt eller derover, udgør et beløb  

 svarende til 70 pct. af arbejdsløshedsdagpengenes højeste  

 beløb, jf. § 47 i lov om arbejdsløshedsforsikring mv.
 Stk. 3.
 Orlovsydelsen til deltidsforsikrede og til fuldtidsforsikrede  

 deltidsbeskæftigede, der ikke opfylder det i stk. 2 nævnte  

 beskæftigelseskrav, udgør 70 pct. af  

 arbejdsløshedsdagpengenes højeste beløb, jf. § 70 i  

 lov om arbejdsløshedsforsikring m.v.
 Stk. 4.
 For orlovsydelse, der udbetales fra og med den 1. april 1997,  

 nedsættes det i stk. 1-3 nævnte beløb til 60 pct. af  

 arbejdsløshedsdagpengenes højeste beløb, jf. § 47  

 og § 70 i lov om arbejdsløshedsforsikring m.v.
 § 9.
 Det er en forudsætning for, at der kan udbetales ydelse under orlov  

 til sabbat, at arbejdsgiveren forpligter sig til at ansætte en ledig i  

 orlovsperioden.
 Stk. 2.
 Opfylder arbejdsgiveren ikke sin forpligtelse, jf. stk. 1, skal  

 arbejdsgiveren betale orlovsydelsen for den del af orlovsperioden, hvor  

 stillingen ikke er besat.
 Stk. 3.
I hele orlovsperioden skal stillingen i tilfælde af ledighed straks  

 genbesættes med en ledig.
Sker dette ikke, skal arbejdsgiveren betale  

 orlovsydelsen for den del af orlovsperioden, hvor der ikke har været  

 sikret genbesættelse.
 Stk. 4.
Den ledige, der skal have mindst 52 ugers forudgående ledighed inden  

 for de seneste 65 uger, skal ansættes med mindst samme timetal som  

 lønmodtageren, der går på orlov.
Arbejdsministeren kan  

 fastsætte nærmere regler om, hvilke ledige der kan ansættes  

 som afløsere i orlovsperioden.
 § 10 a, stk. 1.
 § 10 a, stk. 1.
Er det barn, der giver orlovsmuligheden, i alderen 0   2 år, kan der  

 i orlovsperioden ikke benyttes offentligt dagtilbud.
Er det barn, der giver  

 orlovsmuligheden, i alderen 3   8 år, kan der i orlovsperioden for  

 dette barn højst benyttes halvdagsplads i offentligt dagtilbud.
Er det barn, der giver orlovsmuligheden, i alderen 0   2 år, kan der  

 i orlovsperioden ikke benyttes offentligt dagtilbud.
Er det barn, der giver  

 orlovsmuligheden, i alderen 3   8 år, kan der i orlovsperioden for  

 dette barn højst benyttes halvdagsplads i offentligt dagtilbud.
 Stk. 2.
 Stk. 2.
 Uanset bestemmelsen i stk. 1 kan barnet benytte offentligt dagtilbud,  

 hvis kommunalbestyrelsen inden eller under orloven træffer beslutning  

 om, at barnet skal søge offentligt dagtilbud, jf. lov om social  

 service.
 Uanset bestemmelsen i stk. 1, 1. pkt. kan barnet i op til to uger  

 umiddelbart før afslutningen af orlovsperioden benytte offentligt  

 dagtilbud med henblik på at lære dette at kende.
 Stk. 3.
 Uanset bestemmelsen i stk. 1 kan barnet benytte offentligt dagtilbud,  

 hvis kommunalbestyrelsen inden eller under orloven træffer beslutning  

 om, at barnet skal søge offentligt dagtilbud, jf. lov om social  

 service.
 § 11, stk. 1.
 § 11, stk. 1.
Beskæftigede lønmodtagere har ret til orlov fra arbejdet til  

 at passe egne børn i en sammenhængende periode på 13 uger.  

 Der er dog ret til orlov i op til 26 uger, hvis barnet ikke er fyldt 1  

 år på tidspunktet for orlovens begyndelse.
For  

 adoptivbørns vedkommende gælder denne ret uanset barnets alder,  

 jf. dog § 10, stk. 1, indtil der er gået 1 år fra  

 barnets modtagelse i hjemmet.
Beskæftigede lønmodtagere har ret til orlov fra arbejdet til  

 at passe egne børn i en sammenhængende periode på mindst 8  

 og højst 13 uger.
Der er dog ret til orlov i mindst 8 og højst  

 26 uger, hvis barnet ikke er fyldt 1 år på tidspunktet for  

 orlovens begyndelse.
For adoptivbørns vedkommende gælder denne  

 ret uanset barnets alder, jf. dog § 10, stk. 1, indtil der er  

 gået 1 år fra barnets modtagelse i hjemmet.
 § 11, stk. 5.
 § 11, stk. 5.
 Hvis orlovens længde ikke er aftalt på forhånd, skal  

 lønmodtageren i rimelig tid, dog med mindst 8 ugers varsel, give  

 meddelelse til arbejdsgiveren om, at arbejdet genoptages.  

 Lønmodtageren og arbejdsgiveren har mulighed for at aftale et  

 tidligere tidspunkt for tilbagevenden til arbejdspladsen.
Beskæftigede lønmodtagere, der har ret til orlov efter  

 § 11, stk. 1, kan anvende denne ret en gang til hvert barn inden  

 for barnets første 8 leveår.
Ved varslingen af orloven skal det  

 angives, i hvor mange uger der ønskes orlov.
Hvis der ønskes et  

 mindre antal uger end det højest opnåelige efter § 11,  

 stk. 1, kan op til 5 af de fravalgte uger overføres til den  

 aftalebaserede orlov efter § 12. Yderligere fravalgte uger ud over 5  

 falder bort, og kan ikke senere anvendes.
Lønmodtageren og  

 arbejdsgiveren kan aftale et tidligere tidspunkt for tilbagevenden til  

 arbejdspladsen med den virkning, at den del af de varslede, men ikke  

 anvendte, orlovsuger falder bort, og ikke senere kan anvendes.
 § 12, stk. 1.
 § 12, stk. 1.
Beskæftigede lønmodtagere har ud over retten efter § 11  

 adgang til at aftale orlov med arbejdsgiveren til at passe egne børn i  

 alderen 0 - 8 år i sammenhængende perioder på mindst 13  

 uger.
Lønmodtageren har endvidere adgang til med arbejdsgiveren at  

 aftale orlov for hele orlovsperioden.
 Beskæftigede lønmodtagere har ud over retten efter § 11  

 adgang til at aftale orlov med arbejdsgiveren til at passe egne børn i  

 alderen 0-8 år i sammenhængende perioder på mindst 8 uger.  

 Lønmodtageren har endvidere adgang til med arbejdsgiveren at aftale  

 orlov for hele orlovsperioden.
 § 15, stk. 1.
 § 15, stk. 1.
 Orlovsydelsen udgør til fuldtidsforsikrede et beløb svarende  

 til 70 pct. af arbejdsløshedsdagpengenes højeste beløb,  

 jf. § 47 i lov om arbejdsløshedsforsikring m.v.
 Orlovsydelsen udgør til fuldtidsforsikrede et beløb svarende  

 til 60 pct. af arbejdsløshedsdagpengenes højeste beløb,  

 jf. § 47 i lov om arbejdsløshedsforsikring m.v.
 Stk. 2.
 Stk. 2.
 Orlovsydelsen til fuldtidsforsikrede deltidsbeskæftigede, der i de  

 seneste 10 uger før orloven i gennemsnit har været  

 beskæftigede 24 timer ugentligt eller derover, udgør et  

 beløb svarende til 70 pct. af arbejdsløshedsdagpengenes  

 højeste beløb, jf. § 47 i lov om  

 arbejdsløshedsforsikring m.v.
 Orlovsydelsen til fuldtidsforsikrede deltidsbeskæftigede, der i de  

 seneste 10 uger før orloven i gennemsnit har været  

 beskæftigede 24 timer ugentligt eller derover, udgør et  

 beløb svarende til 60 pct. af arbejdsløshedsdagpengenes  

 højeste beløb, jf. § 47 i lov om  

 arbejdsløshedsforsikring m.v.
 Stk. 3.
 Stk. 3.
 Orlovsydelsen til deltidsforsikrede og til fuldtidsforsikrede  

 deltidsbeskæftigede, der ikke opfylder det i stk. 2 nævnte  

 beskæftigelseskrav, udgør 70 pct. af  

 arbejdsløshedsdagpengenes højeste beløb, jf. § 70 i  

 lov om arbejdsløshedsforsikring m.v.
 Orlovsydelsen til deltidsforsikrede og til fuldtidsforsikrede  

 deltidsbeskæftigede, der ikke opfylder det i stk. 2 nævnte  

 beskæftigelseskrav, udgør 60 pct. af  

 arbejdsløshedsdagpengenes højeste beløb, jf. § 70 i  

 lov om arbejdsløshedsforsikring m.v.
 Stk. 4.
 Stk. 4.
 Orlovsydelsen til fuldtidsforsikrede lønmodtagere, som forud for  

 orloven har været fuldtidsbeskæftigede med samtidigt  

 lønarbejde og mere end midlertidig udøvelse af  

 selvstændig virksomhed, udgør et beløb svarende til 70  

 pct. af dagpengenes højeste beløb, jf. § 47 i lov om  

 arbejdsløshedsforsikring m.v., hvis hvert af  

 beskæftigelsesforholdene berettiger til dagpenge efter lov om dagpenge  

 ved sygdom eller fødsel.
 Orlovsydelsen til fuldtidsforsikrede lønmodtagere, som forud for  

 orloven har været fuldtidsbeskæftigede med samtidigt  

 lønarbejde og mere end midlertidig udøvelse af  

 selvstændig virksomhed, udgør et beløb svarende til 60  

 pct. af dagpengenes højeste beløb, jf. § 47 i lov om  

 arbejdsløshedsforsikring m.v., hvis hvert af  

 beskæftigelsesforholdene berettiger til dagpenge efter lov om dagpenge  

 ved sygdom eller fødsel.
 Stk. 5.
 Stk. 5.
 Orlovsydelsen til deltidsforsikrede lønmodtagere, som ikke opfylder  

 betingelserne for fuldtidsforsikring, og som forud for orloven har  

 været fuldtidsbeskæftigede med samtidigt lønarbejde og  

 mere end midlertidig udøvelse af selvstændig virksomhed,  

 udgør et beløb svarende til 70 pct. af dagpengenes  

 højeste beløb, jf. § 47 i lov om  

 arbejdsløshedsforsikring m.v., hvis hvert af  

 beskæftigelsesforholdene berettiger til dagpenge efter lov om dagpenge  

 ved sygdom eller fødsel.
 Orlovsydelsen til deltidsforsikrede lønmodtagere, som ikke opfylder  

 betingelserne for fuldtidsforsikring, og som forud for orloven har  

 været fuldtidsbeskæftigede med samtidigt lønarbejde og  

 mere end midlertidig udøvelse af selvstændig virksomhed,  

 udgør et beløb svarende til 60 pct. af dagpengenes  

 højeste beløb, jf. § 47 i lov om  

 arbejdsløshedsforsikring m.v., hvis hvert af  

 beskæftigelsesforholdene berettiger til dagpenge efter lov om dagpenge  

 ved sygdom eller fødsel.
 Stk. 6.
 Stk. 6.
 Orlovsydelsen til ikke-forsikrede fuldtidsbeskæftigede personer  

 udgør et beløb svarende til 70 pct. af  

 arbejdsløshedsdagpengenes højeste beløb, jf. § 47 i  

 lov om arbejdsløshedsforsikring m.v.
 Orlovsydelsen til ikke-forsikrede fuldtidsbeskæftigede personer  

 udgør et beløb svarende til 60 pct. af  

 arbejdsløshedsdagpengenes højeste beløb, jf. § 47 i  

 lov om arbejdsløshedsforsikring m.v.
 Stk. 7.
 Stk. 7.
 Orlovsydelsen til ikke-forsikrede deltidsbeskæftigede personer  

 udgør et beløb svarende til 70 pct. af  

 arbejdsløshedsdagpengenes højeste beløb, jf. § 70 i  

 lov om arbejdsløshedsforsikring m.v.
 Orlovsydelsen til ikke-forsikrede deltidsbeskæftigede personer  

 udgør et beløb svarende til 60 pct. af  

 arbejdsløshedsdagpengenes højeste beløb, jf. § 70 i  

 lov om arbejdsløshedsforsikring m.v.
 Stk. 8.
 Stk. 8.
 Orlovsydelsen til kontanthjælpsmodtagere svarer til den  

 kontanthjælp, som kontanthjælpsmodtageren på orlov er  

 berettiget til, dog maksimalt 70 pct. af arbejdsløshedsdagpengenes  

 højeste beløb, jf. § 47 i lov om  

 arbejdsløshedsforsikring m.v.
 Orlovsydelsen til kontanthjælpsmodtagere svarer til den  

 kontanthjælp, som kontanthjælpsmodtageren på orlov er  

 berettiget til, dog maksimalt 60 pct. af arbejdsløshedsdagpengenes  

 højeste beløb, jf. § 47 i lov om  

 arbejdsløshedsforsikring m.v.
 Stk. 9.
 Stk. 9.
For orlovsydelse, der udbetales fra og med den 1. april 1997,  

 nedsættes det i stk. 1   8 nævnte beløb til 60 pct.  

 af arbejdsløshedsdagpengenes højeste beløb, jf.  

 § 47 og § 70 i lov om arbejdsløshedsforsikring m.m Socialministeren fastsætter efter forhandling med arbejdsministeren  

 nærmere regler om orlovsydelse til kontanthjælpsmodtagere,  

 herunder om afgrænsningen af personkredsen og beregningen af  

 orlovsydelsen.
 Stk. 10.
 Stk. 10.
 Har en arbejdsgiver i henhold til § 11 a benyttet sin adgang til at  

 udsætte en lønmodtagers retmæssige adgang til  

 børnepasningsorlov, sker udbetalingen af orlovsydelse med det  

 beløb, som ville være udbetalt, såfremt orloven ikke var  

 blevet udsat.
 Socialministeren fastsætter efter forhandling med arbejdsministeren  

 endvidere nærmere regler om fradrag for arbejde og indtægter i  

 orlovsydelsen for ikke-forsikrede.
 Stk. 11.
 Socialministeren fastsætter efter forhandling med arbejdsministeren  

 nærmere regler om orlovsydelse til kontanthjælpsmodtagere,  

 herunder om afgrænsningen af personkredsen og beregningen af  

 orlovsydelsen.
 Stk. 12.
 Socialministeren fastsætter efter forhandling med arbejdsministeren  

 endvidere nærmere regler om fradrag for arbejde og indtægter i  

 orlovsydelsen for ikke-forsikrede.
 § 18a.
 § 18a.
Stk. 3. I alle tilfælde, hvor en orlov efter denne lov  

 afbrydes, bortfalder den resterende del af orlovsperioden.
Den ikke anvendte  

 orlovsperiode henstår, og der kan efter fornyet ansøgning  

 bevilges orlov, hvis betingelserne i øvrigt er opfyldt.
Stk. 3. I de tilfælde, hvor en orlov efter denne lov  

 dog bortset fra de i § 11, stk. 5, nævnte - afbrydes,  

 ophører orloven med den virkning, at den ikke anvendte orlovsperiode  

 henstår.
Der kan efter fornyet ansøgning igen bevilges orlov,  

 hvis betingelserne i øvrigt er opfyldt.
 § 19.
 § 19.
 Orlovsydelsen udbetales til den person, der er på orlov.
 Orlovsydelsen udbetales til den person, der er på orlov.
 Stk. 2.
 Stk. 2.
For beskæftigede lønmodtagere kan orlovsydelsen udbetales til  

 arbejdsgiveren i tilfælde, hvor arbejdsgiveren fortsætter med at  

 udbetale sædvanlig løn under orloven.
Det er en betingelse, at  

 den udbetalte løn overstiger orlovsydelsen.
For beskæftigede lønmodtagere kan orlovsydelsen udbetales til  

 arbejdsgiveren i tilfælde, hvor arbejdsgiveren fortsætter med at  

 udbetale sædvanlig løn under orloven.
Det er en betingelse, at  

 den udbetalte løn overstiger orlovsydelsen.
 Stk. 3.
 Stk. 3.
 Arbejdsgiveren kan supplere orlovsydelsen med et aftalt beløb, uden  

 at der sker fradrag i orlovsydelsen, jf. stk. 8.
 Arbejdsgiveren kan supplere orlovsydelsen med et aftalt beløb, uden  

 at der sker fradrag i orlovsydelsen, jf. stk. 9.
 Stk. 4.
 Stk. 4.
 Der kan kun modtages orlovsydelse efter en af orlovsordningerne ad  

 gangen.
Beskæftigede lønmodtagere, der modtager hjælp efter lov  

 om social service § 29 til pasning af et handicappet barn, kan i  

 tilfælde af ledighed, uanset at de ved ledighedens indtræden ikke  

 opfylder betingelserne i § 10, stk. 4, vælge at gå  

 på børnepasningsorlov med den virkning, at de under orloven  

 både kan modtage denne hjælp og orlovsydelse.
Det er en  

 forudsætning, at ansøgning om børnepasningsorlov  

 indgives, inden ledigheden indtræder, eller   for lønmodtagere,  

 som ikke har et opsigelsesvarsel   senest en uge efter afskedigelsen.
Orloven  

 bevilges efter reglerne om børnepasningsorlov til beskæftigede  

 lønmodtagere, jf. § 10, stk. 3.
 Stk. 5.
 Stk. 5.
 Modtages der offentlig forsørgelsesydelse efter anden lovgivning,  

 kan der ikke samtidig modtages orlovsydelse.
 Der kan kun modtages orlovsydelse efter en af orlovsordningerne ad  

 gangen.
 Stk. 6.
 Stk. 6.
 Hvor der er ret til godtgørelse efter lov om  

 arbejdsmarkedsuddannelser, kan der ikke oppebæres orlovsydelse.
 Modtages der offentlig forsørgelsesydelse efter anden lovgivning,  

 kan der ikke samtidig modtages orlovsydelse.
 Stk. 7.
 Stk. 7.
 Der kan ikke udbetales orlovsydelse til en person, som ved  

 domstolsafgørelse eller administrativ afgørelse er  

 berøvet sin frihed, eller som unddrager sig frihedsberøvelse.  

 Der kan endvidere ikke udbetales orlovsydelse til en person, som  

 forsørges på institution.
 Hvor der er ret til godtgørelse efter lov om  

 arbejdsmarkedsuddannelser, kan der ikke oppebæres orlovsydelse.
 Stk. 8.
 Stk. 8.
 Ved en arbejdsløshedskasses udbetaling af orlovsydelse foretages  

 fradrag i ydelsen efter regler fastsat i medfør af § 58 i lov om  

 arbejdsløshedsforsikring m.v.
 Der kan ikke udbetales orlovsydelse til en person, som ved  

 domstolsafgørelse eller administrativ afgørelse er  

 berøvet sin frihed, eller som unddrager sig frihedsberøvelse.  

 Der kan endvidere ikke udbetales orlovsydelse til en person, som  

 forsørges på institution.
 Stk. 9.
 Stk. 9.
 Kommunernes udgifter til orlovsydelse til ikke-forsikrede  

 lønmodtagere og ikke-forsikrede selvstændige erhvervsdrivende  

 refunderes med 100 pct. af staten.
 Ved en arbejdsløshedskasses udbetaling af orlovsydelse foretages  

 fradrag i ydelsen efter regler fastsat i medfør af § 58 i lov om  

 arbejdsløshedsforsikring m.v.
 Stk. 10.
 Stk. 10.
 Kommunernes udgifter til orlovsydelse til kontanthjælpsmodtagere  

 refunderes med 50 pct. af staten.
 Kommunernes udgifter til orlovsydelse til ikke-forsikrede  

 lønmodtagere og ikke-forsikrede selvstændige erhvervsdrivende  

 refunderes med 100 pct. af staten.
 Stk. 11.
 Stk. 11.
 Arbejdsministeren fastsætter nærmere regler om beregning,  

 udbetaling, administration, refusion, tilsyn, regnskab og revision i  

 forbindelse med kommunernes udbetaling af orlovsydelse.
 Kommunernes udgifter til orlovsydelse til kontanthjælpsmodtagere  

 refunderes med 50 pct. af staten..
 Stk. 12.
 Arbejdsministeren fastsætter nærmere regler om beregning,  

 udbetaling, administration, refusion, tilsyn, regnskab og revision i  

 forbindelse med kommunernes udbetaling af orlovsydelse.
 § 21, stk. 8.
 § 21, stk. 8.
 Arbejdsministeren fastsætter endvidere regler om  

 beskæftigelseskravet i § 2 og § 7, om selvstændige  

 erhvervsdrivendes adgang til orlov efter § 2 og § 10 og om  

 beregning af orlovsydelsen efter § 6, § 8 og § 15.
 Arbejdsministeren fastsætter endvidere regler om  

 beskæftigelseskravet i § 2, om selvstændige  

 erhvervsdrivendes adgang til orlov efter § 2 og § 10 og om  

 beregning af orlovsydelsen efter § 6 og § 15.
 § 21a, stk. 2.
 § 21 a, stk. 2.
 De afgørelser, som kommunalbestyrelsen har truffet efter  

 bestemmelser fastsat i medfør af § 15, stk. 11, kan  

 indbringes for det sociale nævn i overensstemmelse med reglerne i  

 kapitel 10 i lov om retssikkerhed og administration på det sociale  

 område.
 De afgørelser, som kommunalbestyrelsen har truffet efter  

 bestemmelser fastsat i medfør af § 15, stk. 9, kan  

 indbringes for det sociale nævn i overensstemmelse med reglerne i  

 kapitel 10 i lov om retssikkerhed og administration på det sociale  

 område.
 § 21b, stk. 5.
 § 21b, stk. 5.
 For orlovsydelse, som skal tilbagebetales efter stk. 3, har kommunen  

 ikke krav på refusion, jf. § 19, stk. 9 og 10, og udbetalt  

 refusion skal tilbagebetales.
 For orlovsydelse, som skal tilbagebetales efter stk. 3, har kommunen  

 ikke krav på refusion, jf. § 19, stk. 10 og 11, og udbetalt  

 refusion skal tilbagebetales.
