Der var rejst spørgsmål om, hvorvidt lovens § 31, stk 1 og 3, giver  

 toldvæsenet hjemmel til at få forelagt et selskabs revisionsprotokol til  

 eftersyn.
Der var henvist til, at revisionsprotokollen ikke kan betragtes som  

 en del af en virksomheds regnskabsmateriale.
 Af aktieselskabslovens § 92, jf § 3 i handelsministeriets bekendtgørelse  

 nr 293 af 28. juni 1967 om statsautoriserede revisorers virksomhed, fremgår  

 det, at revisor i revisionsprotokollen skal anføre, hvilke revisionsarbejder  

 der er udført, og hvilke mangler vedrørende selskabets bogholderi og  

 regnskabsvæsen der måtte være forefundet.
 Ministeriet for skatter og afgifter fandt, at revisionsprotokollen, der må  

 anses for et vigtigt hjælpemiddel i toldvæsenets kontrol med de  

 momsregistrerede virksomheder, må være omfattet af merværdiafgiftslovens §  

 31, stk 1 og 3, hvorefter en virksomheds forretningsbøger, øvrige  

 regnskabsmateriale samt korrespondance mv på begæring skal udleveres eller  

 indsendes til toldvæsenet.
