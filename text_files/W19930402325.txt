Ved trykprøvning blev et rør sprængt.
Tvist herom delvist afgjort ved  

 tilkendegivelse, men retten afgjorde i denne sag tvivl om beregning af renter  

 og tilgodehavende.
Desuden tvist om betaling af visse udbedringsarbejder.  

 Retten vurderede en del af regningsbeløbene som rimelige.
VOLDGIFTSNÆVNET FOR BYGGE- OG ANLÆGSVIRKSOMHED K E N D E L S E i Voldgiftssagerne nr.
C-3122 og C-4016 K mod A og k1 mod A1 1. I 1989-90 udførte A A/S (herefter benævn A) som hovedentreprenør  

 nærmere aftalte anlægsarbejder for A1 Kommunale Fjernvarmeforsyning (herefter  

 benævnt A1). Arbejdet med nedlægning af fjernvarmerør blev udført af K A/S  

 (herefter benævnt K) som underentreprenør.
Under en trykprøvning den 7.  

 september 1989 af en del af ledningsnettet, foretaget af C ApS efter K's  

 bestilling, sprængtes et rørstykke på grund af alt for højt vandtryk.
Uheldet  

 havde til følge, at rørledninger m.v. måtte udskiftes.
Efterfølgende er der mellem de implicerede parter opstået tvist om  

 ansvaret for uheldet og om fordelingen af omkostningerne ved de foretagne  

 reparationer m.v.
Ved klageskrift af 21. marts 1990 blev tvisten derfor af K  

 indbragt for en i henhold til »Regler for behandling af sager ved  

 Voldgiftsretten for Bygge- og Anlægsvirksomhed« nedsat voldgiftsret,  

 bestående af civilingeniør Niels Steen Steensen, funktionschef,  

 akademiingeniør Carsten Monrad og højesteretsdommer Palle Kiil, sidsnævnte  

 som formand.
Efter besigtigelse og mundtlig forhandling den 8. september, 29. oktober  

 og 3. november 1992 accepterede parterne en tilkendegivelse fra  

 voldgiftsretten, hvorefter ansvaret for de indtrufne skader fandtes at  

 påhvile C ApS.
Der tilkendtes herefter K et samlet beløb på 913.037,98 kr.,  

 der skulle betales af C ApS, A et samlet beløb på 629.843,98 kr., der skulle  

 betales af K, og A1 et samlet beløb på 215.000 kr. der skulle betales af A.  

 Beløbene, der var eksklusive moms, skulle dog reduceres med ambi 2,4%. I  

 tilkendegivelsen hedder det afslutningsvis:
 »Ved tilkendegivelsen er der ikke taget stilling til kravene  

 vedrørende defekt kompensator ved D Centrum og lækagetråden, idet idsse krav  

 ikke vedrører den af voldgiftssagen omfattede rørsprængning.
Mellemværendet mellem K A/S, A A/S og A1 opgøres af parterne på grundlag  

 af voldgiftsrettens tilkendegivelse.« Efterfølgende er der imidlertid opstået tvist om opgørelsen af dette  

 mellemværende, hvorfor de nævnte 3 parter har begæret voldgiftssagen - nr.  

 C-3122 - fortsat og under en ny voldgiftssag - nr.
C-4016 - har indbragt  

 såvel kravene vedrørende den defekte kompensator og lækagetrådene som enkelte  

 krav i tilknytning hertil til afgørelse for voldgiftsretten.
 2. For voldgiftsretten, hvor sagerne - efter et retsmøde den 17. marts  

 1993 - er behandlet sammen med den 6. september 1993, har parterne herefter  

 nedlagt de i det følgende gengivne endelige påstande:
Sag nr.
C-3122:
 Tvisten vedrører opgørelsen af de rentekrav på grund af for sen betaling  

 af fremsendte fakturaer og a conto-begæringer, som parterne har gjort  

 gældende i deres indbyrdes mellemværende.
 K har påstået A tilpligtet at betale 290.913,79 kr. samt procesrente af  

 restentreprisesummen 147.527 kr. fra den 1. april 1993, til betaling sker.
 A har påstået rentekravet nedsat til 142.845,88 kr., men har ikke gjort  

 indsigelse mod den krævede procesrente af restentreprisesummen.
 I forholdet mellem A og A1 er påstandene knyttet til alternative  

 beregninger af mellemværendet.
Sag nr.
C-4016:
 K har påstået K1(K1=A) tilpligtet at betale 56.142,80 kr. med procesrente  

 fra 20. april til 26. oktober 1990 af 44.095,30 kr. og af 56.142,80 kr. fra  

 26. oktober 1990, til betaling sker.
 K1 har påstået frifindelse og selvstændig dom for 207.800,42 kr. med  

 procesrente efter voldgiftsrettens nærmere bestemmelse.
 Over for dette krav har K påstået frifindelse.
K1 har endvidere påstået A1 tilpligtet af friholde K1 for de krav, som K1  

 måtte blive tilpligtet atbetale til K.
Påstanden om selvstændig dom for  

 207.800,42 kr. med procesrente er også nedlagt overfor A1.
A1 har principalt påstået frifindelse, subsidiært mod betaling af et  

 mindre beløb.
A1 har endvidere nedlagt selvstændig påstand om, at K1 skal  

 betale procesrente af nærmere angivne beløb, for hvilket man har foretaget  

 modregning.
 K1 har heroverfor påstået frifindelse.
 3. Til de således nedlagte påstande skal voldgiftsretten bemærke følgende:
Sag nr.
C-3122.
Parterne er i princippet enige om den måde, hvorpå de indbyrdes rentekrav  

 skal gøres op, ligesom er der enighed om, at forrentningen skal ske med den  

 til enhver tid gældende procesrente.
Der er derimod hverken enighed om, fr  

 hvilket tidspunkt renteberegningen skal ske, eller om, hvorvidt renter skal  

 beregnes af beløbene tillagt moms, hvilket K bestrider i det omfang, der er  

 tale om renter af erstatningsbeløb.
Voldgiftsretten finder, at renter af K's og A's tilgodehavende hos  

 henholdsvis A og A1 tidligst kan kræves fra den 28. marts 1990, der er datoen  

 for K's a conto-begæring nr. 10 til A.
Anlægget var da taget i brug, ligesom  

 A1 havde besluttet at udbetale en væsentlig del af et ved afleveringen den  

 23. oktober 1989 tilbageholdt beløb på 500.000 kr. til sikkerhed for  

 udbedring af de skete skader.
Renteberegningen vedrørende disse  

 tilgodehavender må derfor reduceres med renter forud for den 28. marts 1990,  

 hvorimod en tilsvarende reduktion ikke skal ske for så vidt angår A1's krav  

 mod A og A's krav mod K, der alle vedrører afholdte udgifter i forbindelse  

 med rørsprængningen.
Voldgiftsretten finder det endvidere bedst stemmende med en rimelig  

 opgørelse af denne del af parternes mellemværende, at renter beregnes af  

 beløbene tillagt moms.
Det bemærkes herved, at K har opgjort sit rentekrav på  

 grundlag af en skyldig hovedstol, der inkluderer moms.
 Med udgangspunkt i de af parterne til brug for sagen udarbejdede  

 opgørelser kan K's krav mod A herefter opgøres således:
Det er i K's opgørelse anførte samlede tilgodehavende Heri fragår:
A's tilgodehavende som opgjort af K A/S 598.739,90 kr. med tillæg af  

 40.457 kr., der udgør differencen mellem de beregnede rentebeløb, afhængig af, om disse beregnes af beløbene med eller uden moms, ialt 639.196,90 kr.
A1's krav som opgjort af K A/S 305.671,33 kr. med tillæg af et differencebeløb, jfr. ovenvor, på som - med renter - dels af K A/S er modregnet over for A A/S, dels i mellemtiden på anden måde er betalt til Sag nr.
C-4016.
 Kravene behandles under de følgende punkter 1-4 med underpunkter.
 1. Udskiftning af utæt kompensator - D Centrum.
 Efter det foreliggende må det vel lægges grund, at kompensatoren, der  

 konstateredes utæt i marts 1990, var beskadiget af tryk indefra, således at  

 det forekommer overvejende sandsynligt, at årsagen til beskadigelsen er sket  

 ved vandpåfyldning og trykprøvning på samme måde, som tilfældet var ved  

 uheldet den 7. september 1989.
 K har imidlertid udført udskiftningen i henhold til et af K1 accepteret  

 tilbud, og i acceptskrivelsen hedder det:
 »Vi bekræfter hermed Deres tilbud om at udføre ovennævnte arbejde  

 billigst i regning til den aftalte tid«.
Under disse omstændigheder finder voldgiftsretten, at K1, der uden  

 forbehold har accepteret K's tilbud om at udføre arbejdet »billigst i  

 regning«, må betale det krævede beløb 44.095,30 kr. inkl. moms.
Da K1  

 som hovedentreprenør hæfter for skjulte fejl og mangler, kan K1 derimod ikke  

 gøre kravet gældende mod A1, men må selv endeligt bære udgifterne ved den  

 foretagne udskiftning, herunder egne udgifter og de udgifter, som A1 har  

 krævet dækket, dog at kravet skønsmæssigt nedsættes til 25.000 kr. inkl.  

 moms.
 Voldgiftsretten finder derimod, at A1 ikke har været berettigt til at  

 debitere K1 for et beløb, stort 14.930,54 kr. inkl. moms, der udgør 1/7 af  

 A1's udgifter til en i anledning af uheldet iværksat undersøgelse af  

 yderligere 7 udvalgte kompensatorer, der dog alle viste sig at være uden fejl  

 eller mangler.
 Resultatet er således, at K1 skal betale 44.095,30 kr. inkl. moms til K og  

 har krav på betaling fra A1 af i alt 25.610,05 kr. inkl. moms af de af A1 i  

 dette forhold tilbageholdte - modregnede - beløb på i alt 50.610,05 kr. inkl.  

 moms.
 2. udskiftning af defekte lækagetråde.
 Tvisten omfatter følgende 4 krav i parternes indbyrdes mellemværende:
a.
K har ved faktura nr. 23564 krævet et beløb på 12.047,50 kr. inkl. moms  

 til dækning af udgifter til opgravninger, som efter anvisning blev foretaget  

 for at finde en utæthed i ledningsnettet.
Efter bevisførelsen må det  

 imidlertid lægges til grund, at der efter flere forgæves opgravninger  

 konstateredes en forkert udført alarmtråd.
 Under disse omstændigheder finder voldgiftsretten, at K, der har udført  

 det pågældende mangelfulde monteringsarbejde, ikke kan kræve den omhandlede  

 faktura betalt af K1, som derfor frifindes for dette krav.
b.
Mellem K1 og A1 er der tvist om størrelsen af betalingen for yderligere  

 4 opgravninger af muffer, som K1 udførte i efteråret 1990 som led i en  

 undersøgelse af mulige defekte lækagetråde.
Voldgiftsretten finder, at det af K1 ved faktura nr. 28123 krævede beløb,  

 stort 34.038 kr. inkl. moms, ikke kan kritiseres som værende urimeligt,  

 uanset at der er krævet betaling for 42 ingeniørtimer til et samlet beløb på  

 22.050 kr.
A1 må derfor betale det krævede beløb.
c.
Ved faktura nr. 29410, der vedrører P-pladsen ved E, har K1 afkrævet K  

 et beløb, stort 12.019,75 kr. inkl. moms, for »opgravning og retablering  

 i forbindelse med Deres udbedring af fejl ved dårlig samling af tråde«.
Af en fremlagt redegørelse for forløbet af undersøgelser angående  

 formodede fejl på lækagedetekteringstråde fremgår, at det ved en undersøgelse  

 foretaget den 27. september 1990 med deltagelse også af repræsentanter for K  

 blev konstateret, at samlingen af tråde i en muffe under P-Pladsen ikke var  

 udført korrekt.
Da det mangelfulde arbejde er udført af K, der således må  

 afholde de udgifter, der har været nødvendige for at afhjælpe fejlen,tager  

 voldgiftsretten K1's påstand om betaling af fakturabeløbet 12.019,75 kr.  

 inkl. moms til følge.
d.
I det indbyrdes mellemværende mellem sagens 3 parter er der endelig  

 tvist om betalingen af udgifter i forbindelse med udbedringen af  

 alarmtrådsfejl i fjernvarmeledningen til F Skole.
Som sagen foreligger, må  

 det lægges til grund, at der under K's udførelse af det pågældende  

 monteringsarbejde er sket en fejl, som har bevirket, at alarmtråden er blevet  

 presset ind mod medierøret.
Voldgiftsretten finder herefter, at de nødvendige udgifter til  

 afhjælpning af fejlen må bæres af K.
Mellemværendet kan herefter opgøres  

 således:
A1, der i K1's tilgodehavende har modregnet i alt 34.455,21 kr. inkl. moms  

 for afholdte udgifter, må tåle en skønsmæssig reduktion af dette beløb, der  

 ikke kan anses for rimeligt til dækning af en del af udgifterne ved  

 afhjælpningen under hensyn til, at A1 burde have givet K og K1 lejlighed til  

 selv at foretage afhjælpningen.
A1 skal herefter betale K1 20.000 kr. inkl.  

 moms.
Det resterende beløb, stort 14.455,21 kr. inkl. moms, skal K godtgøre  

 K1.
 3. Reparation af utæt svejsesamling.
Af referatet fra et møde den 30. juli 1992, i hvilket repræsentanter for  

 alle 3 parter deltog, fremgår, at der ved en frigravning af en strækning af  

 stikledningen til G blev afsløret en utæt svejsesamling.
K1 anerkendte den  

 utætte samling som en skjult fejl, medens K, der havde udført arbejdet, ikke  

 »uminndelbart« ville acceptere, at »fejlen blev henført til  

 K«, og efterfølgende har afvist at betale udgifterne ved  

 afhjælpningsarbejdet.
Som sagen herefter foreligger, må voldgiftsretten lægge til grund, at der  

 er tale om en oprindelig fejl ved den udførte svejsning, som K er ansvarlig  

 for.
Mellemværendet kan herefter opgøres således:
B, der i K1's tilgodehavende har modregnet 25.067,28 kr. inkl. moms for  

 afholdte udgifter, må også her og af samme grund som anført under 2., d, tåle  

 en skønsmæssig reduktion af dette beløb.
A1 skal herefter betale 15.000 kr.  

 inkl. moms til K1. Det resterende beløb, stort 10.067,28 kr. inkl. moms, skal  

 K godtgøre K1. Herudover skal K godtgøre K1 et skønsmæssigt fastsat beløb på  

 7.000 kr. inkl. moms af faktura nr. 32653, ved hvilken K1 har afkrævet K et  

 beløb, stort 13.927,56 kr. inkl. moms, for opgravning, afstivning m.v. samt  

 retablering i forbindelse med afhjælpningen af svejsefejlen.
K1's samlede  

 krav med K udgør således i dette forhold 17.067,28 kr. inkl. moms.
 4. Voldgiftsretten har ikke fundet grundlag for at tage A1's selvstændige  

 påstand om forrentning af de modregnede beløb til følge, idet der intet  

 nærmere er anført til støtte for denne påstand.
 Efter det anførte kan parternes mellemværende i det to voldgiftssager  

 under eet opgøres således:
 inkl. moms af momspligtige beløb og med renter som nedenfor anført,  

 herunder procesrenter af restentreprisesummen.
 K1 til gode hos A1:
 inkl. moms af momspligtige beløb og med renter som nedenfor anført.
 T H I B E S T E M M E S:
 Inden 14 dage efter denne kendelses modtagelse skal A A/S, Rødovre, til K  

 A/S, Valby, betale 171.406,75 kr. inkl. moms af momspligtige beløb med  

 sædvanlig procesrente af 44.095,30 kr. fra den 20. april 1990, til betaling  

 sker, samt procesrente af restentreprisesummen 147.527 kr. fra den 1. april  

 1993, til betaling sker.
 Inden samme frist skal A1 til K1 A/S betale 370.531,89 kr. inkl. moms af  

 momspligtige beløb med sædvanlig procesrente af 82.660,05 kr. fra  

 klageskriftets dato den 9. marts 1993, til betaling sker.
 Ingen af parterne skal betale sagsomkostninger til nogen anden part.
 De med voldgiftsrettens behandling af sagen forbundne omkostninger skal  

 betales af parterne med 1/3 hver.
København, den 24. september 1993 Niels Steen Steensen / Palle Kiil / Carsten Monrad p.v.c.
