 Justitsministeren har den 5. juli 1988 underskrevet en bekendtgørelse om  

 ændring af bekendtgørelse om køretøjers største bredde, længde, højde, vægt  

 og akseltryk.
Bekendtgørelsen forventes snarest optaget i Lovtidende.
Justitsministeriet  

 har dog ved meddelelse af dags dato bemyndiget Statens Bilinspektion til  

 allerede på nuværende tidspunkt at godkende køretøjer, der er indrettet i  

 overensstemmelse med bekendtgørelsen.
 Ved ændringen er der sket en forøgelse af den størst tilladte bredde for  

 kølevognskasser med 5 cm fra 2,55 m til 2,60 m.
 Betingelserne for, at bredden på 2,60 m kan godkendes, er, at kølekassen  

 opfylder kravene for klasse B, C, E eller F i ATP-traktaten, og at  

 kølekassens sidevægge har en tykkelse inkl. isolering på mindst 45 mm.  

 Statens Bilinspektion vil i forbindelse med køretøjernes fremstilling til syn  

 med henblik på 1. registrering påse, at disse betingelser er opfyldt.
 Det kan til orientering oplyses, at fælles for de fire nævnte klasser  

 bl.a. er, at kølekassen er forsynet med et køleanlæg, der mindst er i stand  

 til at opretholde en temperatur på + 10 grader C.
 P.M.V.
 E.B.
