Fremsat den 12. april 2007 af  

 undervisningsministeren (Bertel Haarder) Forslag til Lov  

 om ændring af lov om statens uddannelsesstøtte (SU-loven) (Udlandsstipendium) § 1 I lov om statens uddannelsesstøtte (  

 SU  

 -loven),  

 jf. lovbekendtgørelse nr. 628 af 23. juni 2005, som ændret ved § 1 i lov nr.  

 312 af 19. april 2006, § 21 i lov nr. 404 af 8. maj 2006 og § 8 i lov nr. 516  

 af 7. juni 2006, foretages følgende ændringer:
 1.  


  

 § 1, stk. 3,  

  

 ophæves, og i stedet  

 indsættes:
 »  

 Stk. 3.  

  

 Uddannelsessøgende  

 kan få uddannelsesstøtte i form af udlandsstipendium til studieophold i  

 udlandet som led i en dansk videregående uddannelse eller til en hel  

 uddannelse  

 på kandidatniveau i udlandet, jf. afsnit I a.
Stk. 4.  

  

 Uddannelsesstøtte til uddannelse indtil kandidatgrad eller  

 magisterkonferensgrad  

 samt udlandsstipendium til studieophold i udlandet som led i en dansk  

 videregående uddannelse eller til en hel uddannelse på kandidatniveau i  

 udlandet administreres af Styrelsen for Statens Uddannelsesstøtte  

 (styrelsen).« Stk. 4 bliver herefter stk. 5.
 2.  

  

 I  

  

 § 12, stk. 2, 1. pkt.,  

  

 ændres »konto i  

 et pengeinstitut i Danmark« til: »Nemkonto«.
 3.  

  

 Efter §  

 46 indsættes:
»Afsnit I a Udlandsstipendium Kapitel  

 11 a Betingelser, administration og klageadgang § 46 a.  

  

 Uddannelsessøgende  

 kan efter ansøgning få udlandsstipendium som tilskud til betaling af  

 studieafgift til en uddannelsesinstitution i udlandet, hvis de har ret til  

 uddannelsesstøtte til 1)  

 	  

 studieophold i  

 udlandet som led i en dansk videregående uddannelse efter regler fastsat i  

 medfør  

 af § 3, stk. 6, eller 2)  

 	  

 en hel videregående  

 uddannelse på kandidatniveau i udlandet af op til to års varighed efter  

 regler  

 fastsat i medfør af § 4, stk. 1.
 Stk. 2.  

  

 Undervisningsministeren  

 kan efter forhandling med ministeren for videnskab, teknologi og udvikling og  

 kulturministeren fastsætte nærmere regler om, hvilke hele uddannelser på  

 kandidatniveau i udlandet der kan gives udlandsstipendium til, og kan  

 herunder  

 bestemme, at kun visse uddannelser på bestemte uddannelsesinstitutioner i  

 udlandet  

 kan give ret til udlandsstipendium.
 Stk. 3.  

  

 Uddannelsessøgende,  

 der har ret til uddannelsesstøtte til studieophold i udlandet som led i  

 videregående uddannelser, som kulturministeren og økonomi- og  

 erhvervsministeren  

 har fastsat regler om, har ret til udlandsstipendium, hvis  

 undervisningsministeren har godkendt dette efter aftale med den pågældende  

 minister.
§ 46 b.  

  

 Udlandsstipendium kan højst gives i to år i en uddannelsesperiode, der svarer  

 til 120 ECTS-point.
Udlandsstipendium til studieophold i udlandet i  

 forbindelse  

 med en uddannelse, der er udbudt efter lov om korte videregående uddannelser  

 (erhvervsakademiuddannelser), kan dog højst gives i ét år i en  

 uddannelsesperiode,  

 der svarer til 60 ECTS-point.
 Stk. 2.  

  

 Udlandsstipendium kan enten bruges i forbindelse med et studieophold i  

 udlandet,  

 jf. § 46 c, eller en uddannelse på kandidatniveau i udlandet, jf. § 46 d,  

 eller  

 fordeles mellem disse.
 § 46 c.  

  

 Uddannelsessøgende,  

 der opfylder betingelserne i §  

 46 a,  

 stk. 1, nr. 1, kan få udlandsstipendium til studieophold i en periode, der  

 svarer til det antal ECTS-point, som den danske uddannelsesinstitution på  

 forhånd har godkendt som meritgivende i uddannelsen i Danmark, jf. dog § 46  

 b.
 Stk. 2.  

  

 Udlandsstipendiet udgør den faktiske studieafgift, dog højst et beløb, der  

 svarer til statstilskuddet eller bevillingen, som den danske  

 uddannelsesinstitution modtager for den uddannelsessøgende, der er optaget på  

 uddannelsen.
Stk. 3.  

  

 Undervisningsministeren  

 kan fastsætte nærmere regler om opgørelsen af den faktiske studieafgift og  

 statstilskuddet  

 eller bevillingen.
Undervisningsministeren kan endvidere fastsætte regler om,  

 at uddannelsesinstitutionen kan træffe den endelige administrative afgørelse  

 om  

 opgørelsen af udlandsstipendiets størrelse.
 § 46 d.  

  

 Uddannelsessøgende,  

 der opfylder betingelserne i §  

 46 a,  

 stk. 1, nr. 2, kan få udlandsstipendium til en hel uddannelse på  

 kandidatniveau  

 i den normerede studietid for uddannelsen i udlandet, jf. dog § 46 b.
 Stk. 2  

  

 Udlandsstipendiet  

 til en hel uddannelse på kandidatniveau udgør den faktiske studieafgift, dog  

 højst et beløb, der svarer til statstilskuddet eller bevillingen til danske  

 uddannelsesinstitutioner for tilsvarende uddannelser.
 Stk. 3.  

  

 Retten til udlandsstipendium  

 til en hel  

 uddannelse på kandidatniveau  

 er  

 betinget af, at den uddannelsessøgende ved begyndelsen af uddannelsen i  

 udlandet  

 har mindst 5 klip eller slutlånsrater, jf. kapitel 5, til rådighed for hver  

 uddannelsesperiode  

 med udlandsstipendium der svarer til 30 ECTS-point.
 Stk. 4.  

  

 Undervisningsministeren  

 kan fastsætte nærmere regler om opgørelsen af den faktiske studieafgift og  

 statstilskuddet eller bevillingen.
 § 46 e.  

  

 Udlandsstipendium  

 tildeles foreløbigt, når den uddannelsessøgende opfylder betingelserne  

 herfor.
 Stk. 2.  

  

 Den endelige  

 tildeling af udlandsstipendium er betinget af, at studieafgiften er betalt  

 til  

 uddannelsesinstitutionen i udlandet.
 Stk. 3.  

  

 For uddannelser  

 på kandidatniveau og studieophold, der har længere varighed end ét år, er den  

 endelige tildeling af udlandsstipendium for det andet år af  

 uddannelsesperioden  

 tillige betinget af  

 den  

 uddannelsessøgendes studiemæssige  

 fremdrift i udlandet.
 Stk. 4.  

  

 Foreløbigt  

 udlandsstipendium, der ikke kan tildeles endeligt, kræves tilbagebetalt efter  

 §  

 31 og regler fastsat i medfør heraf.
 Stk. 5.  

  

 Undervisningsministeren  

 kan fastsætte nærmere regler om betingelserne for den endelige tildeling af  

 udlandsstipendium.
 § 46 f.  

  

 Udlandsstipendium udbetales til den uddannelsessøgendes Nemkonto.  

 Undervisningsministeren kan fastsætte nærmere regler om udbetaling af  

 udlandsstipendium, herunder om udbetalingsterminer.
 § 46 g.  

  

 Styrelsen  

 kan hos offentlige myndigheder og institutioner samt private institutioner  

 indhente  

 oplysninger om den uddannelsessøgende, der er nødvendige for tildeling og  

 tilbagebetaling af udlandsstipendium.
 Stk. 2.  

  

 Styrelsen kan  

 til uddannelsesinstitutionerne og til andre offentlige myndigheder videregive  

 oplysninger om de uddannelsessøgende, der er nødvendige for vejledning og  

 afgørelse om udlandsstipendium.
Stk. 3.  

  

 Undervisningsministeren kan fastsætte regler om 1)  

 	  

 adgang til at  

 indhente oplysninger efter stk. 1 og 2 og kan herunder fastsætte, hvilke  

 oplysninger der skal gives i elektronisk form, 2)  

 	  

 indhold og udformning  

 af ansøgninger, 3)  

 	  

 ansøgningsfrister og 4)  

 	  

 krav til den uddannelsessøgendes  

 dokumentation for optagelse, forhåndsgodkendelse af merit, studieafgiften og  

 den studiemæssige fremdrift i udlandet.
 Stk. 4.  

  

 Den uddannelsessøgende  

 skal oplyse navn, adresse og personnummer ved ansøgning om udlandsstipendium  

 og  

 ved henvendelse i øvrigt i en sag til styrelsen og Økonomistyrelsen.
§ 46 h.  

  

 Styrelsen  

 træffer den endelige administrative afgørelse efter bestemmelserne i afsnit I  

 a, jf. dog § 46 c, stk. 3, 2. pkt.
Afgørelser, som styrelsen har truffet  

 efter  

 §  

 46 a, stk. 1, §  

 46 d, stk. 3, og § 46 e, stk. 3 og 4, og regler fastsat i medfør heraf, kan  

 dog  

 indbringes for Ankenævnet for Uddannelsesstøtten efter bestemmelserne i § 46,  

 stk. 2 og 3.« § 2 Stk. 1.  

  

 Loven  

 træder i kraft den 1. juli 2007.
 Stk. 2.  

  

 Loven finder  

 anvendelse for studieophold og hele uddannelser på kandidatniveau i udlandet,  

 som den uddannelsessøgende påbegynder den 1. juli 2008 og senere.
§ 3 Loven gælder ikke for Færøerne  

 og Grønland.
Bemærkninger til lovforslaget Almindelige bemærkninger 1. Lovforslagets baggrund Lovforslaget  

 fremsættes som opfølgning på aftalen af 20. juni 2006 mellem regeringen og  

 Socialdemokraterne, Dansk Folkeparti og Det Radikale Venstre om fremtidens  

 velstand, velfærd og investeringer i fremtiden (velfærdsaftalen) og aftalen  

 af  

 2. november 2006 om udmøntning af globaliseringspuljen  opfølgning på  

 velfærdsaftalen.  

 Af aftaleteksten fremgår  

 :
I dag begrænses mange studerendes mulighed for at få  

 meritgivende kortere studieophold på en udenlandsk videregående  

 uddannelsesinstitution af kravet om ligevægt i udvekslingsordningerne.
Danske  

 studerende, som vil læse en del af deres danske uddannelse i udlandet,  

 finansierer derfor i visse tilfælde selv deltagerbetalingen.
Der etableres en  

 ny stipendieordning til studieophold i udlandet, der er fuldt meritgivende  

 som  

 en del af en dansk uddannelse.
Uddannelsernes kvalitet sikres ved kravet om,  

 at  

 studieopholdet skal forhåndsgodkendes som fuldt meritgivende af den  

 studerendes  

 danske uddannelsesinstitution.
Udlandsstipendiet skal gå til hel eller delvis dækning af  

 studieafgiften i udlandet og kan højst svare til taxametertilskuddet til  

 samme  

 uddannelsesforløb på en tilsvarende uddannelse i Danmark.
De studerende kan  

 samtidig få deres SU med.
 For studerende på en kort videregående uddannelse (KVU) kan  

 udlandsopholdet højst have en varighed på et år, mens en studerende på en  

 mellemlang videregående uddannelse (MVU) kan have et ophold på en udenlandsk  

 uddannelsesinstitution af en varighed på højst to år.
For studerende på universitetsuddannelserne kan stipendiet  

 opnås i maksimalt to år.
De to år kan anvendes enten på bacheloruddannelsen  

 eller på kandidatuddannelsen eller fordeles på de to uddannelser.
Hvis en studerende anvender de to år på at tage  

 kandidatuddannelse i udlandet, skal den udenlandske uddannelse være godkendt  

 af  

 en dansk myndighed.
Udmøntningen af godkendelsesproceduren drøftes med  

 Rektorkollegiet.
Udlandsstipendieordningen evalueres efter tre år, hvorefter  

 forligskredsen drøfter de indvundne erfaringer.
I evalueringen indgår, om  

 uddannelsesinstitutionernes bevillinger påvirkes på en sådan måde, at det  

 svækker kvaliteten af undervisningen. 2. Gældende regler om statens  

 uddannelsesstøtte (SU) til hele uddannelser i udlandet og studieophold som  

 led  

 i en dansk uddannelse Den danske uddannelsespolitik var i en lang periode præget af  

 et ønske om at være selvforsynende inden for alle uddannelsesområder.
I  

 slutningen af 1980erne opstod et behov for kandidater inden  

 for uddannelsesområder,  

 som ikke blev udbudt i Danmark.
På den baggrund blev der åbnet mulighed for  

 at  

 tildele SU til uddannelsessøgende i uddannelser, der ikke fandtes i Danmark.  

 Først i begyndelsen af 1990erne blev der mere generelt åbnet for SU til  

 hele  

 uddannelser i udlandet ud fra en uddannelsespolitisk betragtning om, at  

 internationalisering  

 bør fremmes gennem støttemulighederne.
Ved uddannelse i Norden gives SU efter samme regler som ved  

 uddannelse i Danmark.
Ved uddannelse i lande uden for Norden gives der som  

 udgangspunkt kun SU til videregående uddannelser.
Der gives stipendium og  

 eventuelt studielån i indtil 4 år samt slutlån i 12 måneder.
Er uddannelsen  

 normeret  

 til mere end 4 år, kan den uddannelsessøgende kun få stipendium og eventuelt  

 studielån til de sidste 4 år af uddannelsen.
SU gives til uddannelser i  

 udlandet, som er offentligt anerkendte i studielandet, som ville kunne blive  

 offentligt  

 anerkendte i Danmark, og som giver en erhvervskompetence, der umiddelbart kan  

 finde almindelig anvendelse i Danmark.
Studieophold i udlandet betragtes i SU-henseende derimod som en  

 del af den danske uddannelse.
Det har siden 1970erne været muligt at få  

 SU til  

 studieophold, der kunne indgå som en del af en dansk uddannelse.
Udgangspunktet i forbindelse med tildeling af støtte til hele  

 uddannelser i udlandet var, som nævnt ovenfor, oprindeligt at give støtte til  

 uddannelser, der ikke kunne tages i Danmark.
Denne tanke er bevaret i  

 begrænsningen  

 af det eksisterende supplerende stipendium som tilskud til dækning af  

 betaling  

 for undervisning.
Der kan således kun gives supplerende stipendium til en hel  

 uddannelse i udlandet, hvis uddannelsen skønnes at dække et særligt  

 erhvervsbehov i Danmark, og der ikke findes en uddannelse med samme  

 erhvervssigte  

 her.
Det supplerende stipendium gives således kun til et meget begrænset  

 antal  

 uddannelser i udlandet.
 De gældende regler om supplerende stipendium som tilskud til  

 dækning af betaling for undervisning og støtte til hele uddannelser i  

 udlandet  

 fremgår af § 4, § 7, stk. 5 og 6, og § 11 i SU-loven og § 6, stk. 8, og  

 kapitel  

 19 i SU-bekendtgørelsen nr. 349 af 20. april 2006, mens de gældende regler om  

 uddannelsesstøtte til studieophold i udlandet som en del af en dansk  

 uddannelse  

 fremgår af § 65 i SU-bekendtgørelsen.
I de nordiske lande er videregående uddannelser som  

 udgangspunkt gratis.
I det øvrige Europa betales højst en moderat  

 studieafgift  

 på offentlige uddannelsesinstitutioner, undtagen i England, hvor  

 studieafgiften  

 både på offentlige og private universiteter og colleges ligger væsentligt  

 over  

 gennemsnittet i det øvrige Europa.
I lande uden for Europa betales betydeligt  

 højere studieafgifter.
3. Lovforslagets indhold Med lovforslaget udvides uddannelsesstøtten med et  

 udlandsstipendium, der giver flere uddannelsessøgende fra Danmark økonomisk  

 mulighed for at tage et studieophold i udlandet som led i en dansk  

 videregående  

 uddannelse eller en hel uddannelse på kandidatniveau på en udenlandsk  

 uddannelsesinstitution.
Udlandsstipendiet er som udgangspunkt skattefrit.  

 Hvis  

 udlandsstipendium og legater fra anden side overstiger den studerendes  

 faktiske  

 betaling for studieafgiften, vil den studerende være skattepligtig af det  

 overskydende beløb.
Da ordningen kun omfatter uddannelsessøgende, der er  

 studerende ved videregående uddannelser, benævnes de uddannelsessøgende lige  

 som i ovennævnte aftaletekst i det følgende som studerende.
Ordningen vil  

 betyde,  

 at de studerende kan tage såvel uddannelsesstøtte til dækning af  

 leveomkostninger (SU) som en særlig, øremærket uddannelsesstøtte  

 (udlandsstipendium) med til hel eller delvis finansiering af studieafgift til  

 studieopholdet eller uddannelsen på kandidatniveau i udlandet.
Udlandsstipendiet gives til betaling af den faktiske  

 studieafgift i udlandet, men kan højst svare til statstilskuddet eller  

 bevillingen til den uddannelse i Danmark, som studieopholdet er en del af.  

 For  

 så vidt angår hele uddannelser på kandidatniveau i udlandet, kan  

 udlandsstipendiet højst svare til statstilskuddet til en tilsvarende  

 uddannelse  

 i Danmark.
Hvis betalingen er højere end det danske statstilskud eller  

 bevilling, skal den studerende selv skaffe finansiering for resten af  

 udgiften.
3.1. Ordningens udformning Det foreslås, at der kan gives i alt to års udlandsstipendium.  

 Udlandsstipendium kan bruges enten til studieophold som led i en dansk  

 uddannelse eller til en hel uddannelse på kandidatniveau i udlandet eller  

 fordeles  

 mellem disse.
Studerende ved uddannelser, der er udbudt efter bestemmelserne  

 i  

 lov om korte videregående uddannelser (erhvervsakademiuddannelser), kan dog  

 højst få udlandsstipendium i ét år.
Det er et krav for at give udlandsstipendium, at den studerende  

 opfylder betingelserne for at få SU efter de generelle regler, der gælder for  

 henholdsvis retten til SU til studieophold i udlandet og retten til SU til en  

 hel uddannelse i udlandet.
For hele uddannelser i udlandet på kandidatniveau  

 er  

 det en yderligere betingelse, at den studerende har et tilstrækkeligt antal  

 måneder med SU (stipendium eller slutlånsrater) tilbage til at gennemføre  

 uddannelsen i udlandet.
Den studerende har dog mulighed for at fravælge klip.
Udlandsstipendiet er efter forslaget ikke gjort afhængigt af  

 den studerendes indkomst.
Det betyder, at der ikke foretages reduktion i  

 udlandsstipendiet i forbindelse med indkomstkontrollen af SU.
En nedsættelse  

 af  

 udlandsstipendiet i forbindelse med indkomstkontrol for det enkelte støtteår  

 ville være uhensigtsmæssig, da udlandsstipendiet gives som tilskud til en  

 faktisk betaling af studieafgift.
Det foreslås, at udlandsstipendiet tildeles foreløbigt, når den  

 studerende opfylder betingelserne herfor.
Udlandsstipendiet tildeles således  

 forud med henblik på betaling af studieafgift.
Udlandsstipendiet tildeles først endeligt, når den studerende  

 ved kvittering eller lignende har dokumenteret, at studieafgiften til  

 studieopholdet eller uddannelsen på kandidatniveau er betalt til den  

 udenlandske uddannelsesinstitution.
Formålet er at sikre, at  

 udlandsstipendiet  

 er brugt efter hensigten.
For uddannelser på kandidatniveau og studieophold,  

 der har længere varighed end ét år, er den endelige tildeling af  

 udlandsstipendium  

 for det andet år af uddannelsesperioden ydermere betinget af den studerendes  

 studiemæssige fremdrift i udlandet.
 Udlandsstipendium, der ikke kan tildeles endeligt, kræves  

 tilbagebetalt på samme vilkår som SU, der ikke kan tildeles endeligt.
 Udgangspunktet for den foreslåede udmøntning af ordningen har  

 været et ønske om at give de studerende, som vælger at benytte muligheden for  

 et studieophold i udlandet, vilkår, som i størst muligt omfang svarer til de  

 vilkår, der gælder for studerende, der tager hele uddannelsen i Danmark.
Der foreslås derfor en ren stipendieordning, hvori der ikke  

 indgår elementer af lån eller krav om tilbagebetaling ved manglende fremdrift  

 og/eller merit for den gennemførte uddannelse.
Det betyder, at  

 udlandsstipendiet  

 tildeles forud med henblik på betaling af studieafgift.
 Det er hensigten at fastsætte regler om, at udlandsstipendium  

 normalt højst kan udbetales for ét år ad gangen.
3.1.1. Godkendelse af studieophold i udlandet  

 som led i en dansk videregående uddannelse som berettigende til  

 udlandsstipendium Retten til udlandsstipendium til studieophold i udlandet som  

 led i en dansk videregående uddannelse afhænger af retten til SU til  

 studieophold efter SU-bekendtgørelsens § 65. Heraf følger, at den studerende  

 skal have ret til SU efter de regler, der gælder for SU til uddannelse i  

 Danmark, samt at den danske uddannelses-institution har godkendt  

 studieopholdet  

 som led i den danske uddannelse.
Dette betyder, at studieopholdet skal give  

 fuld merit i den danske uddannelse.
For at kunne berettige til SU kræves  

 derfor, at studieopholdet kan forhåndsgodkendes af den danske  

 uddannelsesinstitution som fuldt meritgivende i den danske uddannelse, før  

 den  

 studerende påbegynder studieopholdet i udlandet.
Formålet er blandt andet at  

 sikre kvalitet og relevans af opholdet.
Den danske uddannelsesinstitution træffer afgørelsen om  

 forhåndsgodkendelse af merit.
Afgørelser om merit i uddannelser på  

 undervisningsministerens og kulturministerens områder kan indbringes for  

 Kvalifikationsnævnet, jf.  

 5 a  

 i lov om vurdering af udenlandske uddannelseskvalifikationer m.v., jf.  

 lovbekendtgørelse nr. 74 af 24. januar 2003, som ændret ved § 1, nr. 4, i  

 lovforslag nr.
L 97, vedtaget af Folketinget den 20. marts 2007 (Udvidelse af  

 kvalifikationsnævnets kompetence) (Folketingstidende 2001-02, 2. samling:  

 Folke-tingets forhandlinger spalte 4885, 6712 og 7041, tillæg A spalte 4504,  

 tillæg B spalte 933, tillæg C spalte 495  lov nr. 415 af 6, juni 2003).  

 Afgørelser om merit, herunder om forhåndsmerit i uddannelser på ministeren  

 for  

 videnskab, teknologi og udviklings område kan indbringes for universitære  

 klageorganer, jf. lovforslag nr.
L 140, fremsat af ministeren for videnskab,  

 teknologi og udvikling den 31. januar 2007. Afgørelser om meritgodkendelse af  

 uddannelser på økonomi- og erhvervsministerens område træffes af  

 Søfarts-styrelsen,  

 hvis der er tale om merit for fag, der er bestået i udlandet.
Uddannelsesinstitutioner, der er bemyndiget til at træffe  

 afgørelse om retten til SU, træffer selv afgørelse om retten til  

 udlandsstipendium.
Styrelsen træffer afgørelse om retten til SU til  

 uddannelse  

 på uddannelsesinstitutioner, der ikke er bemyndiget, jf. § 42 i SU-loven og §  

 71, stk. 1, i SU-bekendtgørelsen om uddannelsesstedernes administration af  

 SU.  

 Styrelsen træffer desuden afgørelse om ligestilling af udenlandske  

 statsborgere  

 med danske statsborgere i støttemæssig henseende, jf. kapitel 20 (særlige  

 bestemmer for uddannelsessøgende, der ikke er danske statsborgere) i  

 SU-bekendtgørelsen.
3.1.2. Godkendelse af hele uddannelser i udlandet  

 på kandidatniveau som berettigende til udlandsstipendium Relevans og kvalitet af de korte studieophold i udlandet sikres  

 ved, at studieopholdet skal forhåndsgodkendes som fuldt meritgivende af den  

 studerendes danske uddannelsesinstitution, jf. ovenfor.
Det er hensigten, at  

 relevans og kvalitet af uddannelser i udlandet sikres ved en dansk myndigheds  

 godkendelse.
Som oven for nævnt foreslås retten til udlandsstipendium  

 knyttet til retten til SU.
En studerende skal derfor for at være berettiget  

 til  

 udlandsstipendium til en hel uddannelse i udlandet på kandidatniveau opfylde  

 betingelserne for at få SU til uddannelse i udlandet.
Det er således en  

 betingelse, at den udenlandske uddannelse og uddannelsesinstitution er  

 offentligt anerkendt i studielandet, at uddannelsen giver en  

 erhvervskompetence,  

 der umiddelbart kan finde almindelig anvendelse i Danmark, samt at  

 uddannelsen  

 og uddannelsesinstitutionen er af en sådan art, at den ville kunne offentligt  

 anerkendes i Danmark.
Heri ligger, at universitetsuddannelser skal leve op  

 til  

 de akademiske og videnskabelige standarder, der gælder for højere uddannelser  

 i  

 Danmark.
Disse uddannelser reguleres af universitetsloven, der indeholder et  

 grundlæggende krav om forskningsfrihed.
Det foreslås, at undervisningsministeren bemyndiges til efter  

 forhandling med ministeren for videnskab, teknologi og udvikling og  

 kulturministeren at fastsætte regler om, at godkendelse af den konkrete  

 uddannelse sker ud fra en til ordningen knyttet oversigt over universiteter  

 m.fl (positivliste), som har samarbejdsaftaler om udveksling af studerende  

 med  

 et dansk universitet eller en dansk professionshøjskole.
Godkendelser vil i  

 disse tilfælde knytte sig til det udenlandske uddannelsesmiljø (enkelte  

 uddannelser, uddannelser under institutter/fakulteter eller alle uddannelser  

 på  

 en institution), som aftalerne dækker.
Herudover vil et antal internationalt  

 anerkendte universiteter, der ikke har samarbejdsaftaler med danske  

 universiteter, blive optaget på listen.
Optagelsen sker på grundlag af  

 internationalt anerkendte rankinglister, som f.eks THES (Times Higher  

 Education  

 Supplement). Videnskabsministeren bidrager til positivlisten på grundlag af  

 oplysninger fra universiteterne.
Hvis en studerende ønsker at få  

 udlandsstipendium til en uddannelse ved et universitetsmiljø, som ikke er på  

 positivlisten,  

 skal den studerende henvende sig til det universitet, eventuelt den  

 professionshøjskole,  

 som vedkommende er bachelor fra.
Institutionen foretager en faglig vurdering,  

 af  

 hvorvidt det udenlandske universitet har en sådan faglig kvalitet, at den  

 danske institution kunne have en samarbejdsaftale med den pågældende  

 udenlandske  

 institution.
Denne vurdering lægges til grund for afgørelsen af, hvorvidt det  

 pågældende udenlandske universitetsmiljø kan optages på positivlisten.
 Det er hensigten, at de danske universiteter skal vejlede de  

 studerende om kvaliteten af uddannelserne i udlandet.
Det foreslås at bemyndige undervisningsministeren til efter  

 forhandling med ministeren for videnskab, teknologi og udvikling og  

 kulturministeren tillige at udarbejde en oversigt  en negativliste  

  over  

 uddannelser, som ikke kan udløse udlandsstipendier på institutioner, der  

 ellers  

 er omfattet af positivlisten.
På denne over-sigt kan fx optages uddannelser,  

 hvor der fra centralt hold er fastsat maksimale optagelsestal i Danmark.  

 Dette  

 er begrundet i et ønske om, at der tages særlige forholdsregler for at  

 begrænse  

 kandidatproduktionen i udlandet for de uddannelser i Danmark, hvor der fra  

 centralt hold sættes grænser for antallet af optagne studerende begrundet i  

 et  

 snævert arbejdsmarked og stor arbejdsløshed.
Der er alene tænkt på  

 uddannelser,  

 som kulturministeren fastsætter regler om.
 Det er hensigten, at undervisningsministeren efter forhandling  

 med ministeren for videnskab, teknologi og udvikling og kulturministeren  

 varetager  

 den overordnede styring af ordningen gennem fastlæggelse af over-sigter over  

 institutioner og uddannelser, der kan være berettigende til  

 udlandsstipendium.
4. Økonomiske og administrative konsekvenser  

 for det offentlige Der er en mangeårig tradition for, at unge danskere søger til  

 udlandet under hele eller en del af deres videregående uddannelse.
Staten  

 yder  

 SU til leveomkostninger efter allerede gældende regler, mens det er op til  

 den  

 studerende selv at dække eventuelle studieafgifter og øvrige omkostninger ved  

 udlandsopholdet.
Studie-afgiften bortfalder dog i det omfang, studieopholdet  

 er  

 omfattet af en udvekslingsaftale mellem den udenlandske og den danske  

 uddannelsesinstitution, idet staten til gengæld betaler for den studerende  

 fra  

 udlandet.
Den nye ordning med etablering af udlandsstipendier til hel  

 eller delvis dækning af studieafgifter i udlandet øger støtten til   

 	  

 studerende, der er  

 optaget på hele uddannelser på kandidatniveau i udlandet og   

 	  

 studerende, der er  

 optaget på danske uddannelser, som ønsker studieophold uden for de indgåede  

 udvekslingsaftaler.
 Herved får flere studerende bedre mulighed for uddannelse på  

 udenlandske institutioner, som kan have høje studieafgifter, der kan være  

 vanskelige at finansiere af private midler.
I 2005 var der knap 1000 SU-modtagere svarende til 680  

 årsstuderende under (hel) uddannelse på kandidatniveau i udlandet.
Ca. 200  

 SU-modtagere svarende til ca. 140 årsstuderende har valgt at studere på de  

 ovennævnte internationalt anerkendte universiteter af meget høj kvalitet, som  

 kan forventes omfattet af en positivliste på ca. 100 institutioner.
Herfra  

 skal  

 dog trækkes studerende ved etårige masteruddannelser, svarende til mellem 60  

 og  

 120 ECTS-point, som ofte forekommer i lande med angelsaksisk  

 uddannelsestradition.  

 En stor del af de studerende, der læser ved internationalt anerkendte  

 universiteter i udlandet pt. har valgt at uddanne sig i disse lande.
Disse  

 studerende vil med denne ordning fremover ikke være berettiget til  

 udlandsstipendium,  

 men alene til SU i udlandet.
Knap 100 af de 140 årsstuderende fra de  

 ovennævnte  

 internationalt anerkendte universiteter, som var under uddannelse uden for  

 Norden, har hidtil betalt selv, men vil fremover være berettiget til  

 udlandsstipendium på gennemsnitligt 55.000 kr. (2007-niveau) pr.  

 årsstuderende.  

 Opgjort i merudgifter vil denne såkaldte dødvægt for disse studerende udgøre  

 ca. 1 mio. kr. i 2008, ca. 4 mio. kr. i 2009 og ca. 5 mio. kr. i 2010, når  

 ordningen er fuldt implementeret.
Ordningen indebærer, at flere studerende  

 fremover  

 vil søge optagelse på de ovennævnte internationalt anerkendte universiteter,  

 men her er den internationale konkurrence om pladserne hård.
Der forventes et  

 årligt optag på i størrelsesordenen 150 studerende svarende til en bestand på  

 ca. 300 årsstuderende i ligevægt, og at de, som selv betalte studieafgifter,  

 vil udgøre omkring en tredjedel heraf.
En række af disse internationalt anerkendte universiteter har  

 samarbejdsaftaler med danske universiteter, men der findes endnu ikke samlede  

 oplysninger om omfanget af udvekslingsaftaler mellem danske universiteter og  

 udenlandske uddannelsesinstitutioner, hvorfor oversigten over  

 aktivitetsskønnet  

 over uddannelser på kandidatniveau alene knytter sig til de disse  

 højtrangerede  

 universiteter.
Hertil kommer, at aktivitetsskønnet omfatter uddannelser på  

 kandidatniveau uanset længde.
I 2005 var der ca. 3.500 SU-modtagere, der svarer til ca. 2.400  

 årsstuderende, på studieophold i udlandet.
Der findes ikke oplysninger om,  

 hvorvidt de selv betalte studieafgifter eller var dækket af  

 udvekslingsordninger.  

 Det er derfor særdeles vanskeligt at skønne over det fremtidige træk på  

 udlandsstipendier og den heri indeholdte dødvægt.
Det vurderes, at ordningen  

 vil udløse udlandsstipendier til ca. 400 årsstuderende i efteråret 2008  

 voksende til mindst 1.000 årsstuderende i løbet af et par år, og at de, som  

 selv ville have betalt studieafgifter, vil udgøre omkring 15-20 pct. heraf.  

 Udlandsstipendiets størrelse vil afhænge af de  ofte dyre   

 studieafgifter på  

 de efterspurgte institutioner og især af taxametertilskuddet til de  

 uddannelser, som de studerende ikke finder dækket tilstrækkeligt ind gennem  

 udvekslingsaftaler.  

 Der er forudsat en gennemsnits-takst på 55.000 kr. pr. årsstuderende.
Stipendieudgifter ud over dødvægten forudsættes i princippet  

 kompenseret gennem sparede taxametertilskud til tilsvarende uddannelser i  

 Danmark.
Forudbetaling af udlandsstipendier svarende til den af institutionen  

 meddelte forhåndsmerit må dog forudses at indebære et tab, idet en del af de  

 studerende på studieophold i udlandet erfaringsmæssigt kun gennemfører dele  

 af  

 de uddannelsesmoduler, som der er givet forhåndsmerit til.
Staten må derfor  

 betale dobbelt for de dele af studieopholdene i udlandet, som ikke giver  

 endelig merit, hvilket skønnes at indebære merudgifter i størrelsesordenen 30  

 pct. af de bagudbetalte taxametertilskud eller ca. 1,1 mio. kr. i 2010, 5,2  

 mio. kr. i 2011 og 12,3 mio. i 2012, stigende til 18,0 mio. i 2015.
Administration af den nye ordning kræver engangsudgifter til  

 IT-udvikling.
Det skal bl.a. sikres, at den enkelte studerendes forbrug af  

 udlandsstipendier ikke overskrider de tidsmæssige rammer i lovforslaget,  

 herunder  

 den samlede ramme på to studieår.
Etableringsudgifterne til  

 IT-understøttelsen  

 af ordningen vurderes at udgøre ca. 2,0 mio. kr.
Der vil være driftsudgifter til information og vejledning til  

 de studerende og til understøttelse af uddannelsesinstitutionernes  

 administration samt til at administrere udlandsstipendieordningen   

 herunder  

 til at behandle ansøgninger og fastsætte, hvilken taxametersats der skal  

 udbetales efter.
Endvidere vil der være driftsudgifter til administration af  

 SU  

 som følge af den forventede øgede udrejse - herunder til sagsbehandling om  

 godkendelse af uddannelser i udlandet som er berettigende til SU, og  

 behandling  

 af ændringsansøgninger.
Endelig vil der være udgifter til den statistiske overvågning  

 og evaluering af administrationen af ordningerne og deres uddannelsesmæssige  

 effekt.
De samlede årlige driftsudgifter anslås til 1,6 mio. kr., hvoraf løn  

 udgør 1,1 mio. kr. og øvrig drift 0,5 mio. kr.
 De samlede udgifter til ordningerne finansieres dels af de  

 afsatte globaliseringsmidler i 2008 og 2009 på hhv. 12,0 og 15,0 mio. kr.,  

 dels  

 af en automatisk nedgang i antallet af udbetalte taxametertilskud til  

 universiteter  

 m.fl. på ca. 16,0 mio. kr. i 2008 og 47,6 mio. kr. i 2009. Denne nedgang i  

 aktiviteten på ordinære videregående uddannelser skyldes, at noget af  

 studieaktiviteten som følge af ordningen foregår i udlandet i stedet for at  

 finde sted ved de danske institutioner.
Nedenstående tabel belyser konsekvenserne af en fuld indkøring  

 af ordningen i henhold til dette lovforslag.
Den politiske aftale om  

 udlandsstipendier og de dertil afsatte bevillinger omfatter kun 2008 og 2009.  

 Der vil i forbindelse med den fortsatte udmøntning af globaliseringspuljen  

 skulle tages stilling til eventuelle justeringer af ordningerne samt til de  

 ufinansierede administrationsudgifter for årene 2010 og fremover, hvor  

 nedenstående overslag kun er foreløbige.
Selvom ordningen vil blive udfaset efter 2009, vil den medføre  

 merudgifter flere år fremover.
Med den valgte model skal aftalepartierne  

 dermed  

 også være indstillet på at lade globaliseringspuljen finansiere  

 omkostningerne  

 hertil eller fremskaffe alternativ finansiering.
 Aktivitetsskøn:
2008 2009 2010 2011 2012 2013 2014 2015 Aktivitet (antal årsstuderende) Uddannelser på kandidatniveau (omfatter kun de 100  

 universiteter på ovennævnte positivliste) 60 200 300 300 300 300 300 300 - Heraf dødvægt 24 71 93 93 93 93 93 93 Studieophold 400 900 1000 1000 1000 1000 1000 1000 - Heraf dødvægt 145 173 182 182 182 182 182 182 Udgifter finansieret af overførte uforbrugte taxameterstyrede  

 bevillinger Stipendieudgifter  

 (uden dødvægt)  

 (mio. kr.) 16,0 47,6 56,5 56,5 56,5 56,5 56,5 56,5 - Heraf uddannelser på kandidatniveau (omfatter kun de  

 100 universiteter på ovennævnte positivliste) 2,0 7,1 11,5 11,5 11,5 11,5 11,5 11,5 - Heraf studieophold 14,0 40,5 45,0 45,0 45,0 45,0 45,0 45,0 Udgifter finansieret af globaliseringspuljen i år 2008  

 og 2009 Stipendieudgifter  dødvægt  

 (mio. kr.) 9,3 13,4 15,0 15,0 15,0 15,0 15,0 15,0 - Heraf uddannelser på kandidatniveau (omfatter kun de  

 100 universiteter på ovennævnte positivliste) 1,3 3,9 5,0 5,0 5,0 5,0 5,0 5,0 - Heraf studieophold 8,0 9,5 10,0 10,0 10,0 10,0 10,0 10,0 Administration  

 (mio.  

 kr.) 2,7 1,6 1,6 1,6 1,6 1,6 1,6 1,6 Finansiering fra globaliseringspuljen, samt finansieringsbehovet  

 i 2010-2012  

 (mio. kr.) 12,0 15,0 16,6 16,6 16,6 16,6 16,6 16,6 Merudgift ved tab af ECTS-point - - 1,1 5,2 12,3 15,8 17,6 18,0 Udgifter i alt 12,0 15,0 17,7 21,8 28,9 32,4 34,2 34,6 5. Økonomiske og administrative konsekvenser  

 for erhvervslivet Lovforslaget har ingen økonomiske og administrative  

 konsekvenser for erhvervslivet.
6. Administrative konsekvenser for borgerne Lovforslaget har ingen administrative konsekvenser for  

 borgerne.
7. Miljømæssige konsekvenser Lovforslaget har ingen miljømæssige konsekvenser.
8. Forholdet til EU-retten Lovforslaget indeholder ikke EU-retlige aspekter.
9. Lovovervågning Det følger af aftalen  

 af 2. november 2006 om udmøntning af globaliseringspuljen, at  

 udlandsstipendieordningen evalueres efter tre år.
Den foreslåede ændring af  

 SU-loven vil derfor blive omfattet af lovovervågning.
Som led i denne  

 overvågning vil Undervisningsministeriet sammen med Ministeriet for  

 Videnskab,  

 Teknologi og Udvikling i folketingsåret 2011-2012 gennemføre en undersøgelse  

 med det formål blandt andet at vurdere, om uddannelsesinstitutionernes  

 bevillinger påvirkes på en sådan måde, at det svækker kvaliteten af  

 undervisningen,  

 samt erfaringer med ordningen, herunder fx anvendelsen af positiv- og  

 negativlister.
 Den faktiske studieaktivitet følges løbende, og der vil på baggrund  

 af den faktiske studieaktivitet, som er omfattet af ordningen, ske en samlet  

 vurdering af de økonomiske konsekvenser, herunder konsekvenser for  

 universiteterne, af lovforslaget i 2009.
15 måneder efter lovens ikrafttræden udarbejdes en status for  

 ordningen.
På den baggrund indkaldes forligskredsen specielt med henblik på  

 en  

 drøftelse af ordningens konsekvenser for universiteternes økonomi.
Drøftelsen  

 vil i den forbindelse inddrage søgemønstre, merit m.v. i ordningens første år  

 og optaget i ordningens andet år.
10. Høring Lovforslaget har været i høring hos følgende myndigheder, organisationer  

 m.v.:
 Akademikernes Centralorganisation (AC), Bestyrelsesforeningen  

 for Social og Sundhedsskoler (B-SOSU), Børne- og Ungdomspædagogernes  

 Landsforening (BUPL), C3, CIRIUS, CVU-Bestyrelsesforening,  

 CVU-Rektorkollegiet,  

 Danmarks Erhvervspædagogiske Læreruddannelse, Danmarks Erhvervsskoleforening,  

 Danmarks Evalueringsinstitut, Danmarks Forvaltningshøjskole, Danmarks  

 Journalisthøjskole, Dansk Jurist- og Økonomforbund (DJØF), Danmarks  

 Konservative Studerende, Danmarks Liberale Studerende, Danmarks  

 Lærerforening,  

 Dansk Arbejdsgiverforening (DA), Dansk Byggeri; Dansk erhverv, Dansk Handel  

 og  

 Service (DHS), Dansk Industri (DI), Dansk Magisterforening, Dansk Metal,  

 Dansk  

 Teknisk Lærerforbund, Danske Landbrugsskoler, Danske Regioner, Danske  

 Studerendes Fællesråd, Datatilsynet, Den Grafiske Højskole, Ergoterapeuternes  

 Rektorforsamling, Erhvervsakademirådet, Erhvervsskoleledere i Danmark,  

 Erhvervsskolernes Bestyrelsesforening, Erhvervsskolernes Elevorganisation,  

 Forbundet af Offentlige Ansatte (FOA), Foreningen af Skoleledere ved de  

 tekniske skoler (FS), Foreningen af Universitets- og  

 Handelshøjskolestuderende,  

 Foreningen for Frie Samarbejdende MVU-institutioner, Frederiksberg Kommune,  

 Funktionærernes og Tjenestemændenes Fællesråd (FTF), Gymnasiernes  

 Bestyrelsesforening, Handel, Transport og Serviceerhvervene (HTS-A),  

 Handelsskolernes Bestyrelsesforening, HK/Kommunal, HK/Stat,  

 Interesseorganisationen for handelsskolernes ledere (HFI),  

 Jordemoderuddannelsens Rektorforening, Kommunernes Landsforening,  

 Kulturministeriets Rektorer, Københavns Kommune, Landsorganisationen i  

 Danmark  

 (LO), Lærerseminariernes og pædagogseminariernes bestyrelsesforeninger,  

 Lærerseminariernes Rektorforsamling, Lærerstuderendes Landskreds, MVU-rådet,  

 Nævnet om Støtteberettigende Uddannelser i Udlandet, Pædagogseminariernes  

 Rektorforsamling, Pædagogstuderendes Landssammenslutning,  

 Radiografuddannelsens  

 Rektorforsamling, Rektorforsamling for bioanalytikeruddannelser,  

 Rektorforsamlingen for de Sociale Højskoler, Rektorforsamlingen for  

 Sygeplejerskeuddannelsen, Rektorforsamlingen for Teknika, Rektorforsamlingen  

 ved håndarbejdsseminarierne, Rektorkollegiet, Rigsrevisionen,  

 Sammenslutningen  

 af ledere ved skolerne for de grundlæggende social- og sundhedsuddannelser,  

 Studierådet for Ingeniørstuderende i Danmark, Suhr's Seminarium, SU-rådet,  

 Sygeplejestuderendes Landssammenslutning og VUC Bestyrelsesforening.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Sparede taxametertilskud på ca. 16,0 mio. kr. vedr.  

 aktivitet i år 2008, ca. 47,6 mio. kr. vedr. aktivitet i år 2009 (omfatter  

 kun studieophold og uddannelser på de 100 universiteter på ovennævnte  

 positivliste).
 En udgift til udlandsstipendier på ca. 25,3 mio. kr. i  

 år 2008 og 61,0 mio. kr. i år 2009 (omfatter kun studieophold og uddannelser  

 på de 100 universiteter på ovennævnte positivliste).
Administrative konsekvenser for stat, kommuner og  

 regioner Ingen Administration af den nye ordning kræver engangsudgifter  

 til IT-udvikling på 1,3 mio. kr. i øvrig drift i 2007 og 0,7 mio. kr. i øvrig  

 drift 2008.
Administrationen af ordningerne skønnes at indebære  

 driftsudgifter på 0,7 mio. kr. i 2008, hvoraf løn udgør 0,6 mio. kr.
I 2009  

 og herefter skønnes driftsudgifterne at udgøre 1,6 mio. kr., hvoraf løn udgør  

 1,1 mio. kr.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 SU-lovens afsnit I regulerer uddannelsesstøtte til uddannelse  

 indtil kandidatgrad eller magisterkonferensgrad (SU), mens afsnit II  

 regulerer  

 uddannelsesstøtte til ph.d.-studiet inden opnåelse af kandidatgrad.
Med det  

 foreslåede nye afsnit I a udvides uddannelsesstøtten med en særlig, øremærket  

 form for uddannelsesstøtte, nemlig et udlandsstipendium på indtil to år til  

 studieophold i udlandet som led i en dansk videregående uddannelse eller til  

 en  

 hel uddannelse på kandidatniveau i udlandet.
Den foreslåede ændring af § 1 er  

 en konsekvens heraf.
Til nr. 2 Ændringen er en redaktionel ændring som følge af indførelsen af  

 Nemkonto ved lov nr. 1203 af 27. december 2003 om offentlige betalinger m.v.
Til nr. 3 Til §  

 46 a Til stk. 1 Det foreslås, at studerende, der har ret til SU til  

 studieophold i udlandet som led i en dansk videregående uddannelse, vil kunne  

 få tilskud til betaling af studieafgiften til uddannelsesinstitutionen i  

 udlandet i form af et udlandsstipendium.
Betingelserne for ret til SU til  

 studieophold  

 i udlandet fremgår af SU-bekendtgørelsens § 65, der har hjemmel i lovens § 3,  

 stk. 6. Heraf følger, at den studerende skal have ret til SU til den danske  

 uddannelse, som den studerende er indskrevet på, og at den danske  

 uddannelsesinstitution har godkendt, at studieopholdet er en del af den  

 danske  

 uddannelse  i praksis, at den danske uddannelsesinstitution, før  

 studieopholdet  

 i udlandet påbegyndes, har godkendt, at studieopholdet vil være fuldt  

 meritgivende  

 i den danske uddannelse.
Retten til SU til den danske uddannelse, som den studerende er  

 indskrevet på, er betinget af, at den studerende opfylder betingelserne i  

 lovens § 2 og har klip eller slutlånsrater tilbage til uddannelsen, jf.  

 lovens  

 kapitel 5. Den studerende skal således opfylde blandt andet aldersbetingelsen  

 for SU, være dansk statsborger eller i støttemæssige henseende kunne  

 ligestilles hermed, må ikke være erklæret studieinaktiv eller modtage anden  

 offentlig støtte, der tilsigter at dække leveomkostningerne, og skal have  

 mindst ét klip eller én slutlånsrate tilbage til uddannelsen i Danmark.
Om  

 slutlån henvises til bemærkningerne til den foreslåede § 46 d, stk. 3.
 Har den studerende aldrig søgt om SU til den uddannelse i  

 Danmark, som studieopholdet er et led i, vil det være nødvendigt at indgive  

 ansøgning herom samtidig med ansøgningen om udlandsstipendium, for at  

 uddannelsesinstitutionen  

 eller styrelsen vil kunne afgøre, om den studerende har ret til SU. Ønsker  

 den  

 studerende ikke SU, er det muligt at fravælge støtten allerede i forbindelse  

 med ansøgningen.
Det foreslås, at studerende, der har ret til SU til en  

 videregående uddannelse på kandidatniveau i udlandet, ligeledes kan få  

 udlandsstipendium til en uddannelse af op til 2 års varighed.
En uddannelse  

 på  

 kandidatniveau skal som det er tilfældet i Danmark være normeret til 120  

 ECTS-point, for at kunne berettige til udlandsstipendium.
Baggrunden for  

 dette  

 er et ønske om, at understøtte Bologna-processens mål om en fælles europæisk  

 uddannelsesstruktur (3+2), hvilket også er kommet til udtryk i  

 universitetsloven.
Betingelserne for SU til uddannelser i udlandet fremgår af  

 lovens § 2, stk. 3, og § 4, stk. 1, samt SU-bekendtgørelsens §§ 53-64. Heraf  

 følger det blandt andet, at den studerende ud over de forannævnte almindelige  

 betingelser for at få SU, skal have haft sammenhængende ophold i Danmark i  

 mindst 2 år inden for de sidste 10 år forud for ansøgningstidspunktet, og at  

 styrelsen har godkendt, at uddannelsen i udlandet giver ret til  

 uddannelsesstøtte,  

 jf.
SU-bekendtgørelsen § 62, stk. 1.
Afgørelse om ret til SU træffes af styrelsen efter ansøgning  

 fra den studerende, jf. lovens § 2 og regler fastsat i medfør heraf.
Efter  

 lovens § 42 kan undervisningsministeren dog bestemme, at de afgørelser, som  

 styrelsen  

 kan træffe, helt eller delvist henlægges til uddannelsesinstitutionerne.
En  

 lang række uddannelsesinstitutioner med videregående uddannelser er  

 bemyndiget  

 til at træffe afgørelse om ret til SU for studerende, der er indskrevet på  

 uddannelsesinstitutionen.
Disse uddannelsesinstitutioner vil således også  

 være  

 bemyndiget til at træffe afgørelse om, hvorvidt en studerende opfylder  

 betingelserne i den foreslåede §  

 46 a,  

 stk. 1, nr. 1, om udlandsstipendium til studieophold, mens styrelsen i alle  

 tilfælde træffer afgørelse om, hvorvidt den studerende opfylder betingelserne  

 i  

 den foreslåede §  

 46 a,  

 stk. 1, nr. 2, om udlandsstipendium til en hel uddannelse på kandidatniveau.
Til stk. 2 Undervisningsministeren kan efter forhandling med ministeren  

 for videnskab, teknologi og udvikling og kulturministeren fastsætte regler  

 om,  

 hvilke uddannelser i udlandet på kandidatniveau der kan gives  

 udlandsstipendium  

 til.
Det er hensigten blandt andet at fastsætte regler om, at uddannelser på  

 de  

 udenlandske uddannelsesinstitutioner, der fremgår af en offentliggjort  

 positivliste,  

 kan udløse ret til udlandsstipendium som tilskud til betaling af  

 studieafgiften,  

 jf. i øvrigt de almindelige bemærkninger afsnit 3.1.2.
Til stk. 3 Det foreslås, at studieophold som led i uddannelser under  

 kulturministerens og økonomi- og erhvervsministerens områder kun omfattes af  

 udlandsstipendieordningen efter aftale mellem undervisningsministeren og  

 kulturministeren  

 eller økonomi- og erhvervsministeren.
På kulturministerens  

 område er perioden 2007-2010 omfattet af en flerårsaftale, som fastlægger  

 aktivitets-  

 og ressourceniveauet for hver enkelt institution.
For så vidt angår de korte  

 studieophold er der i flerårsaftalen særlig fokus på de gensidige  

 udvekslingsaftaler, som skal bidrage til at internationalisere de danske  

 uddannelser.  

 Kulturministeren ønsker derfor at have mulighed for at afvente evalueringen  

 af  

 udlandsstipendieordningen med henblik på at vurdere ordningens betydning for  

 udvekslingsaftalerne.
På den baggrund kan udlandsstipendieordningen indgå i  

 forhandlingerne om institutionernes aktivitets- og ressourceniveau i  

 forbindelse  

 med en ny flerårsaftaleperiode.
Til § 46 b Til stk. 1 Det foreslås, at udlandsstipendiet højst kan gives i to år i en  

 uddannelsesperiode, der svarer til 120 ECTS-point (European Credit Transfer  

 System), hvor 30 point svarer til ét semester.
Studerende ved uddannelser i  

 Danmark, der er udbudt efter bestemmelserne i lov om korte videregående  

 uddannelser (erhvervsakademiuddannelser), kan dog højst få udlandsstipendium  

 i  

 ét år i en periode, der svarer til 60 ECTS-point, til meritgivende  

 studieophold  

 på en uddannelsesinstitution i udlandet, jf. den foreslåede § 46 c.
Til stk. 2 Det forslås, at den studerende selv kan vælge, om de to år med  

 udlandsstipendium skal bruges til studieophold i udlandet eller til  

 uddannelse  

 på kandidatniveau i udlandet.
Har den studerende således valgt at benytte  

 udlandsstipendium svarende til ét semester eller 30 ECTS-point i forbindelse  

 med et studieophold som led i en dansk videregående uddannelse, har den  

 studerende kun mulighed for at få udlandsstipendium til tre semestre eller 90  

 ECTS-point af en hel uddannelse på kandidatniveau i udlandet.
Til § 46 c Til stk. 1 Der foreslås, at udlandsstipendiet som tilskud til betaling af  

 studieafgiften ved studieophold i udlandet som led i en dansk videregående  

 uddannelse gives i en periode, der svarer til det antal ECTS-point, som  

 uddannelsesinstitutionen  

 på forhånd har godkendt som meritgivende i uddannelsen i Danmark, jf.  

 bemærkningerne til den foreslåede §  

 46 a,  

 stk. 1. Udlandsstipendiet kan dog højst gives i en periode på to år, jf.  

 bemærkningerne til den foreslåede bestemmelse i § 46 b.
Til stk. 2 Med bestemmelsen foreslås det, at udlandsstipendium som tilskud  

 til betaling af studieophold i udlandet som led i en dansk videregående  

 uddannelse  

 svarer til den faktiske studieafgift, som kræves for opholdet på den  

 udenlandske uddannelsesinstitution.
Dog kan udlandsstipendiet ikke overstige  

 det tilskud eller den bevilling, som den danske uddannelsesinstitution  

 modtager  

 fra staten for en studerende, der er optaget på uddannelsen.
 Til stk. 3.
Den foreslående bemyndigelse til at fastsætte regler om  

 opgørelsen af studieafgiften tænkes anvendt til at bestemme, at  

 udlandsstipendiet  

 alene skal dække de dele af studieafgiften, som statstilskuddet eller  

 bevillingen  

 dækker i Danmark.
Det vil sige, at betaling for bolig, forsikring m.v. ikke  

 medtages i den faktiske studieafgift.
Endvidere foreslås det, at  

 undervisningsministeren kan fastsætte regler om statstilskuddet eller  

 bevillingen og herunder bestemme, hvilke statstilskud eller eventuelt hvilke  

 dele af bevillingen der skal indgå i beregningen af udlandsstipendiet.
Det er  

 hensigten, at statstilskud til undervisning, fællesfunktioner og bygninger og  

 de tilsvarende bevillinger skal lægges til grund for beregningen af  

 udlandsstipendiet.
Det foreslås, at undervisningsministeren kan fastsætte  

 regler om, at uddannelsesinstitutionen træffer den endelige administrative  

 afgørelse om, hvilke statstilskud eller eventuelt hvilke dele af bevillingen  

 der skal indgå i beregningen af udlandsstipendiet.
Til § 46 d Til stk. 1 Udlandsstipendiet gives som tilskud til betaling af  

 studieafgift til hele uddannelser på kandidatniveau i udlandet Til stk. 2 Med bestemmelsen foreslås det, at udlandsstipendium som tilskud  

 til betaling af hele uddannelser på kandidatniveau i udlandet svarer til den  

 faktiske studieafgift, som kræves for opholdet på den udenlandske  

 uddannelsesinstitution.  

 Dog kan udlandsstipendiet ikke overstige det tilskud eller den bevilling, som  

 en  

 dansk uddannelsesinstitution modtager for en tilsvarende uddannelse.
Til stk. 3 Som det fremgår af lovens afsnit I har SU til videregående  

 uddannelser tre former, nemlig stipendium, studielån og slutlån.
Den  

 studerende  

 kan efter nærmere fastsatte vilkår få SU i studietiden, hvor SU beregnes og  

 udbetales med et beløb pr. kalendermåned.
Stipendium og studielån betegnes  

 samlet som månedlige klip og slutlån som månedlige slutlånsrater.
Et klip  

 skal  

 altid indeholde stipendium, men kan også omfatte studielån.
Den studerende  

 kan  

 fravælge klip for en eller flere måneder.
Der kan højst gives 70 klip  

 (rammen)  

 til videregående uddannelse.
Rammen kan dog udvides, hvis den studerende  

 opfylder betingelserne herfor.
Den studerende kan få slutlån i indtil 12  

 måneder inden for de sidste 12 måneder af uddannelsen, hvis den studerende  

 har  

 brugt alle de klip, der kan tildeles til uddannelsen.
Tildelingen sker på  

 grundlag af en vurdering af, om den studerende kan afslutte uddannelsen inden  

 for 12 måneder.
Slutlån forrentes, administreres og tilbagebetales på samme  

 vilkår  

 som studielån.
For at få ret til udlandsstipendium foreslås det fastsat som et  

 krav, at den studerende ved uddannelsens begyndelse har et antal klip eller  

 slutlånsrater til rådighed, der svarer til mindst 5 klip eller slutlånsrater  

 til  

 rådighed til uddannelsen for hver 30 ECTS-point, som perioden med  

 udlandsstipendium svarer til.
For at få ret til udlandsstipendium, fx til en  

 toårig uddannelse på kandidatniveau i udlandet (svarende til mindst 120  

 ECTS-point), er det således et krav, at den studerende har mindst 20 klip  

 eller  

 slutlånsrater til rådighed.
Hvis antallet af ECTS-point, som perioden med  

 udlandsstipendium svarer til, ikke umiddelbart er deleligt med 30, agtes der  

 afrundet til fordel for den studerende.
Kravet om, at den studerende skal  

 have  

 SU tilbage til uddannelsen i udlandet, er med til at sikre, at uddannelsen i  

 udlandet ikke bliver studietidsforlængende for den samlede bachelor- og  

 kandidatuddannelse, herunder at den studerende ikke tager en  

 kandidatuddannelse  

 i Danmark med fuld SU og herefter en ny kandidatuddannelse i udlandet med  

 udlandsstipendium.
Til stk. 4 Den foreslående bemyndigelse til at fastsætte regler om  

 opgørelsen af studieafgiften tænkes anvendt til at bestemme, at  

 udlandsstipendiet  

 alene skal dække de dele af studieafgiften, som statstilskuddet eller  

 bevillingen  

 til en tilsvarende uddannelse i Danmark dækker.
Det vil sige, at betaling for  

 bolig, forsikring m.v. ikke medtages i den faktiske studieafgift.
Endvidere  

 foreslås det, at undervisningsministeren kan fastsætte regler om tilskuddet  

 eller bevillingen, og herunder kan bestemme, hvilke statstilskud eller  

 eventuelt hvilke dele af bevillingen der skal indgå i beregningen af  

 udlandsstipendiet.  

 Det er hensigten, at tilskud til undervisning, fællesfunktioner og bygninger  

 og  

 de tilsvarende bevillinger skal lægges til grund for beregningen af  

 udlandsstipendiet Til § 46 e Til stk. 1 For at undgå misbrug af ordningen foreslås det, at udlandsstipendiet  

 tildeles foreløbigt, når den studerende opfylder betingelserne herfor, jf.  

 bemærkningerne til den foreslående §  

 46 a  

 og  for så vidt angår udlandsstipendium til en hel uddannelse på  

 kandidatniveau i udlandet  § 46 d, stk. 3.
Til stk. 2 Den endelige tildeling af udlandsstipendiet foreslås først at  

 ske, når den studerende ved kvittering eller lignende har dokumenteret, at  

 studieafgiften til studieopholdet eller uddannelsen på kandidatniveau er  

 betalt  

 til den udenlandske uddannelsesinstitution.
Til stk. 3 Som en yderligere betingelse, der kun gælder for uddannelser på  

 kandidatniveau og studieophold, der har længere varighed end ét år, forslås  

 det, at den endelige tildeling af udlandsstipendium for det andet år af  

 uddannelsesperioden  

 gøres betinget af  

 den studerendes  

 studiemæssige  

 fremdrift i udlandet.
Udlandsstipendium, der er udbetalt  

 for andet år af studieopholdet eller uddannelsen på kandidatniveau, betragtes  

 således som et en foreløbig udbetaling, indtil første år af studieopholdet  

 eller uddannelsen på kandidatniveau er bestået.
 Det er hensigten, at den danske uddannelsesinstitution, som har  

 vejledt den studerende, skal vurdere, om der foreligger tilstrækkelig  

 dokumentation for studiefremdrift og videresende denne information til  

 styrelsen.
Til stk. 4 Udlandsstipendium, der ikke kan tildeles endeligt, kræves tilbagebetalt  

 på samme vilkår som anden uddannelsesstøtte, der ikke kan tildeles endeligt,  

 jf. lovens § 31, og regler fastsat i medfør heraf.
Det betyder blandt andet,  

 at  

 udlandsstipendiet skal betales tilbage senest den 1. i den måned, der følger  

 to  

 måneder efter, at tilbagebetalingskravet er rejst. Økonomistyrelsen kan dog  

 bestemme en afdragsordning over en periode på højst tre år.
Det til enhver  

 tid  

 skyldige beløb, herunder misligholdt gæld, forrentes med en årlig rente, der  

 svarer til den, der følger af lov om renter ved forsinket betaling.
Renten  

 tilskrives månedligt.
Til stk. 5 Med den foreslående bemyndigelse for undervisningsministeren  

 til at fastsætte regler om betingelserne for den endelige tildeling af  

 udlandsstipendium er det hensigten blandt andet at fastsætte regler om  

 frister  

 for den studerendes indsendelse af dokumentation for betaling af  

 studieafgiften  

 og om krav til den studerendes studiefremdrift.
Til § 46 f Udlandsstipendium foreslås udbetalt til den studerendes  

 Nemkonto, jf. bemærkningerne til nr. 2.
Det foreslås endvidere, at undervisningsministeren kan  

 fastsætte nærmere regler om udbetalingen af udlandsstipendium, herunder om  

 udbetalingsterminer.
Det er hensigten blandt andet at fastsætte regler om, at  

 udlandsstipendium normalt højst kan udbetales for ét år ad gangen, og at  

 udlandsstipendium som udgangspunkt udbetales i terminer svarende til, hvornår  

 den konkrete uddannelsesinstitution i udlandet forlanger studieafgiften  

 betalt.  

 Forlanger uddannelsesinstitutionen i udlandet således studieafgiften betalt  

 inden starten af hvert semester, udbetales udlandsstipendiet halvårligt.
Til §  

 46 g Til stk. 1 Det foreslås, at styrelsen kan indhente oplysninger fra andre offentlige  

 myndigheder og institutioner samt private institutioner til brug for  

 afgørelse  

 om ret til udlandsstipendium.
Det drejer sig blandt andet om oplysninger om  

 forhåndsgodkendelse  

 af merit.
Til stk. 2 Uddannelsesinstitutionerne bistår efter lovens § 43 og regler  

 fastsat i medfør heraf styrelsen ved tildeling af SU.
Denne bistand består  

 blandt  

 andet i en pligt til at vejlede de studerende om SU.
Da udlandsstipendium  

 fungerer i samspil med SU og derfor også er omfattet af  

 uddannelsesinstitutionernes vejledningsforpligtelse, foreslås det, at  

 styrelsen  

 også kan videregive oplysninger om studerende til uddannelsesinstitutioner og  

 andre offentlige myndigheder, hvis oplysningerne er nødvendige for at sikre  

 en  

 korrekt vejledning om udlandsstipendium.
Der vil blandt andet blive tale om  

 at  

 videregive oplysninger om perioden for tildeling af udlandsstipendium.
Det er endvidere hensigten, at den studerende, der ønsker  

 udlandsstipendium til en uddannelse på kandidatniveau i udlandet, forud for,  

 at  

 ansøgningen indgives til styrelsen, henvender sig til en af de  

 uddannelsesinstitutioner,  

 der har samarbejdsaftale med den udenlandske uddannelsesinstitution inden for  

 det pågældende uddannelsesområde.
Hvis den udenlandske uddannelsesinstitution  

 ikke har en samarbejdsaftale, skal den studerende henvende sig til det  

 universitet eventuelt den professionshøjskole, som vedkommende er bachelor  

 fra.  

 Den danske udannelsesinstitution skal tilbyde den studerende vejledning om  

 kvaliteten af den uddannelse, den studerende ønsker udlandsstipendium til.  

 Det  

 er hensigten, at den danske uddannelsesinstitution, som den studerende  

 modtager  

 vejledning fra, skal udfylde en mentor-rolle for den studerende under dennes  

 uddannelse  

 på kandidatniveau i udlandet.
Til stk. 3 Med den foreslåede bemyndigelse er det hensigten at fastsætte  

 regler om adgang til at indhente oplysninger efter stk. 1 og 2 og herunder at  

 fastsætte, hvilke oplysninger der skal gives i elektronisk form, indhold og  

 udformning af ansøgninger, ansøgningsfrister og krav til den studerendes  

 dokumentation for optagelse, studieafgift og studiefremdrift.
Til stk. 4 Bestemmelsen, der svarer til lovens § 41, er nødvendig, dels  

 fordi tildeling af udlandsstipendium knytter sig til retten til SU, dels  

 fordi  

 udlandsstipendium, der ikke kan tildeles endeligt, tilbagebetales,  

 administreres og forrentes på samme måde som anden uddannelsesstøtte, der  

 ikke  

 kan tildeles endeligt, jf. lovens § 31 og regler fastsat i medfør heraf.
Det  

 er  

 således et krav, at modtagere af udlandsstipendium kan identificeres på samme  

 måde som SU-modtagere.
Til § 46 h Den foreslåede bestemmelse afskærer klageadgangen for de  

 afgørelser, som styrelsen træffer efter det foreslåede afsnit I a.
Dog kan  

 følgende afgørelser, som styrelsen træffer, indbringes for Ankenævnet for  

 Uddannelsesstøtte:
   

 	  

 Afgørelser om  

 hvorvidt den studerende har ret til SU til studieophold i udlandet efter  

 SU-bekendtgørelsens § 65 eller til en uddannelse på kandidatniveau efter  

 lovens  

 § 4, stk. 1, og regler fastsat i medfør heraf, jf. den foreslående §  

 46 a, stk. 1.
   

 	  

 Afgørelser om,  

 hvorvidt den studerende opfylder betingelsen om at skulle have et vist antal  

 stipendieklip  

 eller slutlånsrater til rådighed for at få ret til udlandsstipendium til en  

 hel  

 uddannelse på kandidatniveau, jf. den foreslående § 46 d, stk. 3.
   

 	  

 Afgørelser om  

 forrentning og tilbagebetaling af udlandsstipendium, der ikke kan tildeles  

 endeligt som følge af manglende dokumentation for betaling af studieafgiften  

 eller  

 på grund af manglende studiefremdrift, jf. § 46 e, stk. 3 og 4.
Til § 2 Til stk. 1 Loven foreslås at træde i kraft den 1. juli 2007.
Til stk. 2 Loven finder anvendelse for studerende, der begynder på et  

 studieophold i udlandet eller en uddannelse på kandidatniveau i udlandet den  

 1.  

 juli 2008 eller senere.
Til § 3 Det foreslås, at loven ikke gælder for Færøerne og Grønland,  

 der har egne støttesystemer for studerende ved færøske og grønlandske  

 uddannelsesinstitutioner.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om statens uddannelsesstøtte (  

 SU  

 -loven),  

 jf. lovbekendtgørelse nr. 628 af 23. juni 2005, som ændret ved § 1 i lov nr.  

 312 af 19. april 2006, § 21 i lov nr. 404 af 8. maj 2006 og § 8 i lov nr. 516  

 af 7. juni 2006, foretages følgende ændringer:
 § 1.  

  

 Uddannelsessøgende kan få statens uddannelsesstøtte (SU) til uddannelse  

 indtil kandidatgrad eller magisterkonferensgrad og til ph.d.-studium indtil  

 opnåelse af kandidatgrad.
 Stk. 2.  

  

 Uddannelsesaktiviteter efter lov om åben uddannelse (erhvervsrettet  

 voksenuddannelse)  

 m.v. og efter § 5 i lov om universiteter (universitetsloven) giver ikke  

 ret til uddannelsesstøtte.
 Stk. 3.  

  

 Uddannelsesstøtte til uddannelse indtil kandidatgrad eller  

 magisterkonferensgrad  

 administreres af Styrelsen for Statens Uddannelsesstøtte (styrelsen).
 Stk. 4.  

  

 Uddannelsesstøtte til ph.d.-studium administreres af den enkelte  

 stipendiegiver,  

 jf. § 48.
 1.  


  

 § 1, stk. 3,  

  

 ophæves, og i stedet indsættes:
 »  

 Stk. 3.  

  

 Uddannelsessøgende  

 kan få uddannelsesstøtte i form af udlandsstipendium til studieophold i  

 udlandet som led i en dansk videregående uddannelse eller til en hel  

 uddannelse  

 på kandidatniveau i udlandet, jf. afsnit I a.
Stk. 4.  

  

 Uddannelsesstøtte  

 til uddannelse indtil kandidatgrad eller magisterkonferensgrad samt  

 udlandsstipendium til studieophold i udlandet som led i en dansk videregående  

 uddannelse eller til en hel uddannelse på kandidatniveau i udlandet  

 administreres af Styrelsen for Statens Uddannelsesstøtte (styrelsen).« Stk. 4 bliver herefter stk. 5.
§ 12.  

  

 --- Stk. 2.  

  

 Uddannelsesstøtten udbetales forud i månedlige rater til støttemodtagerens  

 konto i et pengeinstitut i Danmark.
Første rate af studielån og slutlån  

 udbetales dog tidligst, når det underskrevne lånebevis eller lånebevis med  

 digital signatur eller anden sikker personidentifikation, jf. § 43 a,  

 stk. 1, er modtaget i styrelsen.
 2.  

  

 I  

  

 § 12, stk. 2, 1. pkt.,  

  

 ændres »konto i  

 et pengeinstitut i Danmark« til: »Nemkonto«.
