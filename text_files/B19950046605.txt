 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 produktionsgartner inden for et af følgende specialer:
Stk. 2.  Eleven vælger speciale ved indgåelse af  

 uddannelsesaftale med en virksomhed, der er godkendt til specialet.
Elever,  

 der vælger specialet planteskolegartner, handel, skal mindst have 1 års  

 praktik og højst have 1 år og 3 måneders praktik i en virksomhed, der er  

 godkendt til specialet.
 Stk. 3.  Eleven påbegynder senest specialet  

 planteskolegartner, produktion eller handel ved starten af praktikuddannelse  

 efter 3. skoleperiode.
 § 2.  Det faglige udvalg for uddannelsen er Det  

 faglige Fællesudvalg for Gartneri.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 3 år og 8 måneder.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på 20  

 uger.
Elever, der er fyldt 18 år, kan indlede uddannelsen med 2. skoleperiode  

 uden afkortning af den samlede uddannelsestid.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 5.  Elever, der er fyldt 25 år, kan indgå  

 uddannelsesaftale og gennemføre uddannelsen på mindst 1 år og højst 2 år,  

 hvis de har haft mindst 3 års fuldtidsbeskæftigelse eller tilsvarende  

 deltidsbeskæftigelse inden for det valgte speciale.
 Stk. 2.  Skolen kan dispensere fra alders- og  

 beskæftigelseskravet i stk.1, hvis den ud fra en samlet vurdering og efter  

 samråd med det faglige udvalg, eleven og praktikvirksomheden skønner, at  

 eleven har de fornødne forudsætninger for at gennemføre uddannelsesforløbet.
 Stk. 3.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen efter § 6, stk. 2, inden for den fastsatte  

 uddannelsestid, eventuelt efter fritagelse for dele af undervisningen, jf. §  

 9, stk. 2.
 Stk. 4.  Afgørelser efter § 5, jf. § 6, stk. 2, og § 9,  

 stk. 2, skal så vidt muligt være truffet før indgåelse af uddannelsesaftale.
§ 6.  Skoleundervisningen varer 60 uger inklusive 1.  

 skoleperiode.
For elever, der indgår uddannelsesaftale efter § 5, kan den  

 samlede skoleundervisning afkortes efter skolens bestemmelse, jf. § 9, stk.  

 2, jf. § 5, stk. 3. Skoleundervisning veksler med praktikuddannelse som vist  

 i figuren og som anført nedenfor:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Det faglige udvalg skal godkende fastsættelsen af  

 praktikperioder.
Fritagelse for dele af uddannelsen § 7.  Elever, der har gennemført 2. skoleperiode i  

 anlægsgartner- eller væksthusgartneruddannelsen, og som har erhvervet  

 traktorkørekort, er fritaget for 2. skoleperiode i  

 produktionsgartneruddannelsen.
 Stk. 2.  Elever, der har bestået færdselslovens  

 køreprøve til bil, kan fritages for prøven til traktorkørekort.
 Stk. 3.  En elev kan i øvrigt fritages for dele af  

 uddannelsen efter hovedbekendtgørelsen.
Uddannelsens mål og indhold § 8.  Den uddannede produktionsgartner kan i  

 overensstemmelse med gældende forskrifter og sikkerheds- og miljøbestemmelser  

 selvstændigt efter instruktion på en faglig korrekt måde udføre alle de  

 arbejdsprocesser, der normalt forekommer inden for produktionsgartnerområdet.
 Stk. 2.  Den uddannede med specialet  

planteskolegartner, produktion kan redegøre for og udføre de vigtigste  

 arbejdsprocesser inden for planteskoledrift.
 Stk. 3.  Den uddannede med specialet  

planteskolegartner, handel kan redegøre for og udføre de vigtigste  

 arbejdsprocesser inden for handel med planteskoleplanter.
 Stk. 4.  Den uddannede med specialet  

frilandsgartner kan redegøre for og udføre de vigtigste  

 arbejdsprocesser inden for frilandsplanter og frilandsteknik.
 Stk. 5.  Den uddannede med specialet frugt- og  

 bæravler kan redegøre for og udføre de vigtigste arbejdsprocesser inden  

 for plantagedrift.
Skoleundervisningen § 9.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på Stk. 2.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. § 10, kan fraviges i fornødent omfang og under  

 respekt for de angivne mål for undervisningen.
Uddannelsestiden for det  

 enkelte specialefag kan dog ikke fraviges.
Undervisningen skal omfatte  

 valgfag.
 § 10.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag bortset fra stk. 3.
Stk. 3.  Grundfaget arbejdsmarkedsforhold har følgende  

 delmål og øvrige rammer for indhold af 2. skoleperiode: Eleven skal Undervisningen tager udgangspunkt i elevens situation, herunder erfaringer  

 som elev på en arbejdsplads, og skal tilgodese såvel enkelte emneområder som  

 sammenhængen mellem disse.
Eleven skal opnå indsigt i forskellige  

 organisationsforhold såvel på den enkelte arbejdsplads som i samfundet som  

 helhed.
 Stk. 4.  Skolen fastsætter inden for rammerne i §§ 11 og  

 12 i overensstemmelse med hovedbekendtgørelsen det nærmere indhold af  

 undervisningen.
 § 11.  Undervisningen i områdefag har følgende mål og  

 øvrige rammer for indhold:
Eleven skal kunne redegøre for næringsstoffers og vands betydning for  

 planternes vækst, for anvendelse af gødninger for at dække planternes  

 næringsstofbehov samt for forhold vedrørende fremskaffelse af vand i passende  

 kvalitet.
Undervisningen foregår ved teoretisk indlæring og praktiske øvelser  

 samt ved virksomhedsbesøg.
Eleven skal på fagteknisk og ergonomisk korrekt måde kunne anvende og  

 håndtere almindeligt forekommende håndværktøj og redskaber, motortrukne  

 redskaber, maskiner og køretøjer.
Undervisningen omfatter følgende emner:
 Eleven skal kunne redegøre for de arbejdsfunktioner, der er knyttet til  

 gartneridriften, og efter instruktion selvstændigt udføre de almindeligste af  

 disse fagligt og sikkerhedsmæssigt korrekt.
 Eleven skal opnå kendskab til, hvorledes nye forædlinger fremkommer, kunne  

 redegøre for deres nyhedsbeskyttelse og for kulturens elementære dyrknings-  

 og håndteringsforhold samt kunne identificere og navngive planter.  

 Undervisningen omfatter følgende emner:
Eleven skal bestå Miljøministeriets sprøjtecertifikat, delprøve 1 og 4,  

 jf. bekendtgørelse om undervisning for erhvervsmæssige brugere af  

 bekæmpelsesmidler m.v., jf.
Miljøministeriets vejledning for erhvervelse af  

 sprøjtecertifikat.
Eleven skal bestå færdselslovens køreprøve til traktor.
Undervisningen  

 omfatter kørefærdighed, kendskab til køretøjet og dets behandling samt til  

 færdselsreglerne.
 § 12.  Undervisningen i specialefag inden for  

 specialet planteskolegartner, produktion har følgende mål og øvrige  

 rammer for indhold:
 Eleven skal kunne identificere og navngive planter og kunne placere dem i  

 det botaniske system samt kunne redegøre for og bruge internationale regler  

 for navngivning af frøkilder og kloner, sorter, varieteter og underarter og  

 skal kunne angive grundtrækkene i et dyrkningsprogram for de almindeligste  

 planteskolekulturer.
Eleven skal opnå et bredt kendskab til planteskolers driftsformer og  

 forskellige formeringsmetoder som anvendes i containerkulturer, markkulturer  

 og væksthuskulturer og kunne redegøre for krav til etablering af en  

 containerplads og for kulturforhold af betydning for planternes  

 væksthastighed, udvikling og form samt reguleringsmuligheder.
Eleven skal  

 kunne indrette bede og vandingssystem til containerpladsen, kunne klargøre et  

 jordstykke til en kultur og selvstændigt udføre nødvendige arbejdsprocesser  

 for at gennemføre kulturen, høste og udføre nødvendig produktbehandling.  

 Undervisningen omfatter følgende emner:
 Stk. 2.  Undervisningen i specialefag inden for  

 specialet planteskolegartner, handel har følgende mål og øvrige rammer  

 for indhold:
 Eleven skal kunne identificere og navngive planter og kunne placere dem i  

 det botaniske system samt kunne redegøre for og bruge internationale regler  

 for navngivning af frøkilder og kloner, sorter, varieteter og underarter og  

 skal kunne angive grundtrækkene i et dyrkningsprogram for de almindeligste  

 planteskolekulturer.
 Eleven skal have kendskab til markedsforhold vedrørende plantehandel og  

 samspillet mellem virksomhed og forbruger i et markedsdirigeret samfund.  

 Undervisningen omfatter følgende emner:
Eleven skal kunne redegøre for og udføre virksomhedens daglige regnskaber  

 samt have forståelse for regnskabsfunktionens betydning for virksomhedens  

 daglige drift og udvikling.
Undervisningen omfatter følgende emner:
 Stk. 3.  Undervisningen i specialefag inden for  

 specialet frilandsgartner har følgende mål og øvrige rammer for  

 indhold:
Eleven skal kunne redegøre for kulturers slægts- og vækstforhold og  

 fysiologiske forhold, deres klima- og jordbundskrav samt krav til  

 lagerforhold.
Eleven skal selvstændigt kunne foreslå og gennemføre formering,  

 kulturetablering, kulturpleje, høst og indlagring af udvalgte  

 grønsagskulturer.
Eleven skal kende sorteringsregler og afsætningskæden og  

 kunne klargøre et produkt til salg samt kende almindeligt brugte  

 specialmaskiner og anlæg, herunder maskiner til kulturetablering, pasning,  

 høst og produktbehandling samt lagringssystemer.
Eleven skal kunne montere,  

 indstille og foretage daglig vedligeholdelse af motor- og traktortrukne  

 maskiner.
Eleven skal kunne klargøre et jordstykke til en kultur og udføre de  

 arbejdsprocesser, der er nødvendige for at gennemføre en kultur.  

 Undervisningen omfatter følgende emner:
Eleven skal kunne redegøre for de specialmaskiner og anlæg, der er  

 almindeligt anvendte i frilandsgartneri, herunder maskiner til  

 kulturetablering, pasning, høst og produktbehandling samt lagringssystemer.  

 Eleven skal kunne montere, indstille og foretage daglig vedligeholdelse af  

 motor- og traktortrukne maskiner samt indstille og foretage daglig  

 vedligeholdelse af specialanlæg i frilandsgartneri.
Eleven skal kunne udføre  

 arbejdet sikkerhedsmæssigt og ergonomisk korrekt.
Undervisningen omfatter  

 følgende emner:
 Stk. 4.  Undervisningen i specialefag inden for  

 specialet frugt- og bæravler har følgende mål og øvrige rammer for  

 indhold:
Eleven skal kunne opstille en beplantningsplan og herefter udvælge areal,  

 foretage opmærkning, læplantning, boring af huller samt plante frugttræer og  

 -buske.
Endvidere skal eleven kunne beskære frugttræer og -buske og kunne  

 redegøre for de almindeligste former for vækstregulering.
Endelig skal eleven  

 kunne udtage bladanalyser, udarbejde forslag til gødningsplan og foretage  

 udbringning af gødning.
Undervisningen omfatter følgende emner:
Eleven skal kunne redegøre for grundstammernes funktion og betydning, samt  

 hvilke kriterier en podekvist skal opfylde og kunne foretage podning og  

 vegetativ formering.
Undervisningen omfatter følgende emner:
Eleven skal kunne redegøre for jordbehandlingens betydning for  

 ukrudtsbekæmpelse, jordstruktur og planternes vækstbetingelser og for grund-  

 og strukturforberedningens betydning for planternes vækst og udvikling samt  

 for, hvad der forstås ved fræsning, pløjning, harvning og tromling.
Eleven  

 skal kunne udføre disse behandlingsmetoder.
Undervisningen omfatter følgende  

 emner:
 Eleven skal kunne redegøre for de vigtigste arbejdsprocesser ved dyrkning  

 af jordbær, kål-, løg- og rodfrugtkultur, herunder planteetablering,  

 kulturpleje, høst og forarbejdning og kunne foretage formering og plantning  

 af jordbær med maskine samt såning med maskine.
Eleven skal kunne redegøre for principperne i maskinel høst samt opbygning  

 og funktioner ved forskellige lagertyper.
Eleven skal kunne foretage plukning  

 og sortering af frugt.
Undervisningen omfatter følgende emner:
Eleven skal opnå kendskab til planlægning og styring af en plantage og de  

 enkelte kulturforløb, således at eleven kan opstille plantageplan og markplan  

 for enkeltkulturer samt opnå kendskab til produktionsplanlægning.
Eleven skal  

 kunne foretage registrering af kultur og kulturtekniske forhold under et  

 kulturforløb.
Praktikuddannelsen § 13.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 8.
 § 14.  Eleven skal i praktikuddannelsen udføre en  

 produktionsgartners normalt forekommende arbejdsopgaver.
Stk. 2.  Praktikuddannelsen og skoleundervisningen skal  

 tilrettelægges således, at eleven opnår færdigheder i de arbejdsfunktioner,  

 der er relevante i forhold til skoleundervisningen.
Skoleundervisning og  

 praktikuddannelse understøtter og supplerer hinanden på en hensigtsmæssig  

 måde og udgør et sammenhængende forløb.
Stk. 3.  For at give eleven en alsidig uddannelse, skal  

 praktiktiden deles mellem to eller flere praktikvirksomheder.
Såfremt der  

 ikke på forhånd er indgået en kombinationsaftale, skal praktikvirksomheden  

 bistå eleven med at fremskaffe en ny praktikplads.
Kan en ny praktikplads  

 ikke fremskaffes, påhviler det praktikvirksomheden at fortsætte  

 uddannelsesforholdet til en ny praktikplads er fremskaffet, eller uddannelsen  

 er afsluttet.
 Stk. 4.  Det faglige udvalg kan i ganske særlige  

 tilfælde dispensere fra kravet om mindst to praktikpladser.
§ 15.  Når praktiktiden i en virksomhed er afsluttet  

 eller afbrydes af et skoleophold, udsteder praktikvirksomheden en  

 praktikerklæring i overensstemmelse med hovedbekendtgørelsen.
I erklæringen  

 anføres, om eleven har gennemført praktiktiden i overenstemmelse med  

 praktikreglerne, samt om eleven har særlige behov med hensyn til  

 skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for udstedelse  

 af praktikerklæringer.
Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 16.  Ved uddannelsens afslutning udsteder det  

 faglige udvalg et uddannelsesbevis til eleven i overensstemmelse med  

 hovedbekendtgørelsen som dokumentation for, at eleven har opnået kompetence  

 som produktionsgartner med det valgte speciale.
 Stk. 2.  Uddannelsesbeviset udstedes, når skolebevis er  

 udstedt, jf. § 17, og afsluttende praktikerklæring er udstedt, jf. § 15, stk.  

 2.
 Stk. 3.  Uddannelsesbeviset skal angive uddannelsens  

 betegnelse, jf. § 1, stk.1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 17.  Når alle skoleperioder er gennemført og  

 betingelserne i stk. 2 er opfyldt, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og til  

 det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udstedes skolebevis først, når skolen ud fra en  

 samlet bedømmelse vurderer, at eleven, eventuelt efter supplerende  

 undervisning, opfylder målene for skoleundervisningen.
 Stk. 5.  Hvis skolebevis ikke kan udstedes, udsteder  

 skolen en skolevejledning, jf. § 20, stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 18.  Senest ved afslutningen af sidste skoleperiode  

 udsteder skolen eksamensbevis for de grundfag eller valgfag, som er afsluttet  

 med eksamen.
Hvis faget ikke er afsluttet med eksamen, giver skolen ved  

 uddannelsens afslutning eleven bevis for den gennemførte undervisning med  

 angivelse af en karakter, som er udtryk for elevens standpunkt.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 19.  I forbindelse med undervisningens gennemførelse  

 foretager skolen en løbende bedømmelse af eleven i overenstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 konstatere elevens standpunkt samt at vejlede ved konstateret manglende viden  

 og færdighed.
Bedømmelsen skal give udtryk for, om elevens standpunkt er i  

 overensstemmelse med målene for de enkelte fag.
Bedømmelsen baseres på  

 teoretiske opgaveløsninger, på elevens medvirken i og udbytte af forskellige  

 praktiske opgaver og foretages løbende i de grundfag, områdefag og  

 specialefag, der er indeholdt i uddannelsen, bortset fra traktorkørekort og  

 førstehjælp, og i en af eleven udarbejdet tværfaglig projektopgave, for  

 derved at give udtryk for en samlet vurdering af eleven.
 Stk. 3.  Bedømmelsen i sidste skoleperiode i uddannelsen  

 skal endvidere bidrage til grundlaget for udstedelse af skolebevis, jf. § 17,  

 stk. 2, nr. 2.
Skolevejledning § 20.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om  

 elevens samlede standpunkt, udtrykt ved et gennemsnit af elevens  

 standpunktskarakterer og eventuelle eksamenskarakterer fra skoleperioden, jf.  

 § 17, stk. 2, og § 21, stk. 2.
Stk. 3.  Efter sidste skoleperiode udsteder skolen kun  

 en skolevejledning, hvis skolebevis ikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 21.  Ved karaktergivning i grundfag, områdefag og  

 specialefag anvendes 13-skalaen, jf. eksamensbekendtgørelsen.
 Stk. 2.  Til angivelse på skolevejledning og skolebevis  

 af elevens udbytte af den samlede undervisning i grundfag, områdefag og  

 specialefag anvendes følgende karakterskala:
 Stk. 3.  For valgfag foretages bedømmelse efter reglerne  

 om disse fag.
Afsluttende bedømmelse § 22.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen giver standpunktskarakterer i alle  

 grundfag bortset fra førstehjælp.
 Stk. 3.  I områdefag bortset fra traktorkørekort samt i  

 specialefag giver skolen ved afslutningen af den skoleperiode, hvor faget  

 afsluttes, en standpunktskarakter i forhold til slutmålene for undervisningen  

 i faget på grundlag af en helhedsvurdering, jf. § 19, stk. 2.
 Stk. 4.  I fagene traktorkørekort og førstehjælp samt i  

 prøverne til sprøjtecertifikat, jf. § 11, nr. 5 og 6, giver skolen karakteren  

 bestået eller ikke bestået.
 Stk. 5.  I hvert grundfag, hvor der afholdes eksamen,  

 beregner skolen et gennemsnit af eksamenskarakterer og standpunktskarakterer.  

 Gennemsnitskarakteren anføres med to decimaler.
Stk. 6.  Skolen beregner elevens udbytte af den samlede  

 undervisning som en gennemsnitskarakter på grundlag af alle karaktererne i  

 grund-, område- og specialefag, bortset fra traktorkørekort og førstehjælp,  

 jf. § 17, stk. 2, nr. 1. Gennemsnitskarakteren anføres med en decimal og  

 afrundes til et helt tal, således at decimaler under 0,5 nedrundes, og  

 decimaler på 0,5 og opefter rundes op til nærmeste hele tal.
Det endelige  

 resultat efter 5-trinsskalaen, jf. § 21, stk. 2, findes ved at bruge  

 talværdien.
Stk. 7.  For valgfag foretages bedømmelse efter reglerne  

 om disse fag.
Bedømmelsen indgår dog ikke i beregningen af elevens udbytte af  

 den samlede undervisning.
 Stk. 8.  Skolen giver eleven skriftlig meddelelse om de  

 opnåede karakterer, jf. stk. 2-7.
Ikrafttrædelses- og overgangsbestemmelser § 23.  Bekendtgørelsen træder i kraft den 1. juli  

 1995.
 Stk. 2.  Samtidig ophæves bekendtgørelse af 7. december  

 1990 om uddannelsen til produktionsgartner (* 1).
 Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 9. juni  

 1995 Ole Vig Jensen / Jette Petersen (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
