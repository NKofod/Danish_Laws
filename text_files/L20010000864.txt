Bekendtgørelse  

 af aftale af 18. november 1997 mellem  

 Kongeriget Danmarks regering og Regeringen i Republikken Litauen om  

 gensidig bistand i toldsager Den 18. november 1997 i København blev en aftale  

 mellem Danmark og Republikken Litauen om gensidig bistand i toldsager  

 undertegnet.
 Aftalen har følgende ordlyd:
AFTALE  

 MELLEM KONGERIGET DANMARKS REGERING  

 OG REGERINGEN I REPUBLIKKEN LITAUEN  

 OM GENSIDIG BISTAND I TOLDSAGER Regeringerne i Kongeriget Danmark og i Republikken Litauen, herefter  

 henvist til som de kontraherende parter, som anser overtrædelser af toldlovgivningen for skadelig for deres  

 respektive landes økonomiske, fiskale, sociale og handelsmæssige  

 interesser, samt handelens retmæssige interesser; som anser det for vigtigt at sikre rigtig fastsættelse og  

 opkrævning af told og afgifter samt andre beløb  

 vedrørende ind- og udførsel af varer såvel som rigtig  

 gennemførelse af bestemmelser, forbud, restriktioner og kontrol; som er overbeviste om, at bestræbelser på at hindre  

 overtrædelser af toldlovgivningen kan gøres mere effektive  

 gennem samarbejde mellem deres toldmyndigheder; som har taget hensyn til rekommandationen om gensidig bistand af 5.  

 december 1953 fra Toldsamarbejdsrådet i Bruxelles; som også har taget hensyn til Enkelt Konventionen angående  

 narkotiske midler (New York, 30. marts 1961), Konventionen om psykotrope  

 stoffer (Wien, 21. februar 1971) og Konventionen om bekæmpelse af  

 ulovlig handel med narkotika og psykotrope stoffer (Wien, 19. december  

 1988); er blevet enige om følgende:
I.
DEFINITIOM ARTIKEL 1 I denne aftale forstås ved:
 1.	»Toldlovgivning« bestemmelser fastsat ved lov eller forskrift  

 vedrørende indførsel, udførsel, transit af varer eller  

 enhver anden toldprocedure, hvad enten det drejer sig om told, afgifter eller  

 andre beløb, der opkræves af toldmyndighederne, eller  

 foranstaltninger vedrørende forbud, restriktioner eller kontrol.
 2.	»Overtrædelse«, enhver krænkelse af toldlovgivning  

 såvel som ethvert forsøg på krænkelse af sådan  

 lovgivning.
 3.	»Toldmyndighed«, i Kongeriget Danmark: Skatteministeriet, Told- og  

 Skattestyrelsen og i Republikken Litauen: Tolddepartementet under  

 Finansministeriet (Muitinës departamentas prie Finansu  

 ministerijos).
 4.	»Bistandsøgende toldmyndighed«: Den kontraherende parts  

 kompetente toldmyndighed, der anmoder om bistand i toldsager.
 5.	»Bistandsøgte toldmyndighed«: Den kontraherende parts  

 kompetente toldmyndighed, der modtager en anmodning om bistand i  

 toldsager.
 6.	»Kontrolleret levering«: Fremgangsmåde, der tillader ulovlige  

 eller mistænkte forsendelser af narkotika, psykotrope stoffer eller  

 stoffer der erstatter disse at passere ud af, igennem eller ind i de  

 kontraherende parters område, med kendskab til og under  

 overvågning af deres kompetente myndigheder med det formål at  

 identificere personer, der er involveret i ulovlig handel med narkotika og  

 psykotrope stoffer.
II.
AFTALENS ANVENDELSESOMRÅDE ARTIKEL 2 1.	De kontraherende parter skal, gennem deres toldmyndigheder og i  

 overensstemmelse med bestemmelserne i denne aftale yde hinanden gensidig  

 bistand:
a)	for at sikre at toldlovgivningen anvendes korrekt; b)	for at hindre, undersøge og bekæmpe overtrædelser  

 af toldlovgivningen; c)	i tilfælde, der angår aflevering/underretning om  

 dokumenter vedrørende anvendelse af toldlovgivningen.
2.	Bistand inden for rammerne af denne aftale ydes i overensstemmelse  

 med den lovgivning, der gælder på den bistandsøgte  

 kontraherende parts område og inden for rammerne af den  

 bistandsøgte toldmyndigheds kompetence og ressourcer.
Hvis det er  

 nødvendigt, kan en toldmyndighed bestemme, at bistand kan ydes af en  

 anden kompetent myndighed, i overenssternmelse med den lovgivning, der er  

 gældende på den bistandssøgte kontraherende parts  

 område.
Denne aftale berører ikke reglerne vedrørende  

 gensidig bistand i kriminelle sager.
III.
MEDDELELSE AF OPLYSNINGER ARTIKEL 3 1.	Toldmyndighederne skal, efter anmodning, forsyne hinanden med alle  

 tilgængelige oplysninger, der kan være med til at sikre  

 nøjagtighed ved:
a)	opkrævning af told, afgifter eller andre beløb, der  

 opkræves af toldmyndighederne og især oplysninger, der kan  

 være til nytte ved fastsættelsen af varers toldværdi og ved  

 fastlæggelse af varers tarifering; b)	gennemførelse af forbud og restriktioner vedrørende  

 indførsel og udførsel.
 2.	Hvis den bistandsøgte toldmyndighed ikke har de oplysninger,  

 der anmodes om, skal den sørge for at skaffe disse oplysninger i  

 overensstemmelse med den gældende lovgivning på den  

 bistandsøgte kontraherende parts område.
 3.	Den bistandsøgte toldmyndighed skal sørge for at  

 skaffe disse oplysninger, som om den handlede på egne vegne.
ARTIKEL 4 Toldmyndighederne skal, efter anmodning, skaffe hinanden alle  

 tilgængelige oplysninger, der viser at:
a)	varer, der er indført i den ene kontraherende parts  

 område, er blevet lovligt udført af den anden kontraherende  

 parts område; b)	varer, der er udført fra den ene kontraherende parts  

 område, er blevet lovligt indført i den anden kontraherende  

 parts område; c)	varer, der er indrømmet begunstigende behandling ved  

 udførsel fra en kontraherende parts område, er blevet lovligt  

 indført i den anden kontraherende parts område, således at  

 oplysninger også skal fremskaffes om de toldkontrolforanstaltninger,  

 som varerne har været underlagt.
ARTIKEL 5 1.	Den ene kontraherende parts toldmyndighed skal, på eget  

 initiativ eller efter anmodning, skaffe den anden kontraherende parts  

 toldmyndighed alle tilgængelige oplysninger, der sandsynligvis kan  

 benyttes vedrørende overtrædelser af toldlovgivningen, og  

 især vedrørende:
a)	personer, som er kendt for eller mistænkt for at begå  

 overtrædelser af den toldlovgivning, der gælder på den  

 anden kontraherende parts område; b)	varer, der er kendt for at være genstand for ulovlig  

 handel; c)	transportmidler, der er kendt for eller mistænkt for at blive  

 anvendt til at begå overtrædelser af den toldlovgivning, der  

 gælder på den anden kontraherende parts område; d)	nye måder og midler der anvendes ved overtrædelser mod  

 toldlovgivningen.
 2.	Oplysningerne, der er nævnt i stk. 1, skal også  

 indeholde dokumentation vedrørende transport og afskibning af varer,  

 der viser varernes værdi, hvem der har rådighed ovcr dem samt  

 bestemmelsessted.
ARTIKEL 6 1.	Den ene kontraherende parts toldmyndighed skal, efter anmodning,  

 skaffe den andcn kontraherende parts toldmyndighed rapporter, fortegnelser  

 over bevismateriale ellcr bekræftede kopier af dokumenter, der giver  

 alle tilgængelige oplysninger om opdagcde eller planlagte aktiviteter,  

 der er i strid med, eller viser sig at være i strid med, den  

 toldlovgivning, der gælder på denne kontraherende parts  

 område.
2.	Der bør kun anmodes om originaleksemplarer af sagsakter og  

 dokumenter i sager hvor bekræftede kopier vil være  

 utilstrækkelige.
Sagsakter og dokumenter, der er fremsendt, skal  

 returneres hurtigst muligt.
ARTIKEL 7 Dokumenter, der er fremskaffet i henhold til denne aftale, kan erstattes  

 med elektroniske oplysninger til det samme formål, uanset på  

 hvilken måde de fremstår.
Alle relevante oplysninger til brug for  

 fortolkning eller anvendelse af dette materiale skal fremlægges  

 samtidig.
IV.
OPSYN MED PERSONER, VARER  

 OG TRANSPORTMIDLER ARTIKEL 8 Den ene parts toldmyndighed skal, inden for dens kompetence og ressourcer,  

 uoptordret eller efter anmodning fra den anden kontraherende parts  

 toldmyndighed, føre opsyn med:
a)	bestemte personers bevægelser, der er kendt for eller  

 mistænkt for at begå overtrædelser af den toldlovgivoing,  

 der gælder på den anden kontraherende parts område,  

 især ved ind- og udførsel fra dens område; b)	ethvert transportmiddel, som er kendt for eller mistænkt for  

 at blive anvendt til at begå overtrædelser af den toldlovgivning,  

 der gælder på den anden kontraherende parts område; c)	varebevægelser, som ifølge oplysning fra den anden  

 kontraherende parts toldmyndighed, giver anledning til eller mistanke om  

 væsentlig ulovlig handel til eller fra dens område.
V.
KONTROLLERET LEVERING ARTIKEL 9 1.	Såfremt det er tilladt i henhold til de grundliggende  

 principper i de kontraherende parters hjemlige retlige systemer,  

 træffer de kontraherede parter de nødvendige foranstaltninger,  

 inden for deres muligheders grænser, med henblik på at tillade  

 fornøden anvendelse af kontrolleret levering, på grundlag af  

 aftaler, der er gensidig enighed om, med henblik på at identificere  

 personer, der er inddraget i ulovlig handel med narkotika og psykotrope  

 stoffer, og at tage retlige skridt imod disse.
2.	Beslutninger om anvendelse af kontrolleret levering skal  

 træffes fra sag til sag.
De kan, om nødvendigt, og forudsat at  

 det er i overensstemmelse med de kontraherende parters nationale lovgivoing,  

 tage indgåede finansielle aftaler og ordninger i betragtning.
 3.	Ulovlige forsendelser, hvis kontrollerede levering der er enighed  

 om, kan, med fælles samtykke fra de kompetente myndigheder, standses og  

 kan tillades at fortsætte med narkotika og psykotrope stoffer intakt  

 eller fjernet eller helt eller delvis erstattet.
VI.
UNDERSØGELSER ARTIKEL 10 1.	Efter anmodning skal den bistandsøgte toldmyndighed  

 iværksætte nødvendige undersøgelser af forhold, der  

 er eller synes at være i strid med den toldlovgivning, der gælder  

 på den bistandsøgende kontraherende parts område.  

 Resultaterne af sådanne undersøgelser skal meddeles den  

 bistandsøgende toldmyndighed.
2.	Disse undersøgelser skal foretages i overensstemmelse med den  

 lovgivning, der gælder på den bistandsøgte kontraherende  

 parts område.
Den bistandsøgte toldmyndighed skal optræde,  

 som om den handlede på egne vegne.
3.	Den bistandsøgte toldmyndighed kan tillade, at  

 embedsmænd fra den bistandsøgende kontraherende part er tilstede  

 ved sådanne undersøgelser.
Disse embedsmænd skal til  

 enhver tid kunne føre bevis for deres officielle status.
De må  

 ikke bære uniform eller våben.
VII.
SAGKYNDIGE OG VIDNER ARTIKEL 11 1.	Hvis den ene kontraherende parts domstole eller myndigheder i  

 forbindelse med indbragte toldlovsovertrædelser anmoder herom, kan den  

 anden kontraherende parts toldmyndighed bemyndige sine embedsmænd til  

 at møde som sagkyndige eller vidner for disse domstole eller  

 myndigheder.
Embedsmændene skal vidne om kendsgerninger, de har  

 fået kendskab til i tjenesten.
Det skal klart fremgå af  

 anmodningen, i hvilken sag og i hvilken egenskab embedsmændene skal  

 møde.
 2.	De embedsmænd, der anmodes om at møde, kan nægte  

 at optræde som vidner eller at afgive forklaring, hvis de er berettiget  

 til det i kraft af deres lands love eller lovene i den bistandsøgende  

 kontraherende parts land.
VIII.
FORPLIGTELSE TIL HEMMELIGHOLDELSE ARTIKEL 12 1.	Oplysninger, dokumenter og andre meddelelser, der modtages i henhold  

 til denne aftale, må ikke anvendes til andre formål end de, der  

 er nævnt i denne aftale, medmindre den toldmyndighed, der har  

 tilvejebragt materialet, giver skriftlig samtykke hertil.
2.	Alle oplysninger, skal, uanset i hviken form de meddeles, være  

 fortrolige.
De skal være omfattet af forpligtelsen til tjenstlig  

 hemmeligholdelse og være beskyttet på samme måde som  

 tilsvarende oplysninger og dokumenter i henhold til lovgivningen, der  

 gælder på den kontraherende parts område, der har modtaget  

 dem.
 3.	Stk. 1 skal ikke hindre anvendelsen af oplysninger i retlige og  

 administrative sager, der efterfølgende iværksættes for  

 manglende overholdelse af toldlovgivningen.
 4.	I overensstemmelse med denne aftales formål og inden for  

 rammerne af denne aftales anvendelsesområde kan de kontraherende  

 parters toldmyndigheder i deres akter over bevismateriale, rapporter og  

 vidneforklaringer, og i sager, der indbringes for domstolene, som bevis  

 anvende meddelelser og oplysninger, der er modtaget i overensstemmelse med  

 denne aftale.
 Anvendelse af sådanne oplysninger og dokumenter som bevis ved  

 domstolene, og den vægt, der skal knyttes hertil, fastsættes i  

 overensstemmelse med national lovgivning.
IX.
OVERSENDELSE/MEDDELELSE AF DOKUMENTER ARTIKEL 13 Efter anmodning, skal den bistandsøgte toldmyndighed, i  

 overensstemmelse med den gældende lovgivning på den  

 bistandsøgte kontraherende parts område, oversende/meddele de  

 berørte fysiske og juridiske personer, der er bosiddende eller  

 etableret i dets område, alle dokumenter og beslutninger, der er  

 omfattet af denne aftales anvendelsesområde, som stammer fra den  

 bistandsøgende toldmyndighed.
X.
BISTANDSANSØGNINGERNES FORM OG INDHOLD ARTIKEL 14 1.	Anmodninger i henhold til denne aftale skal fremsættes  

 skriftligt.
Dokumenter, som er nødvendige for at efterkomme  

 anmodningerne, skal vedlægges.
Når situationen kræver det,  

 kan mundtlige anmodninger accepteres.
Sådanne anmodninger skal straks  

 bekræftes skriftligt.
 2.	Anmodninger i henhold til stk. 1 skal indeholde følgende  

 oplysninger:
a)	den toldmyndighed, der fremsætter anmodningen; b)	den anmodede foranstaltning; c)	anmodningens formål og begrundelse; d)	love, bestemmelser og andre juridiske spørgsmål; e)	angivelser, der er så nøjagtige og omfattende som  

 muligt, om de fysiske eller juridiske personer, der er genstand for  

 undersøgelserne; f)	en kort beskrivelse af relevante kendsgerninger, undtagen i  

 tilfælde, der er nævnt i artikel 13.
 3.	Anmodningerne skal fremlægges på den bistandsøgte  

 kontraherende parts sprog eller på engelsk eller et andet sprog  

 godkendt af den bistandsøgte toldmyndighed.
 4.	Hvis en anmodning ikke opfylder de formelle krav, kan rettelser og  

 yderligere oplysninger blive afkrævet; de nødvendige  

 foranstaltninger vil ikke blive berørt heraf.
XI.
UNDTAGELSER FOR PLIGTEN TIL AT YDE BISTAND ARTIKEL 15 1.	Hvis den bistandsøgte toldmyndighed finder, at den bistand,  

 der er anmodet om, ville krænke den bistandsøgte kontraherende  

 parts suverænitet, almene retsprincipper, sikkerhed eller andre  

 væsentlige interesser eller krænke industriel, handelmæssig  

 eller faglig fortrolighed på den kontraherende parts område, kan  

 den nægte at yde sådan bistand helt eller delvis, eller  

 gøre den afhængig af, at visse vilkår eller  

 pålæg opfyldes.
 2.	Hvis en anmodning om bistand ikke kan efterkommes, skal den  

 bistandsøgende toldmyndighed straks underrettes herom og om  

 begrundelsen for afslaget.
3.	Hvis en toldmyndighed anmoder om bistand, som den ikke selv kan  

 efterkomme, hvis den blev anmodet herom af den anden kontraherende parts  

 toldmyndighed, skal den gøre opmærksom på dette forhold i  

 sin anmodning.
I et sådant tilfælde skal den bistandsøgte  

 toldmyndighed frit kunne afgøre, om anmodningen kan  

 efterkommes.
XII.
OMKOSTNINGER ARTIKEL 16 Toldmyndighederne skal afstå fra at kræve erstatning for  

 omkostninger, som opstår ved anvendelsen af denne aftale, bortset fra  

 udgifter til sagkyndige, vidner, tolke og oversættere.
XIII.
GENNEMFØRELSE ARTIKEL 17 1.	Gennemførelse af denne aftale skal overdrages til de  

 kontraherende parters toldmyndigheder.
Disse myndigheder skal indbyrdes  

 aftale de nærmere bestemmelser ved rørende dette.
 2.	De kontraherende parters toldmyndigheder kan fastsætte, at  

 deres efterforskningstjenester kan kontakte hinanden direkte.
3.	De kontraherende parters toldmyndigheder skal bestræbe sig  

 på efter fælles aftale at løse problemer hidrørende  

 fra fortolkningen eller anvendelsen af aftalen.
Uoverensstemmelser, for  

 hvilke der ikke er fundet nogen løsning, skal afklares gennem  

 diplomatiske kanaler.
XIV.
GYLDIGHEDSOMRÅDE ARTIKEL 18 Denne aftale skal anvendes på Kongeriget Danmarks toldområde  

 (som ikke omfatter Færøerne og Grønland) og på  

 Republikken Litauens toldområde.
XV.
KOMPLEMENTARITET ARTIKEL 19 Med forbehold af artikel 12 berører aftalen om gensidig bistand  

 mellem Kongeriget Danmark og Republikken Litauen ikke Fællesskabets  

 lovgivning vedrørende forbindelserne mellem Europa-Kommissionens  

 kompetente tjenestegrene og Kongeriget Danmarks toldmyndigheder.
XVI.
IKRAFTTRÆDELSE OG OPSIGELSE ARTIKEL 20 1.	Regeringerne skal gennem diplomatiske kanaler underrette hinanden,  

 når alle nationale lovgivningsmæssige forudsætninger, der  

 er nødvendige for aftalens ikrafttræden, er opfyldt.
Aftalen  

 træder i kraft tres dage efter den sidste underretning er modtaget.
 2.	Bestemmelserne i denne aftale kan, til enhver tid, ændres og  

 suppleres ved skriftligt samtykke fra begge kontraherende parter.
 3.	Denne aftale kan, ved skriftlig meddelelse, opsiges gennem  

 diplomatiske kanaler og skal ophøre med at være i kraft seks  

 måneder efter, at sådan meddelelse er modtaget af den anden  

 kontraherende part.
 Til bekræftelse heraf har undertegnede, der er behørigt  

 bemyndiget hertil, underskrevet denne aftale.
Udfærdiget i København, den 18. november 1997 i to  

 eksemplarer på dansk, litauisk og engelsk, der alle har samme  

 gyldighed.
I tilfælde af afvigelser i fortolkningen, skal den engelske  

 tekst være gældende.
For Kongerigets Danmarks Regering For Republikken Litauens Regering Peter Loft A.
Budrys Aftalen, der ikke omfatter Færøerne og  

 Grønland, træder i kraft den 17. marts 2001, jf. art. 20.
