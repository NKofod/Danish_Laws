Bekendtgørelse om aftale med Amerikas forenede Stater vedrørende betaling af visse udgifter i forbindelse med samarbejdet på forsvarets område.
 Ved en i Københavns mellem udenrigsministeriet og Amerikas forenede  

 Staters ambassade stedfunden noteveksling af 26. januar og 18. februar 1976  

 er der truffet aftale om følgende tillæg til bilag A til den i bekendtgørelse  

 nr. 14 af 20. februar 1950, Lovtidende C, omhandlende overenskomst af 27.  

 januar 1950 om gensidig bistand på forsvarets område.
Tillæg til bilag A Til iværksættelse af bestemmelserne i artikel V, stk. 1 i overenskomsten  

 om gensidig bistand på forsvarets område vil den danske regering, når De  

 forenede Staters ambassade anmoder derom, indbetale kronebeløb i alt indtil  

 1.695.177 kr. på den af ambassaden udpegede konto til dækning af de  

 kontorholdsudgifter o.lign. i Danmark som ambassaden på De forenede Staters  

 vegne i tidsrummet fra 1. juli 1975 til 30. juni 1976 afholder i forbindelse  

 med gennemførelsen af den pågældende overenskomst.
Endvidere vil den danske  

 regering indbetale 42.400,00 kr. til dækning af udgifter påløbet i året 1.  

 juli 1974 til 30. juni 1975 ud over den tidligere dækning af disse udgifter  

 incl. betalte beløb.
Udenrigsministeriet, den 5. april 1976 K.B.
Andersen.
