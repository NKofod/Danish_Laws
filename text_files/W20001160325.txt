Kendelse fra Pressenævnet i sag nr.  

 102/2000 [K] har ved advokat  Bjarne  Damm  Johansen klaget til  

 Pressenævnet over, at Ekstra Bladet har nægtet at bringe et  

 genmæle i anledning af to fotografier af klageren bragt i bladet den  

 20. august 2000 og i anledning af en artikel bragt i bladet den 22. august  

 2000.
 På forsiden af Ekstra Bladet den 20. august 2000 er  

 gengivet et billede af klageren umiddelbart over overskriften  

"Dødens Købmænd", og det fremgår at:
 "De er ecstasy-pushere.
 Ekstra Bladet jagtede dem en måned.
 Her er de.
Se afsløringerne side 12, 13, 14 og 15 samt lederen  

 side 2." I samme blad side 13 umiddelbart over en artikel med  

 overskriften "Piller for plovmand" er der ligeledes gengivet et  

 billede af klageren med følgende undertekst:
 "Pusher, der holder til på Diskotek Manhattan i  

 Aalborg".
 I Ekstra Bladet den 22. august 2000 er billedet af  

 klageren gengivet i forbindelse med en artikel med overskriften "Pusher  

 meldte sig selv", og af en artikel i samme blad med overskriften  

"Fyrer sin dørmand" fremgår bl.a. at:
"PUSHERE FÅR KARANTÆNE Ekstra Bladet afslørede søndag, at en  

 bestemt ung mand sælger ecstasy på Manhatten.
Politiet foretog  

 razziaen efter flere anonyme tip.
Alligevel kommer det bag på  Jens  

  Bøgelund, at man beslaglagde 28 ecstasy-piller og 1,5 gram  

 amfetamin.
En af tjenerne genkendte den unge mand på billedet i  

 Ekstra Bladet og blev mere end forbavset.
Den unge mand er kommet på  

 Manhatten i et par år, men tjeneren troede, han var en lidt genert fyr  

 fra landet, for han har altid gået lidt for sig selv.
Ingen har  

 forbundet ham med ecstasy eller stoffer i det hele taget, siger  Jens  

  Bøgelund.
Det viser, hvor svært det er at kontrollere handlen  

 med stoffer.
Det er ikke altid folk i lyserøde hiphopbukser, der  

 står bag." Klageren har anført, at han har fremsendt krav om  

 genmæle til indklagede, idet han hverken er pusher eller "dødens  

 købmænd", og idet beskyldningerne mod ham er totalt  

 udokumenterede.
Klageren har endvidere anført, at han aldrig har  

 handlet med ecstasy, og at han ikke kender noget til et sådant salg  

 udover, hvad man hører fra aviser og tv-udsendelser om emnet.
Hertil  

 kommer, at klageren ikke har været i Jomfru Ane Gade i Aalborg inden  

 for den seneste måned.
Klageren nægter dog ikke, at han var i  

 Jomfru Ane Gade i Aalborg den dag, billedet af ham blev taget.
 Klageren har herudover anført, at han den  

 pågældende dag var i byen med sin bror, hvilket  

 understøttes af de to glas fadøl, der står foran klageren  

 på billederne, samt at han gav sin bror penge til køb af  

 drikkevarer flere gange, hvilket angiveligt er blevet opfatte forkert af  

 indklagede.
 Klageren har endelig henvist til, at det i artiklen med  

 overskriften "Fyrer sin dørmand" er angivet, at han er kendt af  

 personalet som en stille type fra landet, der ikke kunne være  

 involveret i et ecstasy salg.
 Indklagede har anført, at billedet af klageren er  

 optaget natten til den 29. juli 2000 i Jomfru Ane Gade i Aalborg, hvorfor  

 klagerens påstand om, at han ikke har været i gaden den sidste  

 måned, er forkert.
Indklagede har endvidere anført, at journalisterne  

  Morten  Hansen og  Thomas  Brunstrøm hver for sig har oplevet, at  

 klageren har solgt piller, som han opbevarede i sin baglomme, hvilket er  

 baggrunden for oplysningerne i bladet.
Journalisten  Morten  Hansen  

 observerede således i en hel time, at klageren gik rundt på  

 diskotek Manhattan i Aalborg og talte med gæster i lokalet, samt at han  

 opbevarede ecstasy-piller i baglommen i en plasticpose, og at han solgte til  

 forskellige fremmede.
Senere på natten så journalist  Thomas  

  Brunstrøm ligeledes, at klageren afleverede piller, samt at han  

 modtog pengesedler for disse fra gæster på samme diskotek.
Indklagede har herudover anført, at skildringen af  

 det passerede er sket som led i en dækning af ecstasy-handlen på  

 diskoteker i en lang række danske byer, og at de to journalister ikke  

 er i tvivl om, at klageren er identisk med den ecstasy-forhandler, de har  

 omtalt.
På denne baggrund afviser indklagede at have bragt faktisk  

 forkerte oplysninger, som berettiger klageren til at få bragt et  

 genmæle.
De to journalister er om fornødent rede til at afgive  

 mundtlig forklaring til Pressenævnet.
 Ved skrivelse af 11. september 2000 har Pressenævnet  

 opfordret klageren til at formulere et genmæle, hvilket klageren  

 imidlertid ikke har gjort.
I sagens behandling har følgende  

 nævnsmedlemmer deltaget: Axel Kierkegaard, Kaare R.
Skou, Finn Rowold  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 klageren ikke har nedlagt påstand om overtrædelse af god  

 presseskik, men alene om et genmæle.
Ved at bringe klagerens billede i forbindelse med  

 overskrifterne "Dødens Købmænd", "Piller for plovmand" og  

 "Pusher meldte sig selv" har bladet bibragt læserne indtryk af, at  

 klageren er pusher, og at han en bestemt aften på et diskotek i Aalborg  

 har solgt ecstasy-piller til gæsterne.
Da omtalen bygger på to  

 journalisters observationer af klagerens adfærd, og da klageren ikke  

 nærmere har tilbagevist observationerne, finder Pressenævnet  

 ikke, at klageren har sandsynliggjort, at bladet har bragt faktisk forkerte  

 oplysninger om ham, hvorfor klageren ikke har krav på at få bragt  

 et genmæle.
 Afsagt den 1. november 2000.
