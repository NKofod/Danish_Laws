 I henhold til § 11, stk. 9, i bekendtgørelse nr. 434 af 25. august 1976 om  

 produktion og transport af mælk til konsummælkprodukter skal vand, der  

 anvendes til rengøring af malkerekvisitter, opfylde de bakteriologisk krav,  

 som veterinærdirektoratet foreskriver, og skal een gang om året - for  

 leverandørens regning - undersøges efter nærmere af veterinærdirektoratet  

 fastlagte regler, såfremt vandet ikke stammer fra fælles vandværk.
I henhold til 1.1.4.c), i veterinærdirektoratet instruks af 15. marts 1983  

 om godkendelse af og tilsyn med konsummælkbesætninger samt om tilsyn med  

 konsummælk- og suppleringsmejerier m.m. skal der ved godkendelse af  

 besætninger foretages en undersøgelse af vandforsyningen.
Kommer det vand,  

 der anvendes til rengøring af malkerekvisitterne, ikke fra fælles vandværk,  

 skal der udtages en vandprøve til undersøgelse efter nærmere af  

 veterinærdirektoratet fastlagte regler.
Vandprøver omfattet af bestemmelserne i nærværende instruks skal udtages  

 på foranledning af den levnedsmiddelkontrolenhed, der har tilsynet med den  

 pågældende besætning.
Prøverne skal udtages af personale ved et af de i bilag  

 til nærværende instruks under pkt. 2 nævnte laboratorier.
 Under henvisning til ovenstående fastsætter veterinærdirektoratet herved,  

 at vand, der anvendes til rengøring af malkerekvisitter, skal udtages,  

 undersøges og bedømmes efter de i bilag til nærværende instruks anførte  

 regler.
 Denne instruks træder i kraft den 1. april 1983. Samtidig omhæves  

 veterinærdirektoratets instruks af 20. september 1976 om undersøgelse af vand  

 til rengøring af malkerekvisitter.
Veterinærdirektoratet, den 15. marts  

 1983 Erik Stougaard / E.
Malling Olsen BILAG VEDRØRENDE VANDPRØVERS UDTAGNING, UNDERSØGELSE OG BEDØMMELSE -1. Vandprøvernes udtagning og transport.- 1.1. Vandprøverne skal udtages i rene, sterile flasker.
Kun flasker  

 udleveret fra det laboratorium, der skal udføre undersøgelsen, må anvendes.  

 Prøve udtages fra en af de haner eller fra den pumpe, hvorfra vand tages til  

 rengøring af malkerekvisitter.
Før prøven udtages, fjernes eventuelle slanger  

 eller lignende, hvorefter hanen rengøres og steriliseres ved flambering.  

 Vandet skal løbe ca. 5 minutter, hvorefter prøven udtages fra den frie  

 stråle.
Flaske skal forsynesmed en mærkeseddel eller lignende med angivelse  

 af dato, klokkeslet og sted for prøveudtagningen.
 1.2. Transport af vandprøver skal foretages i kølekasse ved en temperatur  

 på 0-5 grader C.
-2. Laboratorier. - Undersøgelse af udtagne vandprøver skal foregå på:
a.
Den pågældende levnedsmiddelkontrolenheds laboratorium.
b.
Et af mejeribrugets centrallaboratorier, der er godkendt til at  

 foretage undersøgelser i forbindelse med kvalitetsafregning af mælk, jfr. §  

 4, stk. 1, i landbrugsministeriets bekendtgørelse nr. 594 af 11. november  

 1982 om kvalitetsbedømmelse og kvalitetsafregning af mælk.
c.
Et til foretagelse af vandundersøgelser autoriseret laboratorium.
-3. Bakteriologiske undersøgelser. - 3.1. Prøven skal undersøges snarest muligt og ikke senere end 24 timer  

 efter prøveudtagningen.
Opbevaring af prøven skal ske i køleskab ved  

 temperaturer på 0-5 grader C.
Undersøgelsen skal omfatte:
 Bestemmelse af kimtal ved 21 grader C (jfr. 3.2.).
 Bestemmelse af indhold af flourescerende kim ved 21 grader C (jfr. 3.2.).
 Bestemmelse af indhold af termotolerante coliforme bakterier (jfr. 3.3.).
 3.2. Bestemmelse af kimtallet og flourescerende kim ved 21 grader C i  

  Kings agar B.
 Undersøgelsen udføres som angivet af Dansk Standardiseringsråd efter  

 gældende standard, for tiden D.S. 2252, januar 1983.
 Ved aflæsningen tælles dels det totale antal bakteriekolonier (kimtal ved  

 21 grader C), dels antallet af koloner, som udviser grønlig flourescens under  

 anvendelse af ultraviolet lys med bølgelængden 3660 Å.
 3.3. Bestemmelse af termotolerante coliforme bakterier (E. coli).
 3.3.1. Substrat.
 Ved bestemmelsen af termotolerante coliforme bakterier (E. coli) anvendes  

 som forgæringssubstrat MacConkey bouillon af dobbelt styrke.
 Dette substrat har følgende sammensætning:
 Anvendte kemikalier skal være af analysekvalitet.
Bestanddelene - bortset fra laktose - blandes og opløses evt. ved kogning  

 og henstilles i køleskab natten over.
Laktose tilsættes, og pH indstilles på  

 7,4, hvorefter substratet filtreres. 2 ml af en alkoholisk 1,6 pct.  

 bromkresolpurpur-opløsning sættes til den koncentrerede bouillon.
Derefter  

 ophældes substratet i reagensglas (ca. 180 x ca 18 mm), hvori der er anbragt  

 Durhamglas med bunden opad (ca. 10 ml substrat pr. glas). Glassene  

 autoklaveres ved 110 grader C i 15 minutter.
Opbevaring ved stuetemperatur og  

 nøje kontrol af glassene inden brugen.
 Ligeværdigt substrat med tilsvarende sammensætning er tilgængelig i  

 dehydreret form og kan anvendes.
 3.3.2. Udsæd.
 Udsæden foretages ved at tilså 5 glas med de i 3.3.1. nævnte substrat med  

 hver 10 ml vand.
 De podede glas anbringes i 24 timer i vandbadstermostat ved 44 grader C  

 +/- 0,2 grader C.
 3.3.3. Verifikation.
 Fra primærkulturer, der er positive visende sig ved syredannelse  

 (farveomslag til gult) og luftdannelse (under tiden først ved bankning på  

 glassets øverste rand), fremstilles en sekundær kultur i tryptonvand af  

 følgende sammensætning:
 pH indstilles efter opløsning på 7,4, og substratet autoklaveres ved 121  

 grader C i 15 minutter efter fordeling på reagensglas.
Fremstilling af sekundærkulturer foregår ved at overføre en dråbe fra  

 primærkulturen til et glas tryptonvand, som inkuberes ved 44 grader C +/- 0,2  

 grader C i 24 timer.
Herefter deles prøven og indolprøven udføres på den ene  

 delprøve.
Ved negativ reaktion inkuberes den anden delprøve yderligere i 24  

 timer, hvorefter indolprøven udføres.
 Indolreaktionen udføres med Kovac's reagens, som fremstilles ved opløsning  

 af 5 g p-dimethylaminobenzaldehyd i 75 ml n-pentanol og 25 ml konc. saltsyre.  

 1/2 ml (ca. 9 dråber) reagens tilsættes kulturen, som rystes forsigtigt.
 Det fremstillede indolreagens skal være af gullig farve og skal opbevares  

 i køleskab.
 3.3.4. Vurdering.
 En positiv indol-reaktion visende sig ved en kraftig rød farve i  

 n-pentanollaget foroven i glasset viser, at vandprøve indeholder  

 termotolerante coliforme bakterier (E. coli).
3.3.5. Der henvises iøvrigt til D.S.
Standard 2255, januar 1983.
-4. Krav til vand til rengøring af malkerekvisitter. - Veterinærdirektoratet fastsætter følgende krav til vand til anvendelse til  

 rengøring af malkerekvisitter i besætninger godkendt til levering af mælk til  

 tilvirkning af konsunmælkprodukter:
a.
Der bør ikke kunne påvises et højere kimtal ved 21 grader C end 200 kim  

 pr. ml.
b.
Der bør ikke kunne påvises mere end 5 grønligt flourescerende kolonier  

 pr. ml.
c.
Termotolerante coliforme bakterier (E. coli) må ikke kunne påvises ved  

 den angivne undersøgelsesmetode.
-5. Meddelelse og forholdsregler. - 5.1. Er undersøgelsen udført på et af de i 2, litra b. eller c. nævnte  

 laboratorier, skal laboratoriet underrette den respektive  

 levnedsmiddelkontrolenhed om resultatet af undersøgelsen.
5.2. Laboratoriet skal give den pågældene besætningsejer meddelelse om  

 resultatet.
Såfremt vandprøven indeholder flourescerende kolonier i et antal  

 over 5 pr. ml, eller kimtal ved 21 grader over 200 pr. ml, skal laboratoriet  

 gøre besætningsejeren opmærksom på de i 4. anførte krav til vandet samt  

 tilråde, at der foretages en teknisk-hygiejnisk vurdering af vandforsyningen,  

 således at vandforsyningen atter kan blive af tilfredsstillende  

 bakteriologisk kvalitet.
 Påvises i en vandprøve fra en besætning termotolerante coliforme bakterier  

 (E. coli), skal laboratoriet yderligere meddele besætningsejeren, at vand,  

 der anvendes til rengøring af malkerekvisitter, skal klores eller koges,  

 indtil mangler er afhjulpet.
 5.3. Eventuelle omprøver udføres efter gældende dansk standard for  

 vandundersøgelse med et parametervalg, der tilsigter at løse de konkrete  

 teknisk-hygiejniske problemer.
 5.4. Ved gentagne konstateringer af, at de i 4. anførte krav ikke  

 opfyldes, må levnedsmiddelkontrolenhedens veterinære leder overveje, om en  

 given godkendelse af en besætning til levering af mælk til  

 konsummælkprodukter, midlertidigt skal suspenderes eller tilbagekaldes, jfr.  

 § 2, stk. 9, i bekendtgørelse af 25. august 1976 om produktion og transport  

 af mælk til konsummælkprodukter.
