Nr LSF 174 Forslag til Lov om ophævelse af lov om bidrag til udgifterne ved  

 brandvæsenet i København og lov vedrørende den kommunale beskatning af faste  

 ejendomme i Frederiksberg Kommune og om ændring af lov om beskatning til  

 kommunerne af faste ejendomme og lov om kommunal udligning og generelle  

 tilskud til kommuner og amtskommuner(Ophævelse af brandbidrag) Fremsat af indenrigsministeren (Birte Weiss) den 26. februar 1997 Vedtaget ved tredjebehandling den 21. maj 1997 Lov nr. 406 af 10/06/1997 § 1 Lov nr. 91 af 31. marts 1938 om bidrag til udgifterne ved brandvæsenet i  

 København ophæves.
§ 2 Lov nr. 104 af 29. april 1913 vedrørende den kommunale beskatning af faste  

 ejendomme i Frederiksberg Kommune ophæves.
§ 3 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret bl.a. ved lov nr.  

 460 af 30. juni 1993 og senest ved lov nr. 1077 af 20. december 1995,  

 foretages følgende ændring:
 1. § 2, stk. 2, affattes således:
»Stk. 2. Grundskyldpromillen i en kommune skal udgøre mindst  

 6 og højst 24. I Københavns Kommune kan grundskyldpromillen dog udgøre højst  

 28 for skatteåret 1998 og højst 26 for skatteåret 1999. I Københavns og  

 Frederiksberg Kommuner lægges den promille, der er fastsat for amtskommunal  

 grundskyld, til de minimums- og maksimumsgrænser, der er nævnt i 1. og 2.  

 pkt.« § 4 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som senest  

 ændret ved § 2 i lov nr. 189 af 12. marts 1997, foretages følgende ændring:
 1. I § 11 indsættes som stk. 5:
»Stk. 5. Reglen i stk. 4 gælder ikke for Københavns og  

 Frederiksberg Kommuner.« § 5 Stk. 1. Loven træder i kraft den 1. januar 1998, jf. dog stk. 2-5.
 Stk. 2. Bidrag efter den i § 1 nævnte lov for perioden 1.  

 oktober-31. december 1997 opkræves efter de hidtil gældende regler.
Stk. 3. Afgift i medfør af den i § 2 nævnte lov, der vedrører  

 perioden 1. januar-31. december 1998, opkræves med 75 pct. af den sats, der  

 er nævnt i loven.
Afgift, der vedrører perioden 1. januar-31. december 1999,  

 opkræves med 50 pct. af den sats, der er nævnt i loven.
Afgift, der vedrører  

 perioden 1. januar-31. december 2000, opkræves med 25 pct. af den sats, der  

 er nævnt i loven.
 Stk. 4. § 3 har virkning fra og med skatteåret 1998.
 Stk. 5. § 4 har virkning fra og med tilskudsåret 1998.
Oprindeligt fremsat forslag § 1 Lov nr. 91 af 31. marts 1938 om bidrag til udgifterne ved brandvæsenet i København ophæves.
§ 2 Lov nr. 104 af 29. april 1913 vedrørende den kommunale beskatning af faste  

 ejendomme i Frederiksberg Kommune ophæves.
§ 3 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret bl.a. ved lov nr.  

 460 af 30. juni 1993 og senest ved lov nr. 1077 af 20. december 1995,  

 foretages følgende ændring:
 1. § 2, stk. 2, affattes således:
 » Stk. 2. Grundskyldpromillen i en kommune skal udgøre mindst  

 6 og højst 24. I Københavns Kommune kan grundskyldpromillen dog udgøre højst  

 28 for skatteåret 1998 og højst 26 for skatteåret 1999. I Københavns og  

 Frederiksberg Kommuner lægges den promille, der er fastsat for amtskommunal  

 grundskyld, til de minimums- og maksimumsgrænser, der er nævnt i 1. og 2.  

 punktum.«.
§ 4 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som senest  

 ændret ved lov nr. 1205 af 27. december 1996, foretages følgende ændring:
 1. I § 11 indsættes som stk. 5:
 » Stk. 5. Reglen i stk. 4 gælder ikke for Københavns og  

 Frederiksberg Kommuner.«.
§ 5 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med 1998, jf. dog stk. 2.
 Stk. 2. § 2 har virkning fra og med 2001. For 1998-2000 opkræves  

 afgift i medfør af lov nr. 104 af 29. april 1913 vedrørende den kommunale  

 beskatning af faste ejendomme i Frederiksberg Kommune, som ændret ved § 26 i  

 lov nr. 83 af 31. marts 1926, med henholdsvis 75, 50 og 25 pct. af den sats,  

 der er nævnt i loven.
Bemærkninger til lovforslaget Almindelige bemærkninger 1. Indhold Ifølge lovforslaget bortfalder den adgang, Københavns og Frederiksberg  

 Kommuner som de eneste kommuner har til at opkræve særlige bidrag af faste  

 ejendomme til delvis dækning af udgifterne ved de to kommuners brandvæsener.
 Udgifterne ved brandvæsenet i de to kommuner vil herefter som for de  

 øvrige kommuners vedkommende skulle finansieres af kommunernes almindelige  

 indtægter.
 I tilknytning til bortfaldet af brandbidraget i Københavns Kommune  

 foreslås maksimum for kommunens grundskyldpromille i en overgangsperiode på  

 to år forhøjet i forhold til det nuværende maksimum på 34 promille.
 For Frederiksberg Kommunes vedkommende er det foreslået, at bortfaldet af  

 brandbidraget sker i form af en aftrapning over 4 år.
2. Den særlige lovgivning om brandbidrag i Københavns og Frederiksberg  

 Kommuner Ifølge brandloven er brandvæsenet en obligatorisk opgave for  

 primærkommunerne og finansieres af disses almindelige indtægter.
 For Københavns og Frederiksberg Kommuners vedkommende findes der dog nogle  

 ældre regler, hvorefter der af bygningerne i disse kommuner skal svares et  

 brandbidrag beregnet på grundlag af forsikringsværdien.
 Det drejer sig om lov nr. 91 af 31. marts 1938 om bidrag til udgifterne  

 ved brandvæsenet i København og § 5 i den i øvrigt ophævede lov nr. 104 af  

 29. april 1913 vedrørende den kommunale beskatning af faste ejendomme i  

 Frederiksberg Kommune.
Ifølge københavner-loven skal der af alle bygninger i kommunen til dækning  

 af udgifter til brandvæsenet udredes et bidrag, som fastsættes for 6-årige  

 perioder ad gangen.
For hver periode nedsættes eller forhøjes bidraget med  

 0,04 o/Io for hver fulde 5 pct., som bidragets gennemsnitlige årlige  

 størrelse i den sidste 6 års periode har været højere eller lavere end 75  

 pct. af kommunens gennemsnitlige årlige udgifter til brandvæsenet i samme  

 periode.
For perioden 1. april 1992 - 31. marts 1998 er bidraget fastsat til  

 0,92 o/Io årlig af bygningernes forsikringssummer; samme promille som for den  

 foregående 6-års periode.
 For 1997 har Københavns Kommune budgetteret med en indtægt på 212 mio. kr.  

 i brandbidrag.
 Ifølge Frederiksberg-loven skal brandbidraget for ejendomme i  

 Frederiksberg Kommune pålignes med 4 1/6 øre årlig for hver 100 kroners  

 forsikringsværdi.
 Frederiksberg Kommune har for 1997 budgetteret med en indtægt på 17,4 mio.  

 kr. i brandbidrag.
3. Baggrunden for lovforslaget De særlige, historisk betingede love om brandbidrag i Københavns og  

 Frederiksberg Kommuner indebærer et finansieringsgrundlag for brandvæsenet i  

 de to kommuner, som adskiller sig fra, hvad der gælder for landets øvrige  

 kommuner.
Brandbidraget er således en skat, som skal anvendes på et bestemt  

 udgiftsområde, og - i Københavns Kommunes tilfælde - med en direkte  

 sammenkædning af udgifterne i en bestemt periode og skattens størrelse.  

 Derved adskiller brandbidraget sig fra andre kommunale skatter.
 Efter nutidige forhold er der ikke noget grundlag for at operere med en  

 sådan forskel.
 Det foreslås derfor at ophæve de særlige love om opkrævning af brandbidrag  

 i de to kommuner.
 Udgifterne ved brandvæsenet i de to kommuner vil herefter som for de  

 øvrige kommuners vedkommende skulle finansieres af kommunernes almindelige  

 indtægter, navnlig indkomstskatten og ejendomsskatterne.
4. Økonomiske konsekvenser Ophævelsen af de to love om brandbidrag indebærer bortfald af de  

 bidragsprovenuer, som Københavns Kommune og Frederiksberg Kommune hidtil har  

 oppebåret.
 Bidragsprovenuet udgør for Københavns Kommune 212 mio. kr. og for  

 Frederiksberg Kommune 17,4 mio. kr. (begge tal er fra budget 1997).
 Efter bortfaldet af disse provenuer vil udgifterne ved brandvæsenet i de  

 to kommuner skulle dækkes af kommunernes almindelige indtægter, navnlig  

 indkomstskatten og ejendomsskatterne.
For den væsentligste af ejendomsskatterne - grundskylden - gælder der  

 efter den kommunale ejendomsskattelov et loft for grundskyldpromillen.
Loftet  

 er for Københavns og Frederiksberg Kommuner på 34 promille (primærkommunalt  

 loft på 24 promille med tillæg af 10 promille, svarende til den generelt  

 fastsatte amtskommunale grundskyldpromille.) Københavns Kommune har for 1997 fastsat en grundskyldpromille på 34,  

 svarende til lovens maksimum.
For Frederiksberg er promillen for 1997 fastsat  

 til 27.
 Frederiksberg Kommune har således i modsætning til Københavns Kommune  

 mulighed for at fordele det bortfaldne provenu fra brandbidraget på  

 indkomstskatten og grundskylden, herunder at lade hele det bortfaldne provenu  

 dække ind via en forhøjelse af grundskyldpromillen.
Da brandbidraget hviler på fast ejendom, er det anset for rimeligt, at  

 Københavns Kommune får mulighed for delvis at dække det bortfaldne provenu  

 ind via en forhøjelse af grundskyldpromillen.
Det er derfor foreslået, jf.  

 lovforslagets § 3, at maksimum for grundskylden i Københavns Kommune i en  

 kort overgangsperiode hæves fra de nuværende 34 promille, således at  

 promillen for 1998 og 1999 maksimalt kan være henholdsvis 38 og 36. Fra og  

 med 2000 vil maksimum igen være de nuværende 34 promille.
 For Frederiksberg Kommunes vedkommende er det foreslået, at bortfaldet af  

 brandbidraget sker i form af en aftrapning over 4 år, jf. lovforslagets § 5,  

 stk. 2. Det vil sige, at brandbidraget til Frederiksberg Kommune for  

 1998-2000 opkræves med henholdsvis 75, 50 og 25 pct. af den nuværende sats.  

 Fra og med 2001 vil bidraget være helt bortfaldet.
5. Udtalelser i forbindelse med lovforslaget Københavns Kommune har - på baggrund af en beslutning i  

 Borgerrepræsentationen den 10. oktober 1996 - anmodet om, at der  

 tilvejebringes det nødvendige lovgrundlag for afskaffelse af brandbidraget  

 fra den 1. januar 1998 samt forhøjelse af kommunens grundskyld fra 34 til 38  

 promille i 1998 og herefter en årlig nedtrapning med 2 promille til 34  

 promille i 2000.
 I tilknytning til Københavns Kommunes forslag har spørgsmålet også været  

 drøftet på Frederiksberg Kommunalbestyrelses møde den 18. november 1996.
 Som resultat heraf har Frederiksberg Kommune anbefalet  

 Indenrigsministeriet, at brandbidraget afskaffes, således at det sker gennem  

 en gradvis afvikling over en periode på 4 år.
 Udformningen af lovforslaget - herunder overgangsreglerne i forbindelse  

 med bortfaldet af brandbidragene - ligger således på linje med udtalelserne  

 fra de to kommuner.
 Assurandør-Societetet har tidligere meddelt, at det fuldt ud støtter en  

 afskaffelse af brandbidraget.
6. EU-retlige aspekter Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Det foreslås at ophæve lov nr. 91 af 31. marts 1938 om bidrag til  

 udgifterne ved brandvæsenet i København.
Der henvises til de almindelige  

 bemærkninger afsnit 2 og 3.
Til § 2 Det foreslås at ophæve lov nr. 104 af 29. april 1913 vedrørende den  

 kommunale beskatning af faste ejendomme i Frederiksberg Kommune.
 Bortset fra lovens § 5 er resten af loven tidligere blevet ophævet ved lov  

 nr. 83 af 31. marts 1926 om kommunale ejendomsskatter.
 Den foreslåede ophævelse af 1913-loven indebærer således reelt alene en  

 ophævelse af lovens § 5, som indeholder hjemmel for opkrævning af et  

 brandbidrag på Frederiksberg.
 Ifølge lovforslagets § 5, stk. 2, sker bortfaldet af brandbidraget til  

 Frederiksberg Kommune i form af en aftrapning over 4 år.
 Der henvises i øvrigt til de almindelige bemærkninger afsnit 2 og 3.
Til § 3 Den foreslåede ændring af § 2, stk. 2, i lov om beskatning til kommunerne  

 af faste ejendomme indebærer, at maksimum for Københavns Kommunes  

 grundskyldpromille i en kort overgangsperiode - 1998 og 1999 - bliver højere  

 end de nuværende 34 promille.
Dette maksimum fremkommer som summen af to tal.
Efter den foreslåede  

 affattelse af § 2, stk. 2, 2. punktum, i ejendomsskatteloven vil maksimum for  

 Københavns Kommune udgøre 28 promille for 1998 og 26 for 1999. Hertil skal  

 efter den foreslåede affattelse af ejendomsskatteloven § 2, stk. 2, 3.  

 punktum, lægges 10 promille svarende til den generelt fastsatte amtskommunale  

 grundskyldpromille, jf. ejendomsskattelovens § 5.
 Det samlede maksimum for Københavns Kommune vil således være 38 promille  

 for 1998 og 36 for 1999.
Der sker ikke i øvrigt nogen ændringer i de nuværende minimums- og  

 maksimumsgrænser for de kommunale grundskyldpromiller.
Minimum og maksimum  

 udgør således normalt henholdsvis 6 og 24 promille, for Frederiksberg Kommune  

 16 og 34. For Københavns Kommune er minimum ligeledes 16 promille.
 Den midlertidige forhøjelse af grundskyldmaksimum for Københavns Kommune  

 skal ses i tilknytning til bortfaldet af brandbidraget.
 Når man skal opgøre den provenumæssige betydning af den nævnte forhøjelse,  

 må man også tage hensyn til reglerne om ejendomsbeskatning af statsejendomme.  

 Disse er normalt fritaget for grundskyld efter ejendomsskattelovens § 7. I  

 stedet kan der af disse ejendomme bl.a. opkræves dækningsafgift af  

 grundværdien, jf. lovens § 23. Denne dækningsafgift opkræves med vedkommende  

 kommunes grundskyldpromille.
 Ved en forhøjelse af Københavns Kommunes grundskyldpromille vil der  

 således automatisk ske en tilsvarende stigning i promillen for opkrævning af  

 dækningsafgift af statsejendommes grundværdi. (Disse ejendomme betaler i dag  

 også brandbidrag).
 Københavns Kommune har - med en grundskyldpromille på 34 - budgetteret med  

 et grundskyldprovenu på 1.730 mio. kr. i 1997. Provenuet af dækningsafgift af  

 statsejendommes grundværdi er budgetteret til 123,8 mio. kr.
 Hvis disse to poster skulle have givet kommunen en yderligere indtægt på  

 212 mio. kr., skulle grundskyldpromillen have været 39,8. De 212 mio. kr. er  

 det beløb, Københavns Kommune har budgetteret med i indtægt af brandbidraget  

 for 1997, jf. de almindelige bemærkninger afsnit 2 og 4.
 Den foreslåede midlertidige forhøjelse af kommunens grundskyldsmaksimum -  

 til 38 i 1998 og 36 i 1999 - vil således kun delvis kunne kompensere det  

 bortfaldne provenu som følge af ophævelsen af brandbidraget.
Til § 4 Det foreslås, at bestemmelsen i § 11, stk. 4, i lov om kommunal udligning  

 og generelle tilskud til kommuner og amtskommuner ikke skal anvendes for  

 Københavns og Frederiksberg Kommuner.
 Bestemmelsen i § 11, stk. 4, har til formål at imødegå, at kommuner i  

 hovedstadsområdet, der betaler i skatteudligningen, kan opnå en  

 udligningsmæssig gevinst ved at nedsætte udskrivningsprocenten og forhøje  

 grundskyldpromillen.
Ved afskaffelsen af brandbidraget kan Københavns og Frederiksberg Kommuner  

 i stedet hæve grundskyldpromillen.
Det er i § 3 foreslået, at den maksimale  

 grundskyldpromille for Københavns Kommune i den forbindelse forhøjes i en  

 overgangsperiode.
I den situation, hvor Københavns og Frederiksberg Kommuner  

 forhøjer grundskyldpromillen, vil der under det gældende regelsæt kunne opstå  

 en risiko for, at kommunen utilsigtet bliver omfattet af § 11, stk. 4.
 Da bestemmelsen i § 11, stk. 4, i forvejen ikke er lige så velbegrundet  

 for Københavns og Frederiksberg Kommuner, der både er primær- og amtskommune,  

 som for øvrige primærkommuner, foreslås det, at bestemmelsen ikke skal gælde  

 for disse to kommuner.
Til § 5 Det foreslås, at lovforslaget som hovedregel får virkning fra og med 1998.
 Efter Københavner-loven forfalder brandbidrag hver 1. april og 1. oktober.
 Det vil sige, at ophævelsen af loven indebærer, at det sidste brandbidrag,  

 der skal betales efter denne lov, bliver det der forfalder til betaling den  

 1. oktober 1997.
Med hensyn til Frederiksberg-loven foreslås det, at bortfaldet af  

 brandbidraget sker i form af en aftrapning over 4 år.
Det vil sige, at  

 bidraget for 1998-2000 opkræves med hhv. 75, 50 og 25 pct. af den nuværende  

 sats.
 Fra og med 2001 vil bidraget være helt bortfaldet.
 Efter Frederiksberg-loven forfalder de årlige brandslukningsbidrag til  

 betaling med halvdelen den 1. juli og den 1. januar.
 Det vil sige, at ophævelsen af denne lov indebærer, at det sidste  

 (nedsatte) brandbidrag, der skal betales efter denne lov, bliver det, der  

 forfalder til betaling den 1. juli 2000.
Skriftlig fremsættelse Indenrigsministeren (Birte Weiss):
 Hermed tillader jeg mig for Folketinget at fremsætte:
 Forslag til lov om ophævelse af lov om bidrag til udgifterne ved  

 brandvæsenet i København og lov vedrørende den kommunale beskatning af faste  

 ejendomme i Frederiksberg Kommune og om ændring af lov om beskatning til  

 kommunerne af faste ejendomme og lov om kommunal udligning og generelle  

 tilskud til kommuner og amtskommuner. (Ophævelse af brandbidrag).
(Lovforslag nr.
L 174).
 Ifølge lovforslaget bortfalder den adgang, Københavns og Frederiksberg  

 Kommuner som de eneste kommuner har til at opkræve særlige bidrag af faste  

 ejendomme til delvis dækning af udgifterne ved de to kommuners brandvæsener.
 Hjemlen til at opkræve de eksisterende brandbidrag findes i lov nr. 91 af  

 31. marts 1938 om bidrag til udgifterne ved brandvæsenet i København og § 5 i  

 den i øvrigt ophævede lov nr. 104 af 29. april 1913 vedrørende den kommunale  

 beskatning af faste ejendomme i Frederiksberg Kommune.
De særlige, historisk betingede love om brandbidrag i Københavns og  

 Frederiksberg Kommuner indebærer et finansieringsgrundlag for brandvæsenet i  

 de to kommuner, som adskiller sig fra, hvad der gælder for landets øvrige  

 kommuner.
Brandbidraget er således en skat, som skal anvendes på et bestemt  

 udgiftsområde, og - i Københavns Kommunes tilfælde - med en direkte  

 sammenkædning af udgifterne i en bestemt periode og skattens størrelse.  

 Derved adskiller brandbidraget sig fra andre kommunale skatter.
 Efter nutidige forhold er der ikke noget grundlag for at operere med en  

 sådan forskel.
 Det foreslås derfor at ophæve de særlige love om opkrævning af brandbidrag  

 i de to kommuner, således at brandvæsenet finansieres af kommunernes  

 almindelige indtægter som i de øvrige kommuner.
 For Københavns Kommunes vedkommende bortfalder brandbidraget fra og med  

 1998. I tilknytning hertil foreslås maksimum for kommunens grundskyldpromille  

 midlertidigt forhøjet til 38 promille i 1998 og 36 i 1999. Det generelle  

 maksimum er 34 promille.
 For så vidt angår Frederiksberg Kommune, der for 1997 har en  

 grundskyldpromille på 27, sker bortfaldet af brandbidraget i form af en  

 aftrapning over 4 år, således at bidraget vil være helt bortfaldet fra og med  

 2001.
 En forhøjelse af grundskyldpromillen for Københavns og Frederiksberg  

 Kommuner i forbindelse med ophævelse af brandbidraget vil kunne få en  

 utilsigtet virkning i relation til det kommunale udlignings- og  

 tilskudssystem.
 For at imødegå dette er det samtidig foreslået at ændre lov om kommunal  

 udligning og generelle tilskud til kommuner og amtskommuner.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til velvillig behandling i det høje  

 Ting.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 Lov nr. 91 af 31. marts 1938 om bidrag til udgifterne ved brandvæsenet i  

 København ophæves.
 Lov nr. 91 af 31. marts 1938 om bidrag til udgifterne ved brandvæsenet  

 i København.
§ 1. Til udgifterne ved brandvæsenet i København udredes et bidrag  

 af alle bygninger i kommunen, være sig statsejendomme, kommunale eller  

 private ejendomme.
Bidraget beregnes for ejendomme, der er brandforsikret for  

 fuld værdi, af forsikringssummen for bygninger med de bestanddele og det  

 tilbehør, som sædvanligt forsikres sammen med disse, herunder mur- og  

 nagelfast inventar, men ikke hegn, maskiner eller løsøre.
For uforsikrede  

 ejendomme beregnes bidraget på tilsvarende måde af forsikringsværdien.
For  

 ejendomme, der er forsikret under forsikringsværdien, beregnes bidrag af  

 forsikringssummen på samme måde som for ejendomme, der er forsikret for fuld  

 værdi, men derudover beregnes et tillægsbidrag af forskellen mellem  

 forsikringsværdien og forsikringssummen.
 I tilfælde af tvivl om forsikringsværdien for en helt eller delvis  

 uforsikret ejendom kan værdien forlanges fastslået ved en vurdering, der ved  

 magistratens foranstaltning og uden udgift for ejeren foretages af to af  

 magistraten udmeldte mænd.
§ 2. Bidraget, der fastsættes for 6-årige perioder ad gangen,  

 udgør for tiden fra den 1. april 1938 til den 31. marts 1944 0,6 promille  

 årlig af de bidragspligtige beløb.
For de følgende perioder nedsættes eller  

 forhøjes bidraget med 0,04 promille for hver fulde 5 pct., som bidragets  

 gennemsnitlige årlige størrelse i den sidste seksårsperiode har været højere  

 eller lavere end 75 pct. af kommunens gennemsnitlige årlige udgifter i samme  

 periode til brandvæsenet, herunder medregnes pensionshenlæggelser samt  

 forrentning af og sædvanlig afskrivning på anskaffelsesværdierne.
 Af bygningerne på Holmen erlægges bidraget dog kun med halvdelen af  

 førnævnte beløb.
 Københavns Magistrat bekendtgør bidragets størrelse snarest muligt efter  

 hver seksårsperiodes begyndelse.
 § 3. Bidraget beregnes halvårsvis af de i § 1 nævnte værdier,  

 således som de er opgjort ved halvårets begyndelse, jf. dog 3die stykke.
Såvel forsikringsselskaber som ejere af helt eller delvis uforsikrede  

 ejendomme er pligtige til senest 10 dage før et halvårs udløb at indgive  

 anmeldelse til Københavns skattevæsen om det bidrag, der af dem vil være at  

 indbetale til kommunen for det pågældende halvår.
Anmeldelsen skal være  

 ledsaget af en opgørelse over det samlede beløb af forsikringssummerne ved  

 halvårets begyndelse eller - for helt eller delvis uforsikrede ejendomme -  

 over forsikringsværdien, henholdsvis den uforsikrede del af denne.
Enhver,  

 hvem bidragspligt påhviler, skal endvidere på forlangende meddele  

 skattevæsenet alle til bidragets beregning nødvendige oplysninger.
 Forsikringsselskaberne er berettigede til at foretage opgørelsen på  

 grundlag af forsikringssummerne på forfaldsdagen for den sidste ordinære  

 præmie før anmeldelsens indgivelse, således at bidraget beregnes efter  

 forsikringssummernes størrelse på dette tidspunkt.
§ 4. Bidraget for brandforsikrede ejendomme opkræves ved  

 foranstaltning af vedkommende forsikringsselskab.
Bidraget for helt  

 uforsikrede ejendomme samt tillægsbidraget for delvis uforsikrede ejendomme  

 opkræves ved kommunens foranstaltning.
Bidraget påhviler ejendommens ejer og hæfter på ejendommen med den  

 kommunale afgifter af faste ejendomme indrømmede pante- og fortrinsret, der  

 også omfatter eventuelt påløbne renter.
For bidrag af brandforsikrede  

 ejendomme hæfter tillige selskabet samt - såfremt det drejer sig om et  

 udenlandsk selskab - dettes herværende repræsentanter og befuldmægtigede; for  

 dette krav gælder den for kommunale skatter og afgifter hjemlede fortrinsret.
 Bidraget med eventuelt påløbne renter kan inddrives ved udpantning.
 Ejerens personlige hæftelse og pante- og fortrinsretten i ejendommen  

 bortfalder for bidrag af forsikrede ejendomme, når bidraget er indbetalt til  

 forsikringsselskabet.
§ 5. Bidraget forfalder hver 1. april og 1. oktober for det da  

 forløbne halvår.
Betales bidraget ikke inden månedens udgang, forrentes det  

 med 1/2 pct. månedlig fra forfaldsdagen indtil udgangen af den måned, i  

 hvilken betaling finder sted.
 Forsikringsselskaberne er berettigede til at opkræve bidraget i  

 forbindelse med den nærmest forudgående opkrævning af ordinær præmie i  

 halvåret.
§ 6. Den, der med forsæt eller af grov uagtsomhed undlader at  

 foretage de pligtige anmeldelser, giver urigtige eller vildledende  

 oplysninger til brug ved bidragsberegningen eller undlader at give de ham  

 afkrævede oplysninger, straffes med bøde og skal desuden efterbetale det ikke  

 erlagte bidrag.
Bøderne ikendes af magistraten, medmindre enten denne eller  

 den skyldige ønsker sagen afgjort ved domstolene, bøderne tilfalder  

 statskassen, de af magistraten uden medvirken af politi og domstole ikendte  

 bøder dog kommunens kasse.
§ 7. Denne lov træder i kraft den 1. april 1938. Samtidig ophæves  

 § 9 i lov af 15. maj 1868 om brandvæsenet i København.
For ejendomme, med  

 hensyn til hvilke bidrag ifølge sidstnævnte bestemmelse hidtil har været  

 opkrævet ved kommunens foranstaltning, opkræves dette bidrag for tiden fra  

 den 1. august 1937 til den 31. marts 1938 sammen med kommuneskatten for april  

 kvartal 1938. Forsikringsselskaberne er berettigede til hos de forsikrede at  

 opkræve bidraget for tiden fra den 1. april til den 30. september 1938 i en  

 eller flere rater.
 Forsikringsselskaberne er berettigede til uden iagttagelse af  

 vedtægtsmæssige forskrifter eller tilføjelse af policerne at foretage de til  

 dækning af bidraget fornødne tarifændringer og opkrævninger hos de  

 forsikrede.
§ 2 Lov nr. 104 af 29. april 1913 vedrørende den kommunale beskatning af faste  

 ejendomme i Frederiksberg Kommune ophæves.
 Lov nr. 104 af 29. april 1913 vedrørende den kommunale beskatning af  

 faste ejendomme i Frederiksberg Kommune, som ændret ved § 26 i lov nr. 83 af  

 31. marts 1926.
 §§ 1-4. (Ophævet).
 § 5. For de efter § 2 beskattede ejendomme, der er bebyggede,  

 erlægges der en afgift til bestridelse af udgifterne ved kommunens  

 brandvæsen.
Så længe der mellem kommunen og den almindelige brandforsikring for  

 landbygninger findes overenskomst om, at den nævnte forening yder tilskud til  

 brandvæsenet, er de indenfor brandforsikringen stående ejendomme dog fritagne  

 for den heromhandlede afgift.
For de ejendomme, der ikke er forsikrede i  

 nævnte forening, skal der udredes samme beløb, som brandforsikringen betaler  

 til kommunen for ejendomme med en tilsvarende forsikringsværdi.
Når  

 overenskomst med brandforsikringen måtte ophøre, pålignes der alle ejendomme  

 en afgift af 41/6 øre årlig for hver 100 kroners forsikringsværdi.
Forsikringsværdien bestemmes efter den til brandforsikring foretagne  

 vurdering.
Er en bygning enten aldeles ikke eller ikke fuldstændig forsikret,  

 eller er der i forsikringssummen optaget værdien af maskiner eller  

 inventarium, som ikke henhører til den egentlige bygning, foretages for  

 kommunens regning en vurdering ved to dertil af den ordinære ret udmeldte  

 mænd i overensstemmelse med de almindelige for forsikring gældende regler.
 §§ 6-7. (Ophævet).
§ 3 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som ændret bl.a. ved lov nr.  

 460 af 30. juni 1993 og senest ved lov nr. 1077 af 20. december 1995,  

 foretages følgende ændring:
 1. § 2, stk. 2, affattes således:
 » Stk. 2. Grundskyldpromillen i en kommune skal udgøre mindst  

 6 og højst 24. I Københavns Kommune kan grundskyldpromillen dog udgøre højst  

 28 for skatteåret 1998 og højst 26 for skatteåret 1999. I Københavns og  

 Frederiksberg Kommuner lægges den promille, der er fastsat for amtskommunal  

 grundskyld, til de minimums- og maksimumsgrænser, der er nævnt i 1. og 2.  

 punktum.«.
 § 2. Kommunalbestyrelsen i primærkommuner fastsætter i forbindelse  

 med den endelige vedtagelse af kommunens årsbudget grundskyldspromillen, der  

 skal angive forholdet mellem det beløb, der skal udskrives som kommunal  

 grundskyld, og summen af de afgiftspligtige grundværdier, således som disse  

 er opgjort på tidspunktet for budgettets vedtagelse, jf. § 1, stk. 2.
 Stk. 2. Grundskyldpromillen i en kommune skal udgøre mindst 6 og  

 højst 24, i Københavns og Frederiksberg Kommuner dog med tillæg af den for  

 amtskommunal grundskyld fastsatte promille.
Stk. 3-5. - - - § 4 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 555 af 30. juni 1995, som senest  

 ændret ved lov nr. 1205 af 27. december 1996, foretages følgende ændring:
 1. I § 11 indsættes som stk. 5:
 » Stk. 5. Reglen i stk. 4 gælder ikke for Københavns og  

 Frederiksberg Kommuner.«.
 Overudligning § 11. Hvis en stigning i en kommunes  

 udskrivningsgrundlag ville påføre kommunen et samlet tab efter §§ 3, 4, 10,  

 18, 20 og 21 og bidrag i henhold til lov om udligning af visse kommunale og  

 amtskommunale udgifter til merværdiafgift og om det kommunale momsfond, som  

 overstiger 90 pct. af gevinsten i form af øget provenu af indkomstskat,  

 korrigeres tilskud/tilsvar efter § 4 subsidiært § 3. For Københavns og  

 Frederiksberg Kommuner opgøres de pågældende kommuners samlede tab ved en  

 stigning i udskrivningsgrundlaget efter §§ 3, 4, 10, 13, 17, 18, 20 og 21 og  

 bidrag i henhold til lov om udligning af visse kommunale og amtskommunale  

 udgifter til merværdiafgift og det kommunale momsfond.
 Stk. 2. Hvis de samlede tilsvar efter § 3 afviger fra de samlede  

 tilskud som følge af reglerne i stk. 1, fordeles afvigelsen i forhold til den  

 enkelte kommunes andel af det samlede beskatningsgrundlag.
 Stk. 3. Hvis de samlede tilsvar efter § 4 afviger fra de samlede  

 tilskud som følge af reglerne i stk. 1, fordeles afvigelsen mellem kommunerne  

 i hovedstadsområdet i forhold til deres andel af det samlede kommunale  

 beskatningsgrundlag i hovedstadsområdet.
Stk. 4. Hvis en kommune i hovedstadsområdet er omfattet af reglen  

 i stk. 1, hvis kommunen yder tilsvar efter § 4, og hvis kommunens  

 beskatningsniveau er højere end udskrivningsprocenten, beregnes et særligt  

 tilsvar for kommunen.
Det særlige tilsvar udgør forskellen til den beregnede  

 korrektion, der ville være beregnet efter samme bestemmelse, såfremt  

 kommunens udskrivningsprocent havde svaret til beskatningsniveauet.
