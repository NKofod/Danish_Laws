Sambeskatning Reference: SEL § 31, LV 1995, S.D.5, TS-CIR 1995-9 Selskab A var til og med kalenderåret 1993 sambeskattet med selskab  

 B med tilhørende udenlandske datterselskaber.
 Medio 1994 købte selskab B alle aktier i et amerikansk selskab, og  

 senere samme år købte selskab B alle aktier i et tysk selskab.  

 Betalingen skete i begge tilfælde i det væsentlige med nyudstedte  

 aktier i selskab B.
Opkøbene skete for at opretholde den store salgsorganisation, som  

 selskab B gennem årene havde opbygget, og fordi det var  

 nødvendigt med en udvidelse af produktprogrammet.
Ved opkøbene  

 blev tilført nye produkttyper.
 Driften i selskab B og samarbejdet med de to nye datterselskaber  

 forløb særdeles utilfredsstillende.
 Resultatet blev, at selskab A købte minoritetsaktionærerne  

 ud, således at selskab B samt det amerikanske og tyske selskab blev  

 helejede selskaber i koncernen.
 På det grundlag blev der indgivet anmodning om fornyet sambeskatning  

 fra og med kalenderåret 1996.
 Det blev gjort gældende, at købet af aktierne i de to  

 selskaber i 1994 ved betaling med aktier i selskab B og indløsningen  

 af minoritetsaktionærerne i 1995 var båret af rent  

 forretningsmæssige hensyn.
 Ligningsmyndigheden afslog anmodningen om sambeskatning med den  

 begrundelse, at selskaberne tidligere har været sambeskattet, og  

 henviste til TS-cirkulære 1995-9, vilkår 1.3, og praksis  

 ifølge tidligere offentliggjorte afgørelser.
 Overfor Ligningsrådet henviste revisionsfirmaet til formuleringen af  

 tidligere offentliggjorte afgørelser, og gjorde gældende, at den  

 strikte forretningsmæssige baggrund for det midlertidigt ophør  

 af helejerskabet af selskab B må anses for at være en sådan  

 særlig omstændighed, at fornyet sambeskatning bør  

 tillades.
Efter en samlet vurdering af anmodningen gav Ligningsrådet  

 tilladelse til sambeskatning.
Ved tilladelse lagde Ligningsrådet  

 afgørende vægt på, at det midlertidige ophør af  

 helejerskabet af selskab B udelukkende var forretningsmæssigt  

 begrundet.
