 Ved kildeskattens start vil der forekomme tilfælde, hvor indeholdelsen af  

 A-skat er sket med 40% af indkomsten uden fradrag, fordi skattekort ikke har  

 foreligget i forbindelse med udbetaling af løn m.v. for januar og da navnlig,  

 hvor udbetalingen er sket forud.
 Når skattekortet har manglet, kan det skyldes, at det har været  

 tilbageholdt af ligningsmyndigheden som følge af klage over  

 forskudsregistreringen, eller årsagen kan være lønmodtagerens sygdom eller  

 manglende forståelse af de nye regler.
 Det er i sådanne tilfælde ønskeligt, at arbejdsgiveren selv foretager  

 regulering, så indeholdelsen bringes i overensstemmelse med et senere  

 modtaget skattekort.
Hvis arbejdsgiveren ikke umiddelbart imødekommer lønmodtagerens ønske om  

 berigtigelse, kan KLM efter anmodning fra lønmodtageren rette henvendelse til  

 arbejdsgiveren derom.
Dette kan gøres ved at give arbejdsgiveren meddelelse  

 om »minustræk«.
 Sådan meddelelse kan også gives uden for den ovenfor angivne ramme, hvis  

 KLM i øvrigt får forelagt tilfælde, hvor det er åbenbart, at selve  

 trækberegningen har ført til et urimeligt resultat, der ikke kan berigtiges  

 på anden måde.
 Eksempler:
1. Der er tilbageholdt 40%, fordi  

 skattekortoplysninger mangler.
Det viser sig, at skatteyderen har frikort  

 eller har ret til frikort.
Arbejdsgiveren anmodes om at tilbagebetale det indeholdte beløb.
Rettelsen  

 indgår som minus A-skat i udbetalignsmåneden og modregnes i øvrige  

 indeholdelser.
 Arbejdsgiveren anmodes om at udbetale 440 kr. straks (posteres som minus  

 A-skat) og derefter fortsætte tilbageholdelsen efter de nu foreliggende  

 oplysninger. Ønsker arbejdsgiveren ikke at foretage udbetaling straks, må det  

 accepteres, at reguleringen indgår i den næste udbetaling, hvor skattetrækket  

 da sættes til minus 80 kr.
Det er af væsentlig betydning, at der etableres det bedst mulige  

 samarbejde mellem arbejdsgiverne og skattemyndighederne.
Inden KLM giver  

 meddelelse om rettelse, bør der så vidt muligt træffes telefonisk aftale med  

 vedkommende arbejdsgiver om fremgangsmåden ved rettelsen. Ønsker  

 arbejdsgiveren skriftlig underretning, kan denne gives som vist i vedlagte  

 koncept.
Det bemærkes, at den her omtalte forretningsgang ikke gælder fejl, som  

 arbejdsgiveren - jf. bl.a.
KD-meddelelse 1969-54 - har umiddelbart pligt itl  

 at rette, om fornødent ved udfyldelse af rettelsesredegørelse som angivet i  

 »Skattetræk«.
I disse tilfælde kan vejledende underretning gives  

 arbejdsgiveren telefonisk eller under »servicebesøg« som led i  

 arbejdsgiverkontrollen.
