 Baggrund:
 - Bekendtgørelse nr. 452 af 27. august 1984 om støjgrænser på  

 arbejdspladsen.
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
Lyd er svingninger i forskellige materialer, fx luft.
Ultralyd er lyd,  

 hvis frekvens (antal svingninger pr. sekund) ligger over det »hørbare  

 område«.
Lyd med frekvens over 18.000 Hz defineres som ultralyd.  

 Ultralyd kan brede sig i faste stoffer, væsker og luftarter.
 Ultralyd bruges bl.a. til:
- rensning af emner i et væskebad - svejsning af plast og metal - medicinsk brug - alarmapparater - måleapparater i industrien Almindelig, hørbar støj forekommer ofte sammen med ultralyd.
Følger af ultralydpåvirkning Vedvarende udsættelse for meget høje ultralydniveauer i luft kan give  

 høreskader.
Risiko opstår især ved udsættelse for lyd med frekvenser i  

 grænseområdet mellem den hørbare lyd/støj og ultralyden, d.v.s.  

 frekvensområdet 16.000-40.000 Hz.
 Kraftig ultralyd i luft og hørbar lyd/støj, som skyldes ultralyden, kan  

 give gener som trykken eller susen for ørerne, træthed, hovedpine, kvalme  

 m.m., men skader normalt ikke det menneskelige væv.
Ved legemlig kontakt med en fast genstand, der svinger med  

 ultralydfrekvensen, eller med væske med ultralyd, vil ultralyden uhindret  

 passere over i det menneskelige væv.
Høje ultralydniveauer i vævet kan give  

 skader på cellerne - selv når en genstand eller væske kun kortvarigt berøres.
Foranstaltninger Ultralyd i luft Ultralyd og støj fra apparater skal imødegås så effektivt som muligt fx  

 ved opstilling på dæmpende underlag, afskærmning eller indbygning i  

 støjkabinetter.
Ultralyd er let at dæmpe.
Selv små og tynde plader (fx af acrylplast) vil  

 ofte kunne skærme mod direkte ultralydpåvirkning.
Reflektioner fra vægge,  

 gulve eller maskindele kan dæmpes ved, at der opsættes et tyndt lag  

 absorberende materiale (fx mineraluld) på de reflekterende flader.
Se  

 At-meddelelse nr. 4.06.1 om bekæmpelse af støj på arbejdspladsen.
 Hvor det ikke er muligt at nedbringe ultralyd og støj, skal der benyttes  

 høreværn.
 Tyverialarmer m.v., hvor ultralyd anvendes, bør kun være i funktion uden  

 for arbejdstiden.
Ultralyd i faste stoffer De ultralydbærende dele i et ultralydapparatur skal være afskærmede, så  

 utilsigtet berøring undgås.
 Dele i ultralydapparatur, som operatøren berører under drift, skal være  

 isoleret fra de ultralydbærende dele.
 Isolering opnås bedst ved at adskille de ultralydbærende dele i apparat og  

 emne fra dele, som personer berører.
Ultralyd i væsker Væskebade med ultralyd skal sikres, så utilsigtet berøring under drift  

 undgås.
Ultralydbade bør forsynes med et låg, som forhindrer legemlig kontakt med  

 badet, mens det er i funktion.
Låget giver samtidig en væsentlig dæmpning af  

 ultralyd i luft og hørbar støj.
Måling af ultralyd Ultralyd i luft måles normalt på samme måde som støj.
 Måleudstyret skal mindst kunne måle frekvenser indtil 40.000 Hz.
 Ultralydstyrken måles uden vægtningskurve og angives i dB og frekvens i  

 antal svingninger pr. sekund (Hz).
Vejledende ultralydgrænser Ved en 8 timers daglig eksponering for ultralyd i luft bør følgende  

 lydtrykniveauer ikke overskrides:
