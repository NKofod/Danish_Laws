Efter myndighedslovens §§ 9 og 11 kan forældre, der ikke er gift eller er  

 separerede eller fraskilte, aftale, at de skal have fælles forældremyndighed  

 over deres fælles børn.
Aftalen skal godkendes af statsamtet.
Forinden  

 godkendelsen skal statsamtet vejlede forældrene om aftalens retsvirkninger,  

 herunder om at udøvelse af fælles forældremyndighed forudsætter, at  

 forældrene kan blive enige om alle væsentlige spørgsmål vedrørende barnet.  

 Statsamtet skal også vejlede forældrene om retsstillingen ved ophør af fælles  

 forældremyndighed.
Statsamtet skal påse, at der foreligger reel enighed  

 mellem forældrene om aftalen om fælles forældremyndighed.
 Ønsker forældrene at knytte særlige forudsætninger eller betingelser til  

 aftalen om fælles forældremyndighed, kan disse tilføres statsamtets protokol  

 eller sag, men ikke den skrivelse, hvorved statsamtet godkender aftalen.  

 Forældrene skal samtidig orienteres om, at tilsidesættelse af sådanne  

 forudsætninger og betingelser ikke er sanktioneret.
 Man skal anmode statsamtet om at vejlede forældrene om navnlig følgende  

 spørgsmål:
Fælles forældremyndighed forudsætter, at forældrene har vilje og evne til  

 i samarbejde at tage stilling til spørgsmål vedrørende barnet, efterhånden  

 som de opstår.
Det er også en forudsætning, at forældrene kan blive enige om  

 alle væsentlige spørgsmål vedrørende barnet - og om, hvilke spørgsmål der må  

 anses for væsentlige.
Hvis forældrene ikke bor sammen, er det af afgørende betydning, at de kan  

 blive enige om, hvor barnet skal bo.
Mener forældrene ikke, at de kan blive  

 enige herom, mangler forudsætningerne for fælles forældremyndighed.
Ligeledes  

 er det af afgørende betydning, at forældrene kan blive enige om omfanget af  

 barnets samvær med den af forældrene, som barnet ikke skal bo hos.
Ved senere uenighed om disse spørgsmål eller om andre spørgsmål vedrørende  

 udøvelse af forældremyndighed, må forældrene være indstillet på selv at kunne  

 løse uoverensstemmelserne.
Forældrene kan ikke anmode myndighederne om at  

 træffe afgørelse om udøvelse af forældremyndighed eller om samværsret.
Hvis  

 forældrene ikke selv kan blive enige om, hvordan rammerne for den fælles  

 forældremyndighed skal udfyldes, må den fælles forældremyndighed som en  

 sidste udvej bringes til ophør.
Forældres pligt til at forsørge deres børn består uafhængigt af, om de har  

 fælles forældremyndighed.
Fælles forældremyndighed mellem forældre, der ikke  

 bor sammen, vil derfor ikke i sig selv hindre, at den ene af forældrene kan  

 kræve, at den anden betaler underholdsbidrag, hvis denne forsømmer sin  

 forsørgelsespligt.
Efter anmodning kan bidrag i så fald fastsættes af  

 statsamtet.
 Retten til forskudsvis udbetaling af børnebidrag berøres ikke af en aftale  

 om fælles forældremyndighed.
a.
Hvis forældrene lever sammen, er en aftale om fælles forældremyndighed  

 uden betydning for tildeling, beregning og udbetaling af børnetilskud.  

 Tildeling og beregning af børnetilskud vil i disse tilfælde ske på grundlag  

 af begge forældres indtægtsforhold.
Børnetilskuddet vil normalt blive  

 udbetalt til barnets mor.
Lever forældre med fælles forældremyndighed ikke sammen, tages kun hensyn  

 til indtægten hos den af forældrene, der har barnet hos sig.
Udbetaling af  

 almindeligt eller forhøjet børnetilskud afhænger således at forholdene hos  

 den af forældrene, som barnet lever mest sammen med, og børnetilskuddet vil  

 normalt blive udbetalt til denne.
Hvis barnet opholder sig lige meget hos  

 ikke-samlevende forældre, der har fælles forældremyndighed, tages hensyn til  

 indtægten hos den af forældrene, på hvis adresse barnet er tilmeldt  

 folkeregistret, og børnetilskuddet vil normalt blive udbetalt til denne.
b.
Hvis forældrene lever sammen, er en aftale om fælles forældremyndighed  

 uden betydning for beregning af den ungdomsydelse, der kan udbetales til  

 børn, der er 16 eller 17 år.
Beregning af ydelsen sker på grundlag af  

 husstandens socialindkomst.
Hvis forældre med fælles forældremyndighed ikke lever sammen, tages kun  

 hensyn til husstandsindtægten hos den af forældrene, der har barnet hos sig,  

 og ungdomsydelsen vil normalt blive udbetalt til denne.
Hvis barnet opholder  

 sig lige meget hos ikke-samlevende forældre, som har fælles  

 forældremyndighed, tages hensyn til husstandsindtægten hos den af forældrene,  

 på hvis adresse barnet er tilmeldt folkeregistret, og ungdomsydelsen vil  

 normalt blive udbetalt til denne.
 Hvis barnet bor sammen med begge forældre, fastsættes betalingen for  

 daginstitution og dagpleje på grundlag af begge forældres samlede  

 skattepligtige indtægt, uanset om de har fælles forældremyndighed.
Lever forældre med fælles forældremyndighed ikke sammen, fastsættes  

 betalingen på grundlag af indtægten hos den af forældrene og en eventuel  

 samlever, som barnet bor sammen med.
Hvis barnet opholder sig lige meget hos  

 begge forældre, der har fælles forældremyndighed, er forholdene hos den af  

 forældrene, på hvis folkeregisteradresse barnet er tilmeldt, afgørende.
I  

 dette tilfælde vil barnet have adgang til daginstitutionsplads m.v. i  

 folkeregisterkommunen, hvorimod en anden kommune, barnet opholder sig i, ikke  

 har pligt til at tilbyde daginstitutionsplads m.v.
Ved beregningen af boligstøtte medregnes ansøgerens børn under 18 år, der  

 bor i lejligheden.
Hvis forældre, der har fælles forældremyndighed, ikke  

 lever sammen, og barnet opholder sig lige meget hos begge forældre, medregnes  

 barnet ved beregningen af boligstøtte til den husstand, på hvis adresse det  

 er tilmeldt folkeregistret.
Aftale om fælles forældremyndighed bevirker, at begge forældre er værger  

 for barnet og skal bestyre barnets eventuelle formue og handle på barnets  

 vegne i retsforhold vedrørende formuen.
Hvis barnet har midler i en  

 forvaltningsafdeling, bør forældrene sende forvaltningsafdelingen en kopi af  

 statsamtets godkendelse af aftalen.
 Hvis forældrene flytter fra hinanden, medfører det ikke i sig selv, at den  

 fælles forældremyndighed ophører.
Hvis forældre med fælles forældremyndighed ikke lever sammen, kan enhver  

 af forældrene kræve, at den fælles forældremyndighed skal ophøre.
Det gælder  

 også for samlevende forældre, såfremt de begge eller den ene af dem agter at  

 ophæve samlivet.
Er forældrene enige om, hvem af dem, der skal have forældremyndigheden  

 alene, kan de indgå en aftale herom.
Aftalen skal godkendes af statsamtet.  

 Hvis forældrene ikke er enige, skal spørgsmålet afgøres af retten under  

 særligt hensyn til, hvad der er bedst for barnet.
Hvis en af forældrene før  

 aftalen om fælles forældremyndighed havde forældremyndigheden alene, har den  

 pågældende således ikke af den grund en fortrinsstilling under en retssag.
 For forældre, der har aftalt fælles forældremyndighed og senere gifter sig  

 med hinanden, kan den fælles forældremyndighed ophøre ved separation eller  

 skilsmisse.
Hvis forældrene genoptager eller fortsætter samlivet, efter at den fælles  

 forældremyndighed er ophørt, afhænger retsstillingen af, om forældrene er  

 gifte eller ugifte.
Er forældrene gifte, herunder separerede, genindtræder  

 den fælles forældremyndighed.
Er forældrene ugifte, herunder fraskilte, får  

 de ikke på ny fælles forældremyndighed ved at genoptage eller fortsætte  

 samlivet. Ønsker de igen at få fælles forældremyndighed, må de med  

 statsamtets godkendelse indgå en ny aftale herom.
Har forældrene fælles forældremyndighed, og dør den ene af forældrene,  

 forbliver forældremyndigheden hos den anden alene.
Dette gælder altid, hvis  

 barnet bor hos den efterlevende af forældrene.
Hvis barnet bor hos andre,  

 f.eks. hos en stedfar eller en stedmor eller hos bedsteforældre, der anmoder  

 om at få forældremyndigheden, skal det afgøres af statsamtet eller retten,  

 hvem der skal have forældremyndigheden.
Ved denne afgørelse har den  

 efterlevende af forældrene en fortrinsstilling.
Erik Ninn-Hansen /D.
Sylvest Nielsen Skrivelse til statsamterne og Københavns overpræsidium.
