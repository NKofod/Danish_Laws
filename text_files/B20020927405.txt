Bestemmelser om teoretisk uddannelse til  

 AFIS-certifikat (BL 6-96, 3. udgave) I medfør af § 73 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokument BL 6-71, Bestemmelser om AFIS-certifikat, seneste udgave.
2. Anvendelsesområde Denne BL fastsætter bestemmelser for a. 	tilladelse til luftfartsteoriskoler til teoretisk uddannelse for  

 opnåelse af AFIS-certifikat, b.	godkendelse af chefinstruktører ved sådanne skoler, c.	luftfartsteoriskolens og chefinstruktørens ansvar, d.	teoretisk uddannelse for opnåelse af AFIS-certifikat, jf.
BL  

 6-71, for 1. 	flyvepladsflyveinformationstjeneste og 2. 	flyvepladsflyveinformationstjeneste med anvendelse af  

 radar.
3. Tilladelse til drift af luftfartsteoriskole 3.1 En luftfartsteoriskole, der er omfattet af denne BL, må kun  

 drives efter tilladelse fra Statens Luftfartsvæsen.
3.2 Ansøgning om tilladelse til drift af en luftfartsteoriskole  

 skal være vedlagt en skolehåndbog, der beskriver skolens a.	navn og adresse, samt hvem der er økonomisk ansvarlig for  

 skolen.
Er denne et aktieselskab eller anpartsselskab, skal udskrift fra  

 Erhvervs- og Selskabsregistret vedlægges.
Drives skolen i anden  

 selskabsform eller i form af et sameje, skal dokumentation herfor  

 vedlægges, b.	fysiske beliggenhed og indretning, c.	organisation, d.	administration, e.	målsætning/standard, f.	program for standardisering og g.	kvalitetssikringssystem.
3.2.1 Som en del af skolehåndbogen eller som bilag til denne skal  

 der indsendes uddannelsesprogrammer med detaljerede lektionsplaner, der  

 beskriver, hvorledes de uddannelser, som skolen søger tilladelse til  

 at udføre, agtes gennemført.
Uddannelsesprogrammer skal  

 godkendes af Statens Luftfartsvæsen.
 3.3 Tilladelse gives for én eller flere af de teoretiske  

 uddannelser, der er krævet af Statens Luftfartsvæsen for at  

 opnå AFIS-certifikat.
 3.4 En tilladelse udstedes gældende for 1 år og kan derefter  

 fornys for indtil 3 år ad gangen.
 3.5 En tilladelse til teoretisk uddannelse for opnåelse af  

 AFIS-certifikat bortfalder, hvis luftfartsteoriskolen ikke længere har  

 ansat en chefinstruktør, der er godkendt af Statens  

 Luftfartsvæsen, jf. afsnit 4.
4. Godkendelse af chefinstruktører 4.1 Den teoretiske uddannelse ved en luftfartsteoriskole skal ledes af en  

 chefinstruktør, der er godkendt af Statens Luftfartsvæsen.
4.2 En godkendelse som chefinstruktør til teoretisk uddannelse er  

 betinget af, a. 	at ansøgeren er eller inden for de sidste 3 år har  

 været indehaver af et gyldigt AFIS-certifikat eller  

 flyveledercertifikat, b. 	at ansøgeren af Statens Luftfartsvæsen anses for egnet  

 til at varetage hvervet, og c. 	at ansøgeren kan dokumentere at kunne være til stede  

 på skolen i fuldt omfang, bortset fra ferier, fridage m.v., i de  

 perioder, hvor der meddeles undervisning.
4.3 En godkendelse som chefinstruktør vil blive  

 tilbagekaldt, a.	hvis luftfartsteoriskolen eller chefinstruktøren selv anmoder  

 herom, b. 	hvis chefinstruktøren ikke længere opfylder de krav,  

 der er nævnt under pkt. 4.2 b. og c., c.	hvis chefinstruktøren groft eller gentagne gange  

 tilsidesætter sine pligter efter denne BL, eller d.	hvis retten til at udøve virksomheden som  

 chefinstruktør frakendes i medfør af straffelovens §  

 79.
 4.4 En godkendelse om chefinstruktør bortfalder, hvis Statens  

 Luftfartsvæsen tilbagekalder vedkommende luftfartsteoriskoles  

 tilladelse som uddannelsessted, jf. pkt. 3.1.
5. Ansvar 5.1 Luftfartsteoriskolen skal sikre, a.	at skolen råder over lokaler, der er anvendelige til  

 undervisning og administration af skolen, b. 	at skolen råder over udstyr, der er anvendeligt for den  

 pågældende form for uddannelse, c.	at de regler, der eventuelt er fastsat af andre myndigheder i  

 forbindelse med undervisningen, er opfyldt, d.	at der for hver elev foreligger dokumentation for den uddannelse,  

 eleven har gennemgået ved luftfartsteoriskolen, samt for de resultater,  

 der er opnået herunder, e.	at dokumentationen opbevares af luftfartsteoriskolen i mindst 2  

 år efter uddannelsens afslutning, f.	at Statens Luftfartsvæsen omgående underrettes, hvis  

 forudsætningerne for luftfartsteoriskolens tilladelse ikke  

 længere er til stede, eller hvis der sker væsentlige  

 ændringer i luftfartsteoriskolens ejerforhold, og g.	at chefinstruktøren er til stede på skolen i fuldt  

 omfang, bortset fra ferier, fridage m.v., i de perioder, hvor der meddeles  

 undervisning.
5.2 Chefinstruktøren skal sikre, a. 	at undervisningen foretages i egnede lokaler.
b. 	at skolehåndbog, uddannelsesprogrammer og lektionsplaner  

 udarbejdes, ajourføres og indsendes til Statens  

 Luftfartsvæsen, c.	at undervisningen foretages af kvalificerede  

 instruktører, d.	at undervisningen tilrettelægges og i praksis  

 gennemføres således, at eleven får maksimalt udbytte af  

 denne, e.	at undervisningens indhold og omfang i øvrigt er i  

 overensstemmelse med de godkendte uddannelsesprogrammer og de bestemmelser,  

 der er fastsat af Statens Luftfartsvæsen for den pågældende  

 uddannelse, og f. 	at der udstedes bevis for, at eleven har gennemgået den  

 teoretiske uddannelse med tilfredsstillende resultat ved den  

 pågældende luftfartsteoriskole.
6. Uddannelse, generelt 6.1 Den teoretiske uddannelse til AFIS-certifikat omfatter en  

 grunduddannelse samt en eller begge af følgende uddannelser:
 a. 	Flyvepladsflyveinformationstjeneste.
 b. 	Flyvepladsflyveinformationstjeneste med anvendelse af  

 radar.
 6.1.1 Inden den syntetiske træning, jf. henholdsvis pkt. 7.2.2 f. og  

 7.2.3 e., påbegyndes skal eleven have gennemført den teoretiske  

 del af uddannelsen for den pågældende kategori af  

 flyvepladsflyveinformationstjeneste samt have aflagt de hertil krævede  

 prøver.
 6.1.2 Beståede teoriprøver bevarer deres gyldighed i indtil  

 1½ år efter den sidste dag i den måned, hvori resultatet af sidst  

 aflagte prøve er afsendt fra Statens Luftfartsvæsen.
7. Uddannelsesprogram 7.1 De teoretiske uddannelser skal ske efter godkendte  

 uddannelsesprogrammer, jf. pkt. 3.2.1.
 7.2 De teoretiske uddannelser skal mindst omfatte følgende fag og  

 emner.
7.2.1 Grunduddannelse a.
Love og bestemmelser 1.	Chicago-konventionen med tilhørende ICAO Annex'er og  

 -dokumenter.
 2.	Tjenestedokumenter.
 3.	Luftfartsloven.
 4.	Lufttrafikregler.
 5.	Certificeringsbestemmelser.
 6.	Driftshåndbøger.
 7.	Operationelle bestemmelser for flyvning (IFR/VFR).
b.
Generelle forskrifter for lufttrafiktjeneste 1.	Lufttrafiktjeneste, generelt.
 2.	Omfanget af lufttrafikregler og bestemmelser om  

 lufttrafiktjeneste.
 3.	Ansvarsfordeling ved udøvelse af lufttrafiktjeneste.
 4.	Almindelige fremgangsmåder, der vedrører  

 lufttrafiktjeneste.
c. 	Navigation 1.	Kort.
 2.	Geografiske positioner.
 3.	Retning og afstand.
 4.	Måleenheder.
 5.	Tidsbegreber.
 6.	Vindtrekant.
 7.	Vindkomponenter.
 8.	Variation og deviation.
 9.	Retningsangivelser.
 10.	Pejlinger.
 11.	Glidehøjde og glidedistance.
 12.	Navigationshjælpemidler.
 13.	Instrumentindflyvningsprocedurer.
d.
Meteorologi 1.	Indsamling og bearbejdelse af meteorologiske data.
 2.	Meteorologisk betjening af luftfarten.
 3.	Dekodning og oplæsning af meteorologiske koder.
 4.	Temperatur og stabilitet.
 5.	Fugtighed, sigtbarhed og tåge.
 6.	Skyer, nedbør og torden.
 7.	Lufttryk, lufttæthed, trykhøjdemåling, vind og  

 turbulens.
 8.	Luftmasser og fronter.
 9.	Vejrfænomener, der kan være farlige for  

 luftfartøjer.
e.
Udveksling af ATS-meldinger 1.	Flyvepladskategorier.
 2.	Kategorier af meldinger.
 3.	Generelle bestemmelser.
 4.	Fremgangsmåder ved udveksling af meldinger.
 5.	Typer af meldinger og deres anvendelse.
 6.	ATS-flyveplaner.
 7.	AFTN-procedurer.
 8.	IT-kendskab.
f.
Flyvegeografi (dansk område) 1.	Stedindikatorer.
 2.	Lufthavne, flyvepladser og helikopterflyvepladser.
 3.	Luftrumsopdeling.
 4.	Radionavigationshjælpemidler.
 5.	ATS-ruter.
 6.	NAV-ruter.
 7.	Sektorgrænser.
 8.	Restriktionsområder, fareområder og forbudte  

 områder.
g. 	Flykendskab Navn, designator, udseende og ydeevne på luftfartøjer samt  

 navn, funktion og placering af vitale dele h.
Menneskelig ydeevne og begrænsning 1.	Fysiologi i  

 	sanserne, i  

 	sansernes begrænsning, i  

 	træthed, i  

 	forstyrrelse af kropsrytmen, i  

 	symptomer på iltmangel, i  

 	åndedræt og blodcirkulation og i  

 	skifteholdsarbejde/døgnrytme.
2.	Flyvepladsflyveinformationstjeneste og helbred i  

 	fysisk og mental uegnethed, i  

 	tobak, alkohol, medicin, narkotika, i  

 	bloddonation og i  

 	generelle helbredsaspekter.
3.	Psykologi i  

 	SHELL-modellen, i  

 	identificering af farlige holdninger, i  

 	kommunikation, i  

 	kulturelle forskelle, i  

 	vurdering og beslutningstagen, i  

 	menneskelig beslutningsfejl og deres årsager, i  

 	den menneskelige fejlmodel, i  

 	forebyggelse og afhjælpning af beslutningsfejl og i  

 	stress.
i.
Lufthavnskendskab 1.	Bane- og rullevejssystemer.
 2.	Lufthavnens lyssystemer.
 3.	Visuelle navigations- og landingshjælpemidler.
 4.	Parkeringssystemer.
7.2.2 Flyvepladsflyveinformationstjeneste (uden anvendelse af  

 radar) a.
AFIS-tjeneste, generelt 1.	AFIS-tjenestens funktioner.
 2.	Trafikrunde og rulleveje.
 3.	Luftfartslys.
 4.	Flyvepladsflyveinformationstjeneste til flyvepladstrafik.
 5.	Kritiske situationer og svigtende radioforbindelser.
b.
Generelle forskrifter for flyvepladsflyveinformationstjeneste 1.	Afgående luftfartøjer.
 2.	Ankommende luftfartøjer.
c.
Alarmeringstjeneste d.
Koordination 1.	Områdekontroltjeneste.
 2.	Indflyvningskontroltjeneste.
 3.	Flyveinformationscentral.
e.
Særlige bestemmelser 1.	Randhvirvler (wake turbulence).
 2.	Rapportering og indberetning.
 3.	Rapportering af smitsomme sygdomme ombord i luftfartøjer.
 4.	Andre uforudsete hændelser under flyvning.
f.
Syntetisk træning 1.	Luftfartøjer i trafikrunden.
 2.	Startende og landende luftfartøjer.
 3.	Luftfartøjer og køretøjer på  

 manøvreområdet.
 4.	Luftfartøjer, der krydser  

 trafikinformationszonen/trafikinformationsområdet.
 5.	Alarmeringstjeneste.
7.2.3 Flyvepladsflyveinformationstjeneste med anvendelse af radar For flyvepladsflyveinformationstjeneste med anvendelse af radar  

 kræves ud over uddannelsen i pkt. 7.2.1 og 7.2.2 tillige  

 følgende:
a.
Radarteori 1.	Elementære radartekniske principper.
 2.	Primær radars virkemåde.
 3.	Sekundær radars virkemåde.
b.
Anvendelse af radar 1.	Generelle bestemmelser.
 2.	Radaridentitet.
 3.	Koordination.
 4.	Anvendelse af sekundær radar.
 5.	Overdragelse af radaridentifikation.
 6.	Radaradskillelsesminima.
 7.	Indflyvningskontroltjeneste.
 8.	Områdekontroltjeneste.
 9.	Fraseologi.
c. 	Flyveinformations- og alarmeringstjeneste d.
Særlige bestemmelser 1.	Randhvirvler (wake turbulence).
 2.	Svigtende radio- og radarforbindelse.
 3.	Unormale situationer.
 4.	Andre uforudsete hændelser under flyvning.
e.
Syntetisk træning i anvendelse af radar 1.	Identifikation.
 2.	Navigationsassistance.
 3.	Flyvepladsflyveinformationstjeneste.
 4.	Flyveinformations- og alarmeringstjeneste.
8. Bedømmelse 8.1 Bedømmelse i andre fag end syntetisk træning  

 foregår som skriftlige prøver, der er foreskrevet af Statens  

 Luftfartsvæsen.
 8.1.1 For at bestå en skriftlig prøve i de fag, hvor der  

 kræves aflagt en egentlig prøve, skal der være afgivet  

 mindst 75% korrekt besvarelse.
8.2 Bedømmelse i syntetisk træning foregår som en  

 daglig vurdering suppleret med standpunktsrapporter for hver væsentlig  

 del af et kursusforløb.
Bedømmelsen skal slutte med en endelig  

 standpunktsrapport, der skal indeholde en vurdering af, om eleven har  

 opnået de fornødne færdigheder.
 8.2.1 Eleven skal efter endt syntetisk træning være i stand  

 til på et for uddannelsen relevant simulatoranlæg og inden for  

 dette anlægs begrænsninger at udøve den  

 pågældende kategori af flyvepladsflyveinformationstjeneste i  

 overensstemmelse med de bestemmelser, som Statens Luftfartsvæsen har  

 fastsat herfor.
 8.3 Bevis for bestået teoriprøve, herunder syntetisk  

 træning, udstedes og underskrives af den chefinstruktør, der har  

 indstillet eleven til prøven.
8.3.1 Beviset skal indeholde oplysning om, a.	hvornår den teoretiske uddannelse er afsluttet, b.	mindstekrav, c.	de karakterer, der er meddelt af Statens Luftfartsvæsen, og d.	tidspunktet, hvor prøvens gyldighed udløber.
9. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
10. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
11. Straf 11.1 Overtrædelse af bestemmelserne i pkt. 3.1. og afsnit 5 straffes  

 med bøde.
 11.2 For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
12. Ikrafttræden 12.1 Denne BL træder i kraft den 1. juli 2002.
 12.2 Samtidig ophæves BL 6-96, 2. udgave af 16. juni 1999.
