Nr BSF 77 Forslag til folketingsbeslutning om forbud mod fiksering af svin Fremsat af Margrete Auken (SF) Steen Gade (SF) Jørn Jespersen (SF) Kristen  

 Touborg (SF) den 1. februar 1996 Folketinget pålægger justitsministeren snarest muligt at fastsætte regler om forbud mod begrænsning af søers og gylters bevægelsesfrihed med bindsel, boks, bøjler eller andet, der har til hensigt at fiksere dem.
Bemærkninger til forslaget I henhold til § 4 a i dyreværnsloven er justitsministeren bemyndiget til  

 at fastsætte regler med henblik på opfyldelse af De Europæiske Fællesskabers  

 direktiver om forsvarlig behandling af dyr og om beskyttelse af dyrs velfærd.
 Denne bemyndigelse har ministeren bl.a. anvendt ved udstedelsen af  

 bekendtgørelse nr. 998 af 14. december 1993 om beskyttelse af svin, som  

 indeholder bestemmelser, der gennemfører Rådets direktiv af 19. november 1991  

 om fastsættelse af mindstekrav med hensyn til beskyttelse af svin  

 (91/630/EØF).
 Ifølge bekendtgørelsens § 4, jf. § 32, stk. 2, er opbinding af svin  

 forbudt efter 1. januar 1996. Efter § 32, stk. 2, skal bygninger, der er  

 taget i brug inden den 1. januar 1996, senest opfylde § 4 den 31. december  

 2005.
 Forslagsstillerne finder, at ministeren bør udnytte den mulighed, der  

 findes i direktivets artikel 11, stk. 2, til at indføre strengere  

 bestemmelser end direktivets bestemmelser, således at enhver form for  

 fiksering af søer og gylter i boks eller på anden vis forbydes.
 Efter forslagsstillernes opfattelse vil et sådant forbud indebære, at søer  

 og gylter herefter både i drægtigheds-, farings- og diegivningsperioden skal  

 indhuses under forhold, der tillader ubesværet bevægelse (vende, dreje og  

 lægge sig) og tilstrækkelig motion.
 Drægtige søer må gå i flok i rum (evt. udendørs) med særskilte gøde- og  

 lejearealer.
Alle søer og gylter bør tildeles rigelig halmstrøelse.
Deres  

 redebygningsadfærd, behov for socialt samvær og generelle stimulation skal  

 ligeledes være opfyldt, jf. dyreværnslovens § 2 og § 3.
 Ændringen i bekendtgørelsen kunne f.eks. træde i kraft den 1. januar 1997  

 og således, at bygninger, der er taget i brug inden den 1. januar 1997,  

 senest skal opfylde betingelserne den 31. december 2005.
