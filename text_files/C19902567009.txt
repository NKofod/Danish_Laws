 Forhold vedrørende afskedigelse m.v.
 § 1.  Afskedigelse og forflyttelse af civilt,  

 ikke-tjenestemandsansat personale, der nødvendiggøres af forsvarsforlig, skal  

 foretages på nedennævte grundlag:
 Stk. 2.  Det tilstræbes gennem forflyttelser,  

 omplacering og eventuel omskoling til andet arbejde at undgå afskedigelse af  

 personale, der har været ansat i en årrække.
 Det bør i størst mulig udstrækning tilstræbes, at forflyttelse til andet  

 geografisk område af især personale, der er ansat på tjenestemandslignende  

 vilkår i de lavere lønrammer, principielt sker til et tjenestested, der er  

 beliggende indenfor en kortere afstand fra det oprindelige tjenestested.
 Afgørelse af disse spørgsmål træffes af ledelsen i overensstemmelse med de  

 i Finansministeriets cirkulære af 21. november 1979 om samarbejde og  

 samarbejdsudvalg i statens virksomheder og institutioner angivne  

 retningslinier.
 Stk. 3.  Afskedigelse skal fortrinsvis finde sted af  

 ansatte, der ikke har været ansat i 10 år.
 Herefter bør fortrinsvis ansatte, der er fyldt 60 år, og som har opnået  

 ret til straks at oppebære pension, afskediges.
 Såvel indenfor ovennævnte grupper som i øvrigt skal afskedigelse af  

 ansatte med lav anciennitet ske fremfor afskedigelse af ansatte med højere  

 anciennitet.
Såfremt særlige forhold gør sig gældende, f.eks. særlige  

 kvalifikationskrav, kan ovenstående fraviges efter drøftelse af principperne  

 herfor i de respektive samarbejdsudvalg, jf. samarbejdscirkulæret.
Fravigelse  

 af reglerne for enkeltpersoner skal drøftes med den stedlige  

 tillidsrepræsentant og eventuelt med andre repræsentanter for vedkommende  

 organisation.
 Stk. 4.  Personale, der afskediges uden at kunne få  

 pension på afskedigelsestidspunktet, har adgang til efterløn efter  

 bestemmelserne i Kundgørelse for Forsvaret B.5-8 eller  

 fratrædelsesgodtgørelse i henhold til funktionærloven.
Stk. 5.  Flyttegodtgørelse m.v. ydes efter de for  

 uansøgt forflyttelse gældende regler.
Endvidere kan der ydes boligindskudslån  

 og »særlige forstrækninger«, jf.
Kundgørelse for Forsvaret B.5-5,  

 samt lån mod forskrivning på løn efter de herfor fastsatte regler.
 Pensionsforhold.
 § 2.  På finansloven er under § 22,  

 Forsvarsministeriet, optaget følgende tekstanmærkning:
»Der gives det under forsvaret ansatte civile personale, der  

 afskediges som følge af de af forsvarsforliget af 1981 og forsvarsaftalen af  

 14. marts 1989 nødvendiggjorte besparelser, og som ved afskedigelsen har  

 været ansat i 10 år og dermed har opnået ret til egenpension efter lov nr. 82  

 af 12. marts 1970 om pensionering af civilt personel m.v. i forsvaret adgang  

 til at erhverve yderligere indtil 10 års pensionsalder efter afskedigelsens  

 ikrafttræden, dog ikke ud over det 60. år eller det tidspunkt, hvor de  

 forinden opnår ret til at oppebære svagelighedspension eller afgår ved døden.  

 For ansatte, der ved afskedigelsen er over 50 år, men ikke fyldt 60 år,  

 forhøjes pensionsalderen, når udbetalingen af deres egenpension påbegyndes  

 ved det fyldte 60. år, således at de pågældende i alt har fået deres  

 pensionsalder forøget med 10 år, dog højst til det 67. år.
For ansatte, der  

 ved afskedigelsen er fyldt 60 år, fastsættes pensionen på grundlag af den  

 pensionsalder, den pågældende ville have opnået ved tjeneste indtil 67 års  

 alderen.« Stk. 2.  I henhold til ovenstående tekstanmærkning kan  

 civilt personale, der har opnået ret til egenpension, få tillagt ekstra  

 pensionsalder, dog højst 10 år og højst regnet frem til det 67. år.
Personer,  

 der er deltidsansat ved afskedigelsen, får pensionsalderen forøget, som om de  

 havde været fuldtidsansat ved afskedigelsen.
 Den ekstra pensionsalder optjenes af ansatte, der er under 60 år, som om  

 de pågældende fortsat var ansat i en af civilarbejderloven omfattet stilling.
 Når den pågældende fylder 60 år, før end de 10 års ekstra pensionsalder er  

 optjent, tillægges det resterende antal år samtidig med, at pensionen kommer  

 til udbetaling.
 Ansatte, der er fyldt 60 år ved afskedigelsen, får straks pensionsalderen  

 forhøjet, idet pensionen straks kommer til udbetaling.
Hvis den pågældende opnår ansættelse i pensionsberettigende stilling, kan  

 pensionsalderen højst forøges med antallet af år fra afskedigelsen, og indtil  

 ansættelse i en sådan stilling finder sted.
Såfremt den pågældende inden  

 udløbet af ovennævnte periode på (maksimalt) 10 år igen afskediges på grund  

 af arbejdsmangel, vil der dog kunne tillæges den pågældende yderligere  

 pensionsalder, indtil pågældende i alt har fået tillagt så lang en periode,  

 som maksimalt kunne være tillagt den pågældende ved den første afskedigelse,  

 men med fradrag af efterfølgende ansættelsesperioder.
Ved pensionering af helbredsmæssige grunde efter afskedigelsen, men inden  

 det 60. år, kan pensionsalderen højst forøges med antallet af år fra  

 afskedigelsen til pensioneringen.
Det samme gælder ægtefællepensionen,  

 såfremt den ansatte afgår ved døden efter afskedigelsen, men inden det 60.  

 år.
 Stk. 3.  Under henvisning til ovenstående bemærkes, at  

 de nedenfor under a) og b), jf. stk. 4, anførte betingelser skal være  

 opfyldt, for at de i tekstanmærkningen indeholdte pensionsregler kan  

 indbringes i anvendelse:
 Stk. 4.  Med henvisning til ovennævnte stk. 3. b) falder  

 afsked af følgende årsager ikke ind under bestemmelsen:
- alder, - helhedsbetinget utjenstdygtighed, - arbejdsmangel uden forbindelse med forsvarsforliget, - eget ønske, - tjenesteforseelse, ulovligt forhold m.v.
Stk. 5.  Afskedigelse efter stk. 3 b) må kun ske efter  

 forudgående bemyndigelse fra Forsvarskommandoen.
Pensionsskema for ansatte,  

 der er omfattet af disse bestemmelser, indsendes til Forsvarsministeriet via  

 Forsvarskommandoen, idet det oplyses, at årsagen til afskedigelsen er  

 arbejdsmangel som følge af forsvarsforliget af 1981 eller forsvarsaftalen af  

 1989, samt enten at der ikke blive antaget personel til erstatning for den  

 afskedigede, eller at afskedigelsen skyldes garnisoneringsændring el.lign.
 Stk. 6.  Tvivlstilfælde vil være at forelægge for  

 Forsvarsministeriet.
 § 3.  Ansatte omfattet af civilarbejderloven, der  

 omplaceres eller forflyttes til lavere lønnet stilling som følge af  

 arbejdsmangel, kan efter Finansministeriets godkendelse i hvert enkelt  

 tilfælde henføres til hidtidig pensionslønramme mod fortsat lønafkortning  

 svarende til denne.
 Stk. 2.  Ansøgning om bibeholdelse af pensionslønramme  

 sendes via tjenetestedet til Forsvarsministeriet.
 § 4.  Kundegørelse for Forsvaret B.5-10 af 1. juli  

 1989 ophæves.
 P.M.V.
 E.B.
