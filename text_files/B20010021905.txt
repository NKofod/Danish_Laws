Bekendtgørelse om bortskaffelse af  

 animalske fødevarer og køkkenaffald heraf fra transportmidler,  

 der ankommer fra visse EU-lande I medfør af §§ 9, 12 og 22, § 35, stk. 2, samt § 43, stk. 2, i lov  

 nr. 351 af 2. juli 1999 om sygdomme og infektioner hos dyr  

 fastsættes:
 § 1. Fødevarer af animalsk oprindelse, som  

 er bestemt til forplejning af besætning og passagerer, og  

 køkkenaffald heraf, der befinder sig i transportmidler, som ankommer  

 til Danmark fra Det Forenede Kongerige, Frankrig, Nederlandene eller Irland,  

 skal ved fraførslen fra transportmidlet betragtes som  

 højrisikomateriale og skal bortskaffes i henhold til  

 bekendtgørelse om bortskaffelse og forarbejdning af animalsk affald og  

 om fremstilling af dyrefoder med animalsk indhold.
 Stk. 2. Stk. 1 gælder dog ikke for  

 fødevarer, der har undergået en varmebehandling i hermetisk  

 lukkede beholdere til en Fo-værdi på mindst 3,00  

 (helkonserves), og som fraføres transportmidlet i den uåbnede  

 beholder.
 § 2. Omkostningerne ved den i § 1, stk. 1  

 omhandlede destruktion er det offentlige uvedkommende.
 § 3. Overtrædelse af § 1, stk. 1, straffes  

 med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. Bekendtgørelsen træder i kraft  

 den 29. marts 2001.
 Stk. 2. Samtidig ophæves bekendtgørelse nr. 126 af 1.  

 marts 2001 om bortskaffelse af animalske fødevarer og  

 køkkenaffald heraf fra transportmidler, der ankommer fra Det Forenede  

 Kongerige.
