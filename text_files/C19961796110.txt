Cirkulæreskrivelse om meddelelse om  

 afslag på formidlet arbejde på grund af transporttid Kommentar m.v.:
 Et deltidsforsikret medlem blev pålagt en uges  

 effektiv karantæne for at afslå et formidlet arbejde på 19  

 ½ time ugentligt, hvor transporttiden fra medlemmets bopæl til  

 arbejdsstedet ville have taget ca. 3 timer med offentlige  

 transportmidler.
 Meddelelse om afgørelsen:
 Et deltidsforsikret medlem, der var uddannet tresproglig  

 korrespondent, blev formidlet et arbejde som kontorassistent på 19 ½  

 time ugentligt.
 Medlemmet meddelte Arbejdsformidlingen, at hun ikke var  

 interesseret i stillingen, da den ikke omfattede sprog.
 Arbejdsformidlingen indberettede til  

 arbejdsløshedskassen, at medlemmet havde afslået det formidlede  

 arbejde.
 Medlemmet oplyste, at hun afslog arbejdet på grund  

 af jobbets karakter, idet der var tale om ansættelse som sekretær  

 med arbejde med vagtplaner, sygemeldinger, ferier samt skrivning på  

 WordPerfect 5.1. Efter medlemmets opfattelse ville skrivearbejdet  

 sandsynligvis hverken blive på engelsk, tysk eller fransk.
 Efter en senere henvendelse til Arbejdsformidlingen fandt  

 medlemmet endvidere, at transporttiden frem og tilbage fra bopælen til  

 arbejdsstedet stod i et urimeligt forhold til en arbejdstid på 4 timer.
 Kassen oplyste, at medlemmet skulle have brugt ca. 3 timer  

 dagligt på transport med offentlige transportmidler.
 Direktoratet traf afgørelse om, at medlemmet skulle  

 pålægges 1 uges effektiv karantæne for selvforskyldt  

 ledighed.
 Direktoratet fandt, at medlemmet ikke havde en gyldig  

 grund til at afslå arbejdet, når transporttiden fra medlemmets  

 bopæl til arbejdsstedet var ca. 3 timer med offentlige transportmidler,  

 jf. direktoratets dagældende bekendtgørelse nr. 146 af 7. marts  

 1995, § 19, stk. 1, nr. 2, jf. § 6, stk. 4, 3. pkt.
 Direktoratet fandt samtidig, at medlemmet, der på  

 ledighedstidspunktet havde været ledig i sammenlagt 12 måneder  

 inden for de seneste 15 måneder, skulle kunne overtage rimeligt arbejde  

 uden for det hidtidige faglige område, og at medlemmet kunne varetage  

 det formidlede arbejde som kontorassistent, jf. bekendtgørelsens § 19,  

 stk. 1, nr. 15, jf. § 6, stk. 2.
I klagen til Arbejdsmarkedets Ankenævn  

 anførte medlemmet bl.a., at det ikke kunne være rimeligt, at §  

 6, stk. 4, om en transporttid på 3 timer blev anvendt.
Efter medlemmets  

 opfattelse gjaldt denne paragraf i forbindelse med heltidsarbejde, og i denne  

 sag var der tale om et halvtidsjob, hvor transporttiden ville være  

 cirka 3 timer for at udføre et arbejde i 4 timer.
 Arbejdsmarkedets Ankenævn var enig med direktoratet  

 i, at medlemmet ikke kunne anses for at have en i  

 arbejdsløshedsforsikringslovens forstand gyldig grund til at  

 afslå det formidlede arbejde.
 Ankenævnet var endvidere enig med direktoratet i  

 begrundelsen for afgørelsen og tiltrådte afgørelsen, jf.  

 arbejdsløshedsforsikringslovens § 62, stk. 2, og direktoratets  

 dagældende bekendtgørelse nr. 146 af 7. marts 1995, § 19, stk.  

 1, nr. 2, jf. § 6, stk. 4, 3. pkt, og § 19, stk. 1, nr. 15, jf. § 6, stk. 2.
 Ved afgørelsen lagde Ankenævnet til grund, at  

 medlemmet på formidlingstidspunktet havde været ledig i  

 sammenlagt 12 måneder inden for de seneste 15 måneder, og at hun  

 derfor skulle kunne overtage rimeligt arbejde uden for sit hidtidige faglige  

 område.
 Ankenævnet lagde endvidere til grund, at  

 transporttiden fra medlemmets bopæl til arbejdsstedet var ca. 3 timer  

 dagligt med offentlige transportmidler.
