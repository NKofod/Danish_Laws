 I medfør af § 9, stk. 2, i lov om offentlig auktion ved auktionsledere,  

 jfr. lovbekendtgørelse nr. 191 af 9. april 1986, fastsættes:
§ 1.  Fogeden fører tilsyn med auktionslederes  

 virksomhed.
Tilsynet kan udøves ved uanmeldte besøg.
 § 2.  Auktionsledere skal senest 4 måneder efter  

 udløbet af et regnskabsår indsende deres regnskab til fogeden.
Stk. 2.  Fogeden kan pålægge auktionslederen at lade  

 regnskabet revidere af en statsautoriseret eller registreret revisor, såfremt  

 fogeden finder, at regnskabet giver anledning dertil.
Fogeden fastsætter  

 fristen for indsendelsen af det reviderede regnskab.
Stk. 3.  Fungerer auktionslederen tillige som  

 inkassator, skal særskilt regnskab over auktionskøbere og auktionssælgere,  

 samt hvilke beløb der er afregnede eller betalte, indsendes til fogeden.  

 Dette regnskab skal være revideret af en statsautoriseret eller registreret  

 revisor.
Regnskabet skal indsendes inden udløbet af fristen efter stk. 1.
 § 3.  Bekendtgørelsen har virkning for regnskaber, der  

 endnu ikke er indsendt til fogeden.
Stk. 2.  Er regnskabet indsendt til fogeden, uden at  

 revisionskravet i bekendtgørelse nr. 61 af 20. februar 1984 om fogedens  

 tilsyn med auktionsledere er opfyldt, kan auktionslederen i stedet aflægge  

 regnskab efter reglerne i denne bekendtgørelse.
Fogeden fastsætter fristen  

 efter § 2, stk. 3.
 § 4.  Bekendtgørelse nr. 61 af 20. februar 1984 om  

 fogedens tilsyn med auktionsledere ophæves.
