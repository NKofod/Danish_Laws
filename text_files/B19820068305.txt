 I henhold til § 55 og § 57 i lov om kommunernes styrelse, jfr.  

 lovbekendtgørelse nr. 188 af 22. april 1981, samt § 47 i lov om Københavns  

 kommunes styrelse, jfr. lovbekendtgørelse nr. 189 af 22. april 1981,  

 fastsættes:
 ADGANG TIL LÅNOPTAGELSE M.V.
 § 1.  En kommunes samlede låntagning må i det enkelte  

 regnskabsår ikke overstige kommunens adgang til at optage lån i henhold til  

 §§ 2-4 og § 16.
 § 2.  En kommunes adgang til i det enkelte regnskabsår  

 at optage lån, jfr. § 5, svarer til summen af følgende kommunale udgifter:
a.
Investeringsudgiften ved produktion og distribution af elektricitet.
b.
Investeringsudgiften ved produktion og distribution af gas og varme,  

 herunder udgiften ved investering i affaldsforbrændingsanlæg med  

 varmeudnyttelse, forudsat investeringen enten er i overensstemmelse med en  

 plan eller et projekt, der er godkendt i medfør af lov om varmeforsyning,  

 eller er et renoveringsprojekt, der ikke medfører kapacitetsændringer.
c.
Udgiften ved energibesparende foranstaltninger i enhver bygning, der  

 tilhører kommunen eller en institution, hvis låntagning henføres til  

 kommunen, jfr. § 5, litra c og d.
Ved energibesparende foranstaltninger  

 forstås sådanne foranstaltninger, som er nævnt i § 1 i byggestyrelsens  

 bekendtgørelse nr. 422 af 14. juli 1982 om begrænsning af energiforbruget i  

 bygninger.
d.
Udgiften ved sanering, byfornyelse og boligforbedring, herunder  

 indfriede garantier, i henhold til lov om sanering, jfr. lovbekendtgørelse  

 nr. 89 af 24. februar 1981, som ændret ved lov nr. 68 af 10. marts 1982, og i  

 henhold til lov nr. 300 af 9. juni 1982 om byfornyelse og boligforbedring.
e.
Udgiften ved brandsikring i henhold til lov om brandsikring af ældre  

 beboelsesejendomme, jfr. lovbekendtgørelse nr. 228 af 26. maj 1977. f.  

 Udgiften ved gennemførelse af forbedringer i kommunale beboelsesejendomme  

 efter forslag fra beboerrepræsentanterne eller efter krav fra  

 beboerrepræsentanterne eller et flertal af lejerne, jfr. §§ 46 a og 65 i lov  

 om leje, jfr. lovbekendtgørelse nr. 332 af 16. juni 1982.
g.
Udgiften, herunder indfriede garantier, ved opførelse af lette  

 kollektivboliger i henhold til lov om boligbyggeri, jfr. lovbekendtgørelse  

 nr. 432 af 13. juli 1982.
h.
Udgiften ved opførelse eller erhvervelse af kommunale pensionistboliger  

 i henhold til lov nr. 64 af 10. marts 1982 om individuel boligstøtte. i.  

 Udgiften ved kommunens andelsindskud i henhold til § 2, stk. 6, i lov om  

 andelsboligforeninger og andre boligfællesskaber, jfr. lovbekendtgørelse nr.  

 149 af 6. april 1982. j.
Udgiften ved opførelse af andelsboliger ved  

 indfriede garantier i henhold til lov om boligbyggeri, jfr. lovbekendtgørelse  

 nr. 432 af 13. juli 1982.
k.
Udgiften ved areal- eller ejendomserhvervelser til kommunal  

 jordforsyning (jfr. funktionerne 0.01-0.05 i »Budget- og regnskabssystem  

 for kommuner og amtskommuner«). Erhvervelse af ejendomme, hvor  

 forskelsværdien overstiger grundværdien, kan dog ikke medregnes i  

 låneadgangen. l.
Udgiften ved erhvervelse af ejendomme i medfør af lov nr.  

 328 af 18. juni 1969 om tilbudspligt eller lov om frigørelsesafgift af fast  

 ejendom, jfr. lovbekendtgørelse nr. 364 af 9. juli 1981.
m.
Investeringsudgiften ved industrihusbyggeri i henhold til lov nr. 219  

 af 7. juni 1972 om egnsudvikling, herunder den del af investeringsudgiften,  

 der efter loven skal finansieres af kommunen.
 Stk. 2.  En kommunes adgang til at optage lån omfatter  

 herudover følgende lån:
a.
Lån, der optages af Fyns kommunale Telefonselskab.
b.
Lån, der ydes i henhold til § 15 i lov om et hovedstadsråd, jfr.  

 lovbekendtgørelse nr. 204 af 7. maj 1981.
c.
Lån i henhold til § 5, stk. 2, i bekendtgørelse nr. 10 af 6. januar  

 1978 om anvendelse og udlån af indbetalt frigørelses- og afståelsesafgift.
d.
Lån, der svarer til det beløb, som samtidig bliver anvendt til  

 indfrielse af ældre byggelån eller -kreditter, incl. påløbne renter, der  

 tidligere er optaget i overensstemmelse med denne bekendtgørelse eller  

 tilsvarende tidligere bestemmelser fastsat af indenrigsministeren.
e.
Lån, der overtages fra en anden kommune eller en institution, hvis  

 låntagning henføres til kommunen, jfr. § 5, litra c og d, når dette lån  

 tidligere er optaget i overensstemmelse med denne bekendtgørelse eller  

 tilsvarende tidligere bestemmelser fastsat af indenrigsministeren. f.  

 Indestående prioriteter, der overtages i forbindelse med erhvervelse af fast  

 ejendom, såfremt ejendommen erhverves af kommunen som ufyldestgjort panthaver  

 på en tvangsauktion.
Stk. 3.  Ved opgørelsen af låneadgangen efter stk. 1 i  

 et regnskabsår medregnes alene de udgifter, som afholdes i det pågældende  

 regnskabsår.
Lån, som med finansministerens samtykke optages i udlandet, jfr.  

 § 8, kan dog vedrøre udgifter, som afholdes i et andet regnskabsår.
§ 3.  Den i § 2 fastsatte adgang til at optage lån  

 gælder ikke for Københavns kommune, bortset fra låntagning, der i henhold til  

 § 5, litra c, kan henføres til kommunen.
Herudover kan Københavns kommune i  

 det enkelte regnskabsår optage lån inden for en samlet ramme, der meddeles af  

 indenrigsministeren senest den 1. juli det foregående regnskabsår.
 Stk. 2.  Uanset bestemmelsen i stk. 1 kan Københavns  

 kommune efter reglerne i § 13 optage indekslån til finansiering af  

 energibesparende foranstaltninger i bygninger tilhørende kommunen m.v., jfr.  

 § 2, stk. 1, litra c.
 § 4.  Den i § 2 fastsatte adgang til at optage lån  

 gælder ikke for amtskommunerne.
 Stk. 2.  Københavns amtskommune kan i det enkelte  

 regnskabsår optage lån til betaling af forfaldne afdrag, dog således at  

 amtskommunens samlede gældsbyrde nedbringes med et beløb svarende til 0,1  

 pct. af indkomstskattegrundlaget i hvert af årene 1983, 1984 og 1985 og 0,15  

 pct. af indkomstskattegrundlaget i hvert af de efterfølgende år.
 Stk. 3.  Uanset bestemmelserne i stk. 1 og 2 kan  

 amtskommunerne efter reglerne i § 13 optage indekslån til finansiering af  

 energibesparende foranstaltninger i bygninger tilhørende amtskommunen m.v.,  

 jfr. § 2, stk. 1, litra c.
 § 5.  Til en kommunes låntagning efter §§ 2-4  

 henregnes:
a.
Lån, der alene optages af kommunen.
b.
Den del af lån optaget af flere kommuner i forening, som ifølge den  

 indgåede aftale påhviler kommunen.
c.
Den del af lån optaget af kommunale fællesskaber, interessentskaber,  

 andelsselskaber og lignende med kommunal deltagelse, som kan henføres til  

 kommunen.
d.
Den del af lån optaget af en selvejende eller privat institution, med  

 hvilken der er indgået overenskomst i henhold til bistandsloven, som efter  

 den forholdsmæssige andel af institutionens pladser kan henføres til  

 kommunen.
e.
Lån, der ikke er omfattet af litra a-d, i det omfang kommunen meddeler  

 garanti for lånet, og lånet vedrører vandværker, behandlingsinstitutioner,  

 busdrift samt idrætsanlæg, herunder svømmeanlæg og lystbådehavne. f.  

 Indestående prioriteter, der overtages og pantebreve, der udstedes til  

 sælger, i forbindelse med erhvervelse af fast ejendom.
g.
Indgåelse af aftaler, herunder leje- og leasingaftaler, om benyttelse  

 af ejendomme, lokaler m.v., hvis etablering kan sidestilles med en kommunal  

 anlægsopgave.
 § 6.  Lån opgøres med fradrag af eventuelt kurstab.  

 Obligationslån opgøres til kursværdien af obligationerne ved hjemtagelsen af  

 disse, selv om salg af obligationer endnu ikke har fundet sted.
 Stk. 2.  Indestående prioriteter og sælgerpantebreve  

 opgøres til kurs 70. Lån med en restløbetid på 3 år eller derunder opgøres  

 dog til restgældens nominelle beløb.
 Stk. 3.  Ved byggelån og kassekreditter medregnes det  

 beløb, der ved årets udgang er trukket på lånet eller kreditten ud over det  

 ved årets begyndelse trukne beløb.
 Stk. 4.  Indgåelse af de i § 5, litra g, nævnte aftaler  

 medregnes i låntagningen med et beløb, der svarer til værdien af de benyttede  

 lokaler m.v.
 VILKÅR FOR LÅNTAGNING M.V.
 § 7.  Lån, der optages hos en indenlandsk långiver,  

 kan alene optages som annuitetslån eller serielån uden indeksregulering, jfr.  

 dog stk. 2 samt §§ 12 og 13. Bortset fra lån i realkreditinstitutter og i  

 Kreditforeningen af kommuner i Danmark må løbetiden ikke overstige 30 år.
Stk. 2.  Af kommunens samlede gæld kan et beløb, der pr.  

 indbygger maksimalt andrager 100 kr. for amtskommuner, 50 kr. for  

 hovedstadsrådet og kommunale fællesskaber, 300 kr. for kommuner samt 400 kr.  

 for Københavns og Frederiksberg kommuner, foreligge som kassekredit.
Ved  

 anlægsarbejder, der efter afslutningen kan finansieres ved optagelse af  

 serie- eller annuitetslån, jfr. stk. 1, eller lån i udlandet, jfr. § 8, kan  

 yderligere træk på kassekredit til dækning af afholdte udgifter dog foretages  

 inden for et beløb, der svarer til det samlede provenu af de forventede  

 endelige lån, under forudsætning af, at konverteringen gennemføres snarest  

 muligt efter arbejdets afslutning.
 § 8.  Optagelse af lån i udlandet kræver  

 finansministerens samtykke.
 § 9.  Garanti for lån kan kun meddeles, såfremt lånet  

 opfylder de for kommunal låntagning gældende vilkår, jfr. § 7, stk. 1, og §  

 8.
 § 10.  En kommunalbestyrelse kan ikke uden  

 tilsynsmyndighedens samtykke afgive tilsagn om regelmæssige ydelser og  

 lignende, som kommunen ikke efter loven er forpligtet til at præstere.
 § 11.  En kommunalbestyrelse kan ikke uden  

 tilsynsmyndighedens samtykke pådrage kommunen solidarisk hæftelse gennem  

 indtrædelse i en forening, en institution, et selskab eller lignende.  

 Samtykke er dog ikke fornødent, dersom kommunen alene hæfter med sit indskud,  

 og der ikke pådrages kommunen forpligtelser med hensyn til eventuelle  

 yderligere indskud.
 Stk. 2.  Kommunalbestyrelsen kan dog uden samtykke efter  

 stk. 1 optage lån i realkreditinstitutter og i Kreditforeningen af kommuner i  

 Danmark, uanset om kommunen ved lånoptagelsen indtræder som medlem af den  

 långivende forening.
SÆRLIGE BESTEMMELSER OM INDEKSLÅN § 12.  Uanset bestemmelsen i § 7, stk. 1, kan lån til  

 finansiering af forbedringsarbejder i ejendomme, der ejes eller som i  

 forbindelse med forbedringsarbejderne overtages af kommunen, optages som  

 indeksregulerede lån, såfremt der til forbedringsarbejderne ydes rentebidrag  

 i henhold til bestemmelserne i lov nr. 300 af 9. juni 1982 om byfornyelse og  

 boligforbedring.
 § 13.  Uanset bestemmelsen i § 7, stk. 1, kan lån til  

 finansiering af energibesparende foranstaltninger i bygninger tilhørende  

 kommunen m.v., jfr. § 2, stk. 1, litra c, i året 1983 optages på indeksvilkår  

 med en maksimal løbetid på 10 1/2 år.
 § 14.  Bestemmelsen i § 9 er ikke til hinder for at  

 garantere for indeksregulerede realkreditlån eller for indeksregulerede lån  

 optaget i Kreditforeningen af kommuner i Danmark.
DISPENSATION OG INDBERETNING § 15.  Indenrigsministeren kan i særlige tilfælde  

 efter anmodning meddele dispensation fra bestemmelserne i § 7, stk. 1 og 2,  

 samt § 9. Indenrigsministeren kan ligeledes bemyndige tilsynsrådene til efter  

 nærmere retningslinier at udøve disse beføjelser i forhold til kommunerne.
 § 16.  Indenrigsministeren kan for det enkelte  

 regnskabsår inden for en samlet ramme, der fastsættes af indenrigsministeren,  

 meddele dispensation til optagelse af lån ud over, hvad der følger af  

 bestemmelserne i § 2.
 Stk. 2.  Indenrigsministeren kan uden for den i stk. 1  

 nævnte ramme meddele dispensation til optagelse af lån til finansiering af  

 sådanne udgifter ved produktion og distribution af gas og varme, som ikke er  

 omfattet af § 2, stk. 1, litra b.
 Stk. 3.  Indenrigsministeren kan uden for den i stk. 1  

 nævnte ramme i særlige tilfælde meddele dispensation til amtskommunernes og  

 Københavns kommunes optagelse af lån ud over, hvad der følger af  

 bestemmelserne i §§ 3 og 4.
 § 17.  Senest 14 dage efter optagelsen af et lån, som  

 er omfattet af § 5, underrettes tilsynsrådet og indenrigsministeriet herom.
IKRAFTTRÆDEN § 18.  Bekendtgørelsen har virkning fra og med  

 regnskabsåret 1983.
 Stk. 2.  Med udgangen af regnskabsåret 1982 ophæves  

 bekendtgørelse nr. 177 af 14. april 1981 om kommunernes låntagning og  

 meddelelse af garantier m.v., bekendtgørelse nr. 410 af 13. august 1981 om  

 kommunernes adgang til optagelse af lån m.v. i 1982 som ændret ved  

 bekendtgørelse nr. 550 af 14. oktober 1982 og bekendtgørelse nr. 359 af 1.  

 juli 1982 om kommunernes adgang til at optage og garantere for indekslån.
