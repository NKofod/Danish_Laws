Kendelse fra Pressenævnet i sag nr.  

 53/1996 To mænd har ved advokat Christian Harlang klaget til  

 Pressenævnet over artikler bragt i Dagbladet Politiken den 18. og den  

 19. april 1996, idet de finder, at bladet har overtrådt god presseetik.  

 Der klages endvidere over, at bladet har afslået at bringe et  

 genmæle.
 Den ene artikel bragt den 18. april 1996 havde  

 overskriften:
"Indbo fjernet inden konkurs" og blandt andet følgende indhold:
"Søndag den 3. marts kl. 14.30 - to dage efter at  

 reklamebureauet Jersild & Co.
A/S havde besluttet at indgive  

 konkurserklæring - ankom  Morten  Jersild i en Honda Civic til  

 bureauets lokaler på Nørrebrogade 66- 68. De næste timer  

 flyttede  Morten  Jersild og hans tidligere medarbejdere flere vognlæs  

 indbo fra lokalerne i Nørrebrogade over til Amaliegade 5 - den  

 adresse, hvor Jersild Gruppen A/S et par dage senere slog dørene  

 op.
 Politiken har fået forevist dokumentation for, at  

  Morten  Jersild sammen med bl.a. [A] og [B], der i dag tegner det nystiftede  

 Jersild Gruppen, var travlt beskæftigede som flyttemænd den  

 pågældende eftermiddag.
Flytning Ved hjælp af et VW-rugbrød med trailer og en  

 lejet bil fra 3x34 flyttede  Morten  Jersild og hans medarbejdere 25-30  

 flyttekasser, møbler, malerier, computere og andet kontorudstyr fra  

 det krakkede selskabs adresse over i det nye selskabs lokaler.
Dokumentationen stammer fra en københavnsk kilde,  

 der ikke ønsker at træde frem med navn eller  

 offentliggøre sit materiale.
Han mener, at materialet yderligere  

 bestyrker hans mistanke om, at konkursen i Jersild & Co.
A/S var  

 planlagt, og at kreditorerne gik glip af store værdier.
 ....
Jersild afhørt ....
Ingen mystik Der er ikke noget mystisk i, at jeg fjernede de ting, jeg  

 med rette ved var mine, så de ikke indgår i boopgørelsen.  

 Det er da helt naturligt, at jeg fjernede de malerier, der stammer helt  

 tilbage til 1956, hvor jeg var galleriejer, samt mine andre personlige  

 effekter.
Og jeg har i retten i dag under strafansvar sagt, hvilke ting, det  

 drejede sig om, siger  Morten  Jersild.
 Som en kommentar til  Charlotte  Møller  Olesens  

 erklæring om, at konkursen var "planlagt", svarer han:
- Det er dybt angribeligt, at hun - før hun har  

 fået et svar fra vores advokat på det krav, hun har sendt frem -  

 kommunikerer gennem pressen og ikke med os." Den anden artikel bragt den 18. april 1996 havde  

 overskriften:
"De sidste dage" og blandt andet følgende indhold:
 "....
5. marts: Jersild Gruppen starter med [B],  Anders  

  Hochheim og [A] som ejere og med [B] som hovedaktionær.
Det nye  

 selskab overtager kunder fra Jersild & Co. uden vederlag samt de seks  

 medarbejdere, der havde opsagt deres job.
 ....
1. april: På et kreditormøde i Sø- og  

 Handelsretten fremlægger bobestyrer  Charlotte  Møller  Olesen  

 en redegørelse, hvori det bl.a. oplyses, at  Morten  Jersild har  

 tilknytning til det nye bureau, og at en del af selskabets kunder er fortsat  

 som kunde i Jersild- Gruppen.
Videre hedder det: "Midlertidig bobestyrer er  

 af den opfattelse, at boet herved har lidt et væsentligt tab, og at der  

 muligvis foreligger et bestyrelsesansvar i forbindelse med disse  

 dispositioner". Bobestyreren oplyser, "at boet har et betydeligt krav mod det  

 nyoprettede selskab, der ikke har betalt for goodwill, knowhow eller  

 overtagne igangværende arbejder.
...." Artiklen bragt den 19. april 1996 havde overskriften:
"Jersild-aftale blåstemplet Sundhedsministeren: Kammeradvokaten godkendte  

 overførsel af kampagne-kontrakt" med blandt andet følgende indhold:
 "....
Kan opsige aftale ....
 Overførslen af kontrakten med  

 Levnedsmiddelstyrelsen og andre opgaver har fået kurator for  

 konkursboet,  Charlotte  Møller  Olesen, Ret og Råd i Hvidovre,  

 til at fastslå, at boet og dermed kreditorerne har lidt et "betydeligt  

 tab". Hun har nu indgivet et millionkrav mod det nystiftede selskab Jersild  

 Gruppen A/S, der er stiftet af  Anders  Hochheim, [B] og [a], som alle var  

 tidligere medarbejdere i det krakkede Jersild & Co.
Private ting Om episoden 3. marts, hvor der blev kørt flere  

 læs indbo fra Jersild & Co.'s lokaler på Nørrebrogade  

 til Jersild Gruppens nye lokaler i Amaliegade, siger [B], at han kun var til  

 stede "i en halv eller en hel time sidst på eftermiddagen". Han  

 understreger - ligesom  Morten  Jersild i Politiken i går - at det kun  

 var private ting, der blev kørt væk.
Effekterne havde  

 været pakket ned, siden han sagde op 29. februar, siger han.
[A] siger, at nogle af hans personlige ting også  

 blev flyttet 3. marts, men at han ikke selv var til stede den  

 pågældende søndag.
En nærmere granskning af det  

 materiale, der lå til grund for Politikens omtale i går, viser,  

 at der i [A]s tilfælde er sket en forveksling.
Det beklager  

 Politiken.
 [A] oplyser i øvrigt, at de computere og det  

 kontorudstyr, der blev kørt væk 3. marts, tilhørte et  

 freelancefirma, der havde lejet sig ind hos Jersild & Co. og som  

 efterfølgende flyttede med over i de nye lokaler i Amaliegade.
- Der er intet fordækt ved denne flytning.
Der er  

 ikke tale om, at vi har taget nogle aktiver fra konkursboet, siger [A].
Som omtalt i Politiken i går er kurator  Charlotte  

  Møller  Olesen i gang med at undersøge flytningen." Ved skrivelse af 19. april 1996 anmodede klagerens advokat  

 bladet om at bringe et genmæle, hvor følgende oplystes:
"at det nye selskab Jersild Gruppen A/S alene og helt ejes  

 af mine klienter, at  Morten  Jersild følgelig ikke er medejer af den  

 nye virksomhed, at  Morten  Jersild ingen tilknytning har - udover  

 tilladelse til midlertidig anvendelse af hans efternavn - til det nye bureau  

 og at en eventuel tilknytning af  Morten  Jersild til mine  

 klienters bureau i fremtiden udelukkende beror på om der, af hensyn til  

 kunderelationer, i hvert enkelt tilfælde kan indgå særlige  

 konsulentaftaler med  Morten  Jersild, med henblik på at udnytte dennes  

 mangeårige ekspertise indenfor reklamebranchen." Klagerens anmodning blev afslået af bladet den 22.  

 april 1996.
Klagerne har fremlagt kopi af Klagerne har anført, at det er i strid med god  

 presseskik, at bladet og at oplysningerne fra den unavngivne kilde er  

 injurierende.
Klagerne har endvidere anført, at det forhold, at  

 der forefindes en videooptagelse af flytningen foretaget den 3. marts 1996,  

 må formodes at skyldes mere eller mindre usaglige eller ligefrem  

 odiøse motiver.
Der har derfor så meget desto mere været  

 behov for ikke ukritisk at viderebringe oplysningerne uden at forelægge  

 disse for klagerne.
Det samme gør sig gældende, for såvidt  

 angår de opringninger, som en række Politiken-medarbejdere fik i  

 dagene før og efter konkursbegæringen.
Klagerne har i relation til anmodningen om genmæle  

 anført, Klagerne har videre anført, "at ovennævnte oplysninger og den sammenhæng,  

 som de i artiklerne indgår i, er oplysninger af faktisk karakter,  

 hvortil det bemærkes, at også hentydninger om retoriske  

 spørgsmål efter omstændighederne kan udgøre  

 oplysninger af faktisk karakter og danne grundlag for krav om genmæle, at oplysningerne er egnede til at påføre mine  

 klienter og det af mine klienter ejede selskab skade af betydning, at artiklerne og den sammenhæng, hvori de  

 indgår, samt ordvalget af artiklerne indebærer, at læseren  

 bibringes det indtryk, at selskabet JersildGruppen A/S (Nu LommerGruppen A/S)  

 reelt er en fortsættelse af det konkursramte selskab Jersild & Co.  

 A/S, og at konkursen i Jersild & Co.
A/S har været planlagt, at disse oplysninger er faktisk karakter er forkerte,  

 og at indklagede således har været forpligtet til  

 at bringe et genmæle." Bladet har anført, at man er overordentlig varsom  

 og har en særdeles restriktiv praksis omkring brug af anonyme kilder.  

 Derfor skrev bladet ikke om det, da adskillige Politiken-medarbejdere i dagen  

 op til og efter Jersild & Co's konkursbegæring blev ringet op af  

 forskellige kilder som gjorde opmærksom på, at "der var ugler i  

 mosen", at "noget var ved at ske", og at der var overført effekter fra  

 Jersild & Co.
A/S til Jersild Gruppen A/S.
Først da bladet havde  

 dokumentation i form af flere kilder samt en videooptagelse af hele  

 flytteoperationen den 3. marts 1996, skrev man om sagen.
 Bladet har videre anført, at sagen drejer sig om,  

 hvorvidt "konkursen var planlagt", og om "kreditorerne gik glip af store  

 værdier". Bladet har refereret kreditorsiden - hovedsageligt kurator -  

 og konsekvent refereret modparten for, at der alene var tale om private  

 effekter.
 Bladet har endvidere anført, at det er forkert,  

 når klagerne gør gældende, at de ikke har haft lejlighed  

 til at kommentere oplysningerne.
Vedrørende anmodning om genmæle har bladet  

 anført, at man konsekvent har tilbudt klagerne at rette eventuelle  

 påviste faktuelle fejl.
Der er ikke af klagerne i denne sag  

 påvist sådanne, og anmodningen om genmæle er reelt udtryk  

 for, at klagerne ønsker at få gentaget eller tydeliggjort en  

 række forhold, som bladet allerede har omtalt korrekt.
 Følgende nævnsmedlemmer har deltaget i sagens  

 behandling: Axel Kierkegaard, Ulrik Holmstrup, Finn Rowold og Preben  

 Sørensen.
 Pressenævnet udtaler:
 Det forhold, at bladet anvender en "anonym kilde" i  

 forbindelse med artiklerne, udgør ikke i sig selv en  

 overtrædelse af god presseskik, og Pressenævnet finder ikke  

 belæg for, at bladet ikke så langt som muligt kontrollerede  

 oplysningernes rigtighed.
 I artiklen den 18. april 1996, "Indbo fjernet inden  

 konkurs", bragte bladet  Morten  Jersilds kommentar til bladet oplysninger,  

 og i artiklen den 19. april 1996 bragtes blandt andet kommentarer fra  

 klagerne.
 Under disse omstændigheder finder  

 Pressenævnet, at bladet ikke har overtrådt god presseskik.
 Det genmæle, som klagerne ønsker at få  

 bragt, udgør en præcisering af fire forhold, om hvilke  

 artiklerne ikke indeholder sådanne faktisk forkerte oplysninger, at  

 klagerne er berettiget til genmæle efter medieansvarslovens regler.
 Pressenævnet tiltræder derfor, at bladet har  

 meddelt afslag på at bringe genmælet.
 Afsagt den 15. august 1996.
