Vejledning om anerkendelse af ulykker  

  

 - skader sket 1. januar 2004 eller senere 1.  

 Indledning Denne vejledning er skrevet af Arbejdsskadestyrelsen for at  

 fastlægge praksis om anerkendelse af ulykker efter lov om  

 arbejdsskadesikring.
 Vejledningen er først og fremmest skrevet til vores  

 medarbejdere, men er også udformet så fagforeninger, forsikringsselskaber og  

 andre kan anvende den.
 Vejledningen skal være en hjælp til behandling af sagerne og  

 skal give en forståelse af kravene til sammenhængen mellem en hændelse eller  

 en  

 påvirkning og en skade.
1.1. Lovgrundlag Reglerne for anerkendelse af ulykker sket 1. januar 2004  

 eller senere fremgår af lov nr. 422 af 10. juni 2003 om arbejdsskadesikring,  

 § 5 og § 6. Loven er trådt i kraft den 1. januar 2004.
 § 5.  

  

 Ved  

 arbejdsskade i denne lov forstås ulykke, jf. § 6, og erhvervssygdom, jf.  

 § 7, der er en følge af arbejdet eller de forhold, det er foregået  

 under.
 § 6.  

  

 stk. 1. Ved en ulykke forstås efter denne lov en personskade forårsaget  

 af  

 en hændelse eller en påvirkning, der sker pludseligt eller inden for 5 dage.
2. Betingelser for at  

 anerkende en ulykke Efter loven kan en arbejdsskade anerkendes som en ulykke,  

 hvis en personskade er forårsaget af en hændelse eller en påvirkning, der  

 sker  

 pludseligt eller inden for 5 dage og er en følge af arbejdet eller de  

 forhold,  

 det er foregået under.
Det betyder, at der skal være tale om 1)  

 	  

    

 en personskade, altså  

 en fysisk eller psykisk skade 2)  

 	  

    

 at en hændelse eller  

 påvirkning på arbejdet er årsag til skaden (årsagssammenhæng) 3)  

 	  

    

 at hændelsen eller  

 påvirkningen sker pludseligt eller inden for 5 dage 2.1. Årsagsforbindelse Ved behandlingen af sagen foretager vi en konkret vurdering  

 af, om der er årsagsforbindelse mellem hændelsen eller påvirkningen og  

 skaden.
 Det er ikke tilstrækkeligt, at der er en tidsmæssig  

 sammenhæng mellem hændelsen eller påvirkningen og skaden.
 Til brug for vurderingen anvender vi følgende  

 hjælpekriterier :
1)  

 	  

    

  

 Biologisk naturlig og logisk forklaring  

  

 på at skaden er opstået som  

 følge af hændelsen eller påvirkningen (påvirkningen er  

  

 egnet til at forårsage  

  

 den anmeldte skade) 2)  

 	  

    

  

 Belastningsforholdene Biologisk naturlig og logisk forklaring (egnethed) I dette indgår, at hændelsen eller påvirkningen har en sådan  

 karakter og omfang, at det er sandsynligt, at skaden er opstået som følge af  

 denne.
 I den konkrete sag kan indgå en vurdering af, hvorvidt  

 hændelsen eller påvirkningen er egnet til at forårsage skaden, og dermed om  

 den  

 er årsag til den anmeldte skade.
Det er ikke altid klart, om en bestemt hændelse eller  

 påvirkning er egnet til at medføre den anmeldte skade.
Vi vil derfor i  

 tvivlstilfælde anvende lægelig sagkundskab.
 Eksempel 1:
Der er en biologisk naturlig og logisk forklaring på, at et  

 fald fra 5 meters højde medfører et benbrud.
Sagen vil derfor blive  

  

 anerkendt  

  

 som en ulykke.
 Eksempel 2:
Da en kontorassistent rejser sig fra en stol, får hun  

 pludselig et smæld i ryggen.
Der påvises efterfølgende en diskusprolaps i  

 lænden.
Det at rejse sig fra en stol er ikke en påvirkning, der i  

 sig selv er egnet til at medføre en diskusprolaps.
Der er derfor ikke tale om  

 en ulykke, og sagen  

  

 afvises  

                                                                         .
Belastningsforholdene I denne vurdering indgår, om der er andre konkrete forhold,  

 som kan medvirke til at gøre hændelsen eller påvirkningen egnet til at  

 forårsage en skade.
Det kan eksempelvis være, hvis 1)  

 	  

    

 arbejdsforholdene er  

 akavede 2)  

 	  

    

 hændelsen foregår  

 hurtigt og forberedelse derfor er sværere 3)  

 	  

    

 der er forhold som  

 komplicerer forløbet Eksempel 3:
En plejer skal flytte en beboer på et toilet, hvor der er  

 dårlige pladsforhold.
Der er ikke plads til, at forflytningen kan foregå  

 optimalt.
Tilskadekomne får et knæk i ryggen under håndteringen af beboeren.  

 De  

 akavede forhold og belastningen gør, at påvirkningen er egnet til at medføre  

 skaden.
Sagen  

  

 anerkendes  

  

 derfor som  

 en ulykke.
 Eksempel 4:
En 15 kilo tung kasse er ved at vælte.
Tilskadekomne griber  

 kassen, men har ikke tid til at forberede sig og står derfor ikke i en  

 optimal  

 arbejdsstilling.
Tilskadekomne får et knæk i ryggen.
Det hurtige og uventede  

 forløb kombineret med kassens vægt betyder, at hændelsen er egnet til at  

 medføre skaden.
Sagen  

  

 anerkendes  

  

 derfor som en ulykke.
 Eksempel 5:
Under løft af en tung kasse med rørfittings forskubber  

 indholdet sig.
Kassen bliver derfor under løftet væsentligt tungere i den ene  

 side.
Tilskadekomne får derved et vrid i ryggen og efterfølgende smerter.
 Skaden  

  

 anerkendes  

  

 som en ulykke, da forskubningen af indholdet giver en væsentligt ændret  

 påvirkning under løftet, som er egnet til at give smerter i ryggen.
2.2. Bevis Afgørelser træffes efter en  

 undersøgelse og vurdering af sagens faktiske og retlige grundlag.
Når det  

 bevises, at faktum i den konkrete sag svarer til retsfaktum i  

 arbejdsskadelovgivningen, udløses retsfølgen.
Ved ulykker er retsfølgen  

 anerkendelse.
 Retsfaktum er de  

 krav, der stilles til anerkendelse af en ulykke i love og praksis.
Efter almindelige  

 erstatnings- og forsikringsretlige principper er det den, der rejser et  

 erstatningskrav, som skal bevise eller sandsynliggøre, at vedkommende er  

 erstatningsberettiget, det vil sige, at man har bevisbyrden.
Det gælder også  

 ved ulykker, hvor den tilskadekomne har bevisbyrden.
Arbejdsskadestyrelsen  

 har pligt til at indhente nødvendige oplysninger for at sikre, at  

 afgørelserne  

 træffes på et tilstrækkeligt grundlag.
Det følger af officialmaksimen, at vi  

 skal undersøge faktum i den konkrete sag.
 Tilskadekomne  

 medvirker ved sagens oplysning, eksempelvis ved at svare på spørgsmål eller  

 ved  

 at lade sig undersøge af en læge.
Hvis der er tvivl om  

 hændelsen eller påvirkningen, forløbet eller sammenhængen med skaden, vil vi  

 undersøge sagen nærmere.
Vi kan eksempelvis bede tilskadekomne om at uddybe  

 beskrivelsen af hændelsen eller påvirkningen.
Vi kan også bede om navne på  

 eventuelle vidner, supplerende lægelige oplysninger eller andet.
 Hvis der efter vores  

 undersøgelse er tvivl, om der er sket en skade, eller om der er  

 årsagsforbindelse mellem en hændelse eller påvirkning og skaden, må vi afvise  

 at anerkende.
 Bevisbedømmelsen er  

 en objektiv afvejning af de relevante beviser i sagen.
2.3. Diagnosen og skaden Ved vurderingen af om der er årsagsforbindelse, sammenholder  

 vi den beskrevne påvirkning eller hændelse med den anmeldte skade.
Vi vil  

 derfor normalt undersøge hvilken diagnose, der er tale om.
 Hvis det er nødvendigt, indhenter vi lægelige journaler, skadestuerapport  

 og lignende for at vurdere diagnosen.
 Hvis der er  

  

 flere  

 diagnoser  

  

 , anvender vi den eller de diagnoser, som er mest rigtig efter en  

 lægefaglig vurdering.
 Hvis sagen er afgjort med afvisning på én diagnose   

 eksempelvis en betændelsestilstand i knæets slimsæk (bursit) efter et  

 nedspring  

  så vil spørgsmålet om anerkendelse sædvanligvis blive  

  

 genoptaget  

  

 , hvis der senere stilles en anden diagnose i stedet for  

 den eller de først oplyste.
Der kan være tilfælde, hvor der går nogen tid fra påvirkningens  

 ophør, og til symptomerne på en skade opstår.
En skade kan anerkendes, selvom  

 symptomerne opstår nogen tid efter påvirkningen, hvis der er  

 årsagsforbindelse  

 mellem påvirkningen og skaden.
Ved tvivl vil vi benytte lægelig sagkundskab.
2.4. Forudbestående skader og  

 sygdomme Forudbestående skader og sygdomme har ikke betydning for, om  

 skaden kan anerkendes.
 De kan kun have betydning ved fastsættelsen af et varigt mén  

 og tab af erhvervsevne, da der kun gives godtgørelse og erstatning for  

 følgerne  

 efter arbejdsskaden.
 I visse tilfælde vil vi trække fra i méngodtgørelsen og  

 erstatningen for tab af erhvervsevne, hvis der har været forudbestående  

 skader  

 og sygdomme.
2.5. Tidsmæssig afgrænsning  

 mellem ulykke og erhvervssygdom Skader, der opstår som følge af kortere påvirkninger af op  

 til 5 dage, kan anerkendes som ulykker.
 Skader, som følge af påvirkninger på over 5 dage, vurderes  

 efter reglerne om erhvervssygdomme.
 For ulykker er der derfor en øvre grænse for påvirkningens  

 varighed på 5 dage.
2.5.1. Skader efter kortere  

 påvirkninger Belastningens udstrækning i tid har betydning for  

 vurderingen af, om påvirkningen kan anses for at være egnet til at påføre en  

 skade.
 Eksempel 6:
 En lagerarbejder, som kører frostvarer på plads i et kølerum  

 med en temperatur på  18 grader, får efter 2 timers arbejde  

 forfrysninger i  

 højre hånds fingre.
Sagen  

  

 anerkendes  

  

 ,  


  

 da arbejde i 18 graders frost er egnet  

 til at medføre frostskader.
Der er årsagsforbindelse mellem påvirkningen og  

 skaden.
Der kan være tilfælde, hvor der går nogen tid fra  

 påvirkningens ophør, og til symptomerne på en skade opstår.
Skaden kan  

 anerkendes, selvom symptomerne opstår senere end en påvirkning på op til 5  

 dage.
Det er dog fortsat et krav, at påvirkningen har varet i højst 5 dage,  

 og  

 at der er årsagsforbindelse mellem påvirkningen og skaden.
Ved tvivl vil vi  

 benytte lægelig sagkundskab.
3. Særligt om skadetyper I de fleste tilfælde er der en klar sammenhæng mellem  

 hændelsen eller påvirkningen og skaden.
 Vi anerkender langt de fleste sår, snit, stik, slag og brud,  

 da der normalt ikke er problemer med at sandsynliggøre en årsagsforbindelse  

 mellem skaden og en hændelse eller påvirkning på arbejdet.
 Der er eksempelvis ikke tvivl om, at der er tale om en  

 ulykke, hvis en slagter kommer til at skære sig selv i hånden med en kniv og  

 derved får et sår.
 Det er også klart, at der er tale om en ulykke, hvis en  

 person falder ned ad en trappe og brækker armen.
 Eksempel 7:
 En professionel bokser får under en kamp et slag i hovedet,  

 som giver ham en hjernerystelse.
 Sagen  

  

 anerkendes  

  

 som  

 en ulykke  

  

 ,  

  

 da slaget er egnet til at  

 medføre en hjernerystelse.
 Det har ingen betydning, at tilskadekomne deltog i en  

 sportsgren, hvor slag i hovedet er en del af udøvelsen af sporten.
 Der findes dog visse former for skader, hvor det ikke er  

 oplagt, at skaden skyldes hændelsen eller påvirkningen.
3.1. Skader uden kendt årsag Der er erfaring for, at nogle skader opstår spontant uden  

 nogen kendt årsag, altså uden at kroppen er udsat for en større belastning,  

 der  

 kan forklare skaden.
Nogle skader opstår som følge af mindre belastninger af  

 kroppen.
Der kan være tale om så små belastninger, at det ikke umiddelbart er  

 klart, om hændelsen eller påvirkningen har været årsag til den konkrete  

 skade,  

 eller om den er opstået uden kendt årsag.
3.1.1. Meniskskader En skade på en menisk i knæet forudsætter sædvanligvis, at  

 der har været en relevant belastning af knæet, der er egnet til at give en  

 meniskskade.
Det kan eksempelvis være en drejning i forbindelse med en  

 strækning af knæleddet.
 Eksempel 8:
En skolelærer instruerer en gruppe elever i alpint skiløb,  

 da hun falder.
Bindingerne bliver ikke udløst i forbindelse med faldet, og  

 hun  

 ruller ned ad en 6 meter stejl skrænt med skiene på.
Hun får derved et vrid i  

 begge knæ og beskadiger menisken i begge knæ. Sagen  

  

 anerkendes  

  

 som en ulykke, da der er årsagsforbindelse mellem faldet  

 og skaden.
 Eksempel 9:
En taxachauffør stiger ud af sin bil og går hen til  

 bagdøren, som han åbner.
Da han drejer lidt i knæet, får han pludselig  

 smerter.  

 Senere konstateres det, at han har fået en skade på menisken i højre knæ.
 Sagen  

  

 afvises  

  

 , da  

 den lette drejning i sig selv ikke er egnet til at medføre en skade på  

 menisken.
3.1.2. Rygskader Normalt vil ryggen ikke kunne beskadiges, medmindre den er  

 udsat for en relevant hændelse eller påvirkning.
 Ved vores vurdering af, om skaden er forårsaget af hændelsen  

 eller påvirkningen, sammenholder vi påvirkningen med diagnosen.
 Eksempelvis kræver det normalt en særlig kraftig påvirkning  

 at brække en ryghvirvel.
 Eksempel 10:
En lagerarbejder bliver påkørt af en gaffeltruck og får  

 straks smerter i ryggen.
Senere bliver der konstateret en diskusprolaps.
 Sagen  

  

 anerkendes  

  

 ,  

 da påvirkningen, i form af et voldsomt stød i ryggen, er egnet til at medføre  

 en diskusprolaps.
 Eksempel 11:
En landmandsvikar får et smæld i lænden efter en 30  

 minutters lang og hård assistance med at få en hest til at fole.
Han  

 foretager  

 blandt andet en række seje træk i føllet.
 Sagen  

  

 anerkendes  

  

 ,  

 da påvirkningen må anses for at have forårsaget smældet i lænden.
 Eksempel 12:
En narkoselæge må under en operation stå i en akavet  

 arbejdsstilling i 3 timer, fordi operationsbordet ikke er højt nok.
Under  

 dette  

 arbejde får han smerter i nakken og får senere konstateret en diskusprolaps i  

 nakken.
 Sagen  

  

 afvises  

  

 , da  

 belastningen ved at stå i en akavet arbejdsstilling i 3 timer, ikke er egnet  

 til i sig selv at medføre en diskusprolaps i nakken.
 Et andet eksempel på en rygskade, som afvises, er beskrevet  

 i eksempel 2.
3.1.3. Skader på sener og  

 muskler Normalt vil en sene eller muskel ikke blive skadet,  

 medmindre den er udsat for en relevant påvirkning.
Der er dog tilfælde, hvor omstændighederne ved situationen  

 medfører, at en mindre påvirkning må anses for at være årsag til skaden.
Det  

 kan eksempelvis være akavede forhold.
 Eksempel 13:
En mand skal tage en taske på 8 kilo ud fra en bil med én  

 hånd.
Tasken står bagerst i bilen og skal løftes over en lille kant.
Da  

 tasken  

 kommer ind til kroppen, får manden et smæld i håndleddet og taber tasken.  

 Diagnosen er en fibersprængning i håndleddet.
 Sagen  

  

 anerkendes  

  

 ,  

 da der er årsagsforbindelse mellem løftet af en byrde på 8 kilo i  

 foroverbøjet  

 stilling med udstrakt arm  


  

 og  

 fibersprængningen.
 Eksempel 14:
En stilladsarbejder falder ud over kanten på stilladset.  

 Under faldet får han fat i siden på stilladset med højre arm og undgår derved  

 at falde 2 meter ned.
Han får straks smerter i armen.
På skadestuen  

 konstaterer  

 man, at overarmssenen er bristet delvist.
 Sagen  

  

 anerkendes  

  

 ,  

 da påvirkningen i form af det kraftige træk, som han får ved at gribe fat, er  

 egnet til at briste senen i overarmen delvist.
 Eksempel 15:
En idrætslærer deltager i en fodboldkamp med eleverne.
Han  

 løber med bolden mod målet, da en elev tackler ham.
Han får derved et vrid i  

 højre knæ og brister korsbåndet i knæet.
Sagen  

  

 anerkendes  

  

 som  

 en ulykke, da der er en naturlig og logisk forklaring på, at korsbåndet i  

 knæet  

 brister i forbindelse med vriddet i knæet.
Det har ingen betydning for  

 vurderingen, om tacklingen var lovlig eller ej.
 Eksempel 16:
En mand arbejder med en kofanger til en bil.
Kofangeren  

 smutter fra ham, og han griber ud efter den, men får ikke fat i den.
I  

 forbindelse med dette får han et smæld i armen og brister en sene  

 (bicepsruptur).
 Sagen  

  

 afvises  

  

 , da  

 der ikke er beskrevet en påvirkning, som i sig selv kan forårsage, at  

 bicepssenen brister.
3.1.4. Akillessenebristning Bristning af akillessenen sker ofte hos personer, der er  

 utrænede eller overtrænede, og ofte ved en meget lille påvirkning,  

 eksempelvis  

 et almindeligt afsæt eller et spring.
At en akillessene brister er derfor  

 ikke  

 nødvendigvis en ulykke, forårsaget af arbejdets forhold.
Derfor kræves det,  

 at  

 der kan påvises en relevant årsag til bristningen, for at skaden kan  

 anerkendes  

 som ulykke.
 Eksempel 17:
En maskinarbejder betjener en maskine, hvor en presse skal  

 udløses med en fodpedal.
Fodpedalen slår igen, og hun får et kraftigt slag  

 mod  

 sin venstre fod, hvorved venstre akillessene springer.
 Sagen  

  

 anerkendes,  

  

 da  

 påvirkningen, hvor fodpedalen giver et kraftigt slag mod venstre fod, må  

 anses  

 for at være en relevant årsag til, at senen brister.
 Eksempel 18:
En idrætslærer spiller badminton i forbindelse med  

 undervisningen.
Da han efter kampen er på vej ud i omklædningsrummet,  

 springer  

 akillessenen i højre ben.
 Sagen  

  

 afvises  

  

 , da  

 der ikke er en påvirkning af højre ben, som i sig selv er egnet til at  

 medføre  

 en sprængning af senen.
4. Særligt om hændelser og  

 påvirkninger I de fleste tilfælde er der en klar sammenhæng mellem  

 hændelsen eller påvirkningen og skaden.
Ved visse typer hændelser eller  

 påvirkninger er der dog særlige forhold, som også indgår i vurderingen, hvis  

 der er tvivl om årsagsforbindelsen.
 Følgende afsnit beskriver nogle af de forhold, som indgår i  

 vurderingen af bestemte hændelser eller påvirkninger.
4.1. Mindre påvirkninger Udgangspunktet er  

 normalt, at  

  

 man ikke kan skade kroppen ved mindre påvirkninger,  

 medmindre en anden påvirkning er indblandet.
Hvis man alligevel har fået en  

 skade, må denne være opstået uden kendt årsag og kan derfor ikke anerkendes  

 som  

 en ulykke.
 Eksempel 19:
 En spiller får smerter i ryggen, da han hopper op efter en  

 bold.
 Sagen  

  

 afvises  

  

 , da  

 rygskaden ikke kan anses for at være forårsaget af hoppet i sig selv.
 Der er ikke en biologisk naturlig og logisk forklaring på,  

 at han får smerter i ryggen ved hoppet.
Omstændighederne i situationen kan dog tale for, at  

 påvirkningen alligevel må anses for at være årsag til skaden.
Det gælder  

 særligt ved akavethed.
Der henvises til afsnit 2.1. om belastningsforholdene.
 Undvigemanøvrer kan anerkendes, hvis undvigemanøvren, og  

 forholdene omkring den kan anses for at være årsag til skaden.
 Hvis  

 den tilskadekomne  

  

 for  

 eksempel har en byrde i hænderne samtidig med, at  

 der  

 foretages en  

  

 undvigemanøvre, må det normalt antages, at det vil belaste  

 kroppen yderligere at skulle overvinde byrdens vægt samtidig med, at der  

 foretages en undvigemanøvre.
En hurtig bevægelse som følge af en overraskelse er ikke i  

 sig selv tilstrækkelig til, at hændelsen anerkendes som en ulykke.
Men  

 forholdene omkring bevægelsen kan gøre den så akavet, at det må anses at være  

 årsag til skaden.
 Hvis der er tale om en bevægelse i normalt tempo, stilles  

 der højere krav til akavethed omkring bevægelsen, for at en årsagsforbindelse  

 er sandsynliggjort.
 Eksempel 20:
En plejer sidder på hug foran en beboer, som sidder ned.  

 Beboeren spjætter med benene.
Plejeren springer baglæns op for at undgå at  

 blive ramt og får herved ondt i ryggen.
 Sagen  

  

 anerkendes  

                                                                         .  

                                                                            Sel  

 Selvom plejeren kun belaster kroppen med sin egen bevægelse, så sker det  

 under  

 akavede forhold, da hun sidder ned, og det sker for ikke at blive ramt af  

 beboeren.  

 Påvirkningen må derfor samlet anses for at være årsag til rygskaden.
 Eksempel 21:
En mekaniker står foroverbøjet og arbejder nede i motoren på  

 en bil, da en kunde kører ind på værkstedet.
For at gøre mekanikeren  

 opmærksom  

 på, at han er kommet, dytter kunden i hornet.
Mekanikeren retter sig hurtigt  

 op  

 og får et smæld i ryggen.
 Sagen  

  

 afvises  

  

 . At  

 han hurtigt retter sig op er ikke i sig selv tilstrækkeligt til at forårsage  

 rygskaden.
4.2. Løfteskader Ved løfteskader vurderer vi, hvilke påvirkninger, der har  

 været ved løftet, og om disse er egnede til at medføre skaden.
Der skal være  

 årsagsforbindelse mellem påvirkningerne under løftet og skaden, for at skaden  

 kan anerkendes som ulykke.
4.2.1. Løft eller træk i  

 opadgående retning  genstande Løfteskader og skader, der opstår ved håndtering af  

 genstande, kan anerkendes ud fra en vurdering af:
1)  

 	  

    

 Byrdens vægt 2)  

 	  

    

 Byrdens form 3)  

 	  

    

 Mulighederne for at  

 håndtere byrden 4)  

 	  

    

 Belastningsforholdene:
a)  

 	  

    

 Løftet/håndteringen  

 foregår under akavede forhold b)  

 	  

    

 Hændelsen foregår  

 hurtigt, og forberedelse er derfor svær c)  

 	  

    

 Forhold som  

 komplicerer forløbet Det er afgørende for vurderingen, hvad der blev løftet, hvad  

 det vejede, og under hvilke forhold, der blev løftet.
Hvis der er tale om et løft af en mindre byrde under  

 optimale forhold, så taler det imod anerkendelse.
Et løft af en mindre byrde  

 under optimale forhold kan normalt ikke anses for at være årsag til  

 eksempelvis  

 en rygskade.
Hvis der derimod er tale om en tungere byrde, der er svær at  

 håndtere, og som skal løftes under akavede forhold, så taler det for  

 anerkendelse.
 Eksempel 22:
 En slagteriarbejder løfter en bred og tung kasse med kød og  

 får et knæk i ryggen.
 Sagen  

  

 anerkendes  

  

 ,  

 da påvirkningen i form af løft af en tung uhåndterlig kasse må anses for at  

 være årsag til slagteriarbejderens knæk i ryggen.
 Eksempel 23:
En tjener bøjer sig for med begge hænder at løfte en let  

 bakke fra en opvaskemaskine.
Opvaskemaskinen står langt nede mod gulvet, og  

 pladsen er trang.
Da han løfter bakken, får han et smæld i ryggen.
 Sagen  

  

 afvises  

                                                                         .  

                                                                            Løf  

 Løftet af bakken, under lettere akavede forhold, er ikke i sig selv  

 tilstrækkeligt til at forårsage rygskaden.
4.2.2. Løft og håndtering af  

 personer Løfteskader og skader, der opstår ved håndtering af  

 personer, vil kunne anerkendes udfra en vurdering af:
 1)  

 	  

    

 Personens vægt og i  

 hvilket omfang tilskadekomne har været påvirket af denne, herunder:
a)  

 	  

    

 Hvilken legemsdel har  

 tilskadekomne løftet hos personen? b)  

 	  

    

 Hvor stor hjælp har  

 tilskadekomne fået af personen? c)  

 	  

    

 Var personen helt  

 eller delvis lammet, besvimet eller lignende? 2)  

 	  

    

 Belastningsforholdene:
a)  

 	  

    

 Løftet/håndteringen  

 foregik under akavede forhold b)  

 	  

    

 Hændelsen foregik  

 hurtigt, og forberedelse var derfor svær c)  

 	  

    

 Andre forhold, som  

 komplicerer forløbet Den løftede eller håndterede persons vægt og  

 belastningsforholdene indgår ved vurderingen af, om der er tale om en ulykke.
 Eksempel 24:
En hjemmehjælper skal hjælpe en tung klient med at komme  

 højere op i sengen.
Det er aftalt, at klienten selv skal hjælpe til ved at  

 skubbe fra med benene.
Hjemmehjælperen trækker herefter klienten højere op i  

 sengen, men patienten skubber ikke fra som aftalt.
Hjemmehjælperen trækker  

 derfor patienten alene og får i det samme akutte smerter i ryggen.
 Sagen  

  

 anerkendes  

  

 ,  

 da påvirkningen, i form af det tunge træk, er egnet til at forårsage  

 rygskaden.
 Eksempel 25:
En dagplejer skal skifte ble på et barn, der er blevet lagt  

 på et puslebord.
Da hun løfter benene på barnet for at lægge bleen under  

 barnets ende, får hun et smæld i ryggen.
 Sagen  

  

 afvises.  

  

 Påvirkningen ved løftet er ikke i sig selv egnet til at medføre rygskaden.
4.3. Gribeskader Denne type af hændelser dækker over situationer, hvor en  

 person får fat i det, der gribes ud efter, eksempelvis en genstand, der  

 falder  

 ned.
 Der er også tale om situationer, hvor en person er ved at  

 tabe noget, men undgår at tabe det ved at gøre en hurtig bevægelse.
 Hvis tilskadekomne får fat i det, der gribes ud efter,  

 bliver der i vidt omfang tale om en vurdering svarende til løfteskader, blot  

 med den forskel, at det at gribe en faldende genstand typisk vil medføre en  

 større belastning, end hvis samme genstand skulle løftes.
 Eksempel 26:
En postarbejder griber en kasse på 20 kilo, der falder ned  

 fra en hylde i 1 ½ meters højde.
Hun får derved smerter i venstre arm og får  

 på  

 skadestuen konstateret en forstrækning af overarmsmusklen (biceps). Sagen  

  

 anerkendes  

  

 , da belastningen ved at  

 gribe den 20 kilo tunge kasse er egnet til at medføre muskelforstrækningen.
 Eksempel 27:
En bibliotekar er ved at sætte en mindre bog på plads i en  

 reol 1 ½ meter oppe.
Bogen er ved at falde ned, men hun griber den, inden den  

 falder ned af hylden.
Hun får derved smerter i skulderen.
Hendes egen læge  

 vurderer, at der er tale om en forstrækning af skulderen.
Sagen  

  

 afvises  

  

 , da  

 påvirkningen ved at gribe en mindre bog ikke i sig selv er tilstrækkelig til  

 at  

 kunne forårsage forstrækningen i skulderen.
Der er derfor ikke  

 årsagsforbindelse mellem hændelsen og skaden.
 Hvis tilskadekomne ikke får fat i det, der gribes ud efter,  

 så er der tale om en mindre påvirkning af kroppen, og tilfældet bedømmes som  

 beskrevet i afsnit 4.1.
4.4. Nedspring/træde ned En skade opstået ved en forvridning af fod-, ankel- eller  

 knæleddet under nedspring anerkendes normalt, da der er tale om en påvirkning  

 i  

 form af en forvridning, der må anses for at kunne forårsage en sådan skade.
 Ved skader, som opstår ved at træde ned, vurderes det  

 konkret, om påvirkningen kan anses for egnet til at medføre skaden.
 Eksempel 28:
En lastbilchauffør springer cirka 1 meter ned fra sit  

 førerhus.
I landingen forvrider han højre fod og brækker anklen.
 Sagen  

  

 anerkendes  

  

 ,  

 da påvirkningen, i form af et spring fra 1 meters højde, hvor han lander og  

 forvrider foden, må anses for at have forårsaget bruddet i anklen.
 Eksempel 29:
En chauffør hopper ned fra en ½ meter høj trailer og får et  

 smæld i knæet, da han lander.
Han lander ikke skævt og vrider ikke om på  

 knæet.  

 Egen læge stiller diagnosen betændelse i knæets slimsæk (bursit).
Sagen  

  

 afvises  

  

 , da  

 nedspringet fra traileren ikke kan forårsage en bursit.
Man kan ikke udvikle  

 en  

 irritationstilstand i form af betændelse i en slimsæk i knæet ved at springe  

 ned.
4.5. Faldskader Der er sædvanligvis årsagsforbindelse mellem et fald og en  

 skade, hvorfor skader efter fald normalt vil blive anerkendt.
 Eksempel 30:
En kasseassistent snubler på vej hen for at hente  

 plastikposer.
Hun tager fra med hænderne.
Hun får straks smerter i venstre  

 håndled.
På skadestuen finder de et brud på en knogle i hånden.
 Sagen anerkendes, da påvirkningen ved at tage fra med  

 hænderne ved faldet er egnet til at medføre bruddet på knoglen i hånden.
 Der er imidlertid også tilfælde, hvor faldet skyldes  

 besvimelse eller andre private forhold.
4.6. Skader som følge af  

 private forhold Ved private forhold forstås, at en persons egne forhold er  

 årsag til hændelsen eller påvirkningen.
Det kan eksempelvis være, hvis en  

 person falder på grund af besvimelse, et epileptisk anfald eller et stift  

 ben.
 Eksempel 31:
En kontorassistent besvimer og falder ned på det  

 tæppebelagte gulv på sit kontor.
Ved faldet slår tilskadekomne sit hoved ned  

 i  

 gulvet og får en let hjernerystelse.
 Sagen  

  

 afvises,  

  

 da  

 besvimelsen ikke skyldes forhold på arbejdet, men tilskadekomnes egne  

 forhold.  

 Følgeskaden, en hjernerystelse, er dermed heller ikke en følge af arbejdets  

 forhold.
 Arbejdet eller de forhold, arbejdet foregår under, kan  

 imidlertid medføre en særlig risiko for at komme mere alvorligt til skade,  

 end  

 hvis tilskadekomne var faldet i private omgivelser.
 Hvis det er tilfældet, kan skaden efter en konkret vurdering  

 anerkendes som en ulykke.
 Eksempel 32:
En stilladsarbejder får et epileptisk anfald og falder 5  

 meter ned fra et stillads.
Han brækker begge ben.
 Sagen  

  

 anerkendes.  

  

 Selvom  

 anfaldet skyldes private forhold, så medfører arbejdets forhold en særlig  

 risiko for at komme alvorligere til skade, end hvis tilskadekomne var faldet  

 hjemme.
 Hvis en person kommer til skade, fordi han besvimer på grund  

 af arbejdets forhold, eksempelvis ved et udslip af giftig gas, vil sagen  

 blive  

 anerkendt som en ulykke.
4.7. Psykiske skader En psykisk skade anerkendes som en arbejdsulykke, hvis der  

 er sket en voldsom psykisk påvirkning i op til 5 dage, eller hvis der har  

 været  

 en enkeltstående hændelse.
 Følgende indgår i vurderingen af, om der er  

 årsagssammenhæng:
1)  

 	  

    

 Var der fare for  

 menneskeliv (tilskadekomnes eller andres) 2)  

 	  

    

 Blev tilskadekomne  

 udsat for vold 3)  

 	  

    

 Blev tilskadekomne  

 truet, herunder a)  

 	  

    

 om tilskadekomne blev  

 truet direkte eller indirekte b)  

 	  

    

 omfanget af truslen  

 og c)  

 	  

    

 om der var en risiko  

 for, at truslen ville blive ført ud i livet Eksempel 33:
En togfører ser en person blive kørt over af et modkørende  

 tog.
Han får derved en psykisk skade.
 Sagen  

  

 anerkendes  

  

 ,  

 da der er årsagssammenhæng mellem den voldsomme psykiske påvirkning, hvor  

 tilskadekomne ser en person blive kørt over af et tog, og det psykiske chok.
 Eksempel 34:
En bogholder overværer under et møde i arbejdsgiverens  

 privatbolig, at flammer slår op fra firmaets værksted i umiddelbar nærhed af  

 boligen.
Bogholderen alarmerer brandvæsenet.
Tilskadekomne er på intet  

 tidspunkt i fare.
Efter hændelsen bryder tilskadekomne sammen og modtager  

 kriseterapi.
 Sagen  

  

 afvises  

  

 , da  

 påvirkningen ikke i sig selv er egnet til at forårsage den psykiske skade.  

 Tilskadekomne var reelt ikke i fare.
