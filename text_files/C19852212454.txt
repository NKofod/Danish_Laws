(Handelsskoler) Hermed fremsendes aftale af 27. august 1985 mellem finansministeriet og  

 Statstjenestemændenes Centralorganisation II og Akademikernes  

 Centralorganisation om vederlag for vejledning af lærerkandidater i praktisk  

 undervisningsfærdighed ved handelsskoler.
 Det bemærkes, at aftalen har virkning fra 1. april 1985 og omfatter de  

 tjenestemandslignende ansatte undervisere ved handelsskolerne, dog indtil  

 videre ikke eventuelle tjenestemandslignende ansatte undervisere ved  

 handelsskolen på Færøerne.
 Det er endvidere en forudsætning, at reglerne tillige følges af  

 kvotalønnede timelærere, ansat i henhold til undervisningsministeriets  

 cirkulære af 9. april 1974, samt af overenskomstansatte adjunkter/lektorer.
 For så vidt angår de overenskomstansatte vil tilsvarende regler senere  

 blive indarbejdet i AC-fællesprotokollatet.
 Det bemærkes endvidere, at det med aftalen forhøjede vederlag ydes for  

 vejledning i et fuldt kursusforløb i praktisk undervisningsfærdighed, der  

 påbegyndes efter 31. marts 1985.
 Det samlede vederlag udgør - incl. dyrtidsregulering - pr. 1. april 1985  

 4.056,90 kr.
 Aftalen erstatter de hidtil fulgte regler, jfr. undervisningsministeriets  

 skrivelse til samtlige handelsskoler af 21. juni 1967.
Bilag Bilaget udelades.
Der henvises til F AFT 6633 19850827 P.m.v.
 e.b.
A.
Jahnsen eksp.sekr.
 Bilag.
