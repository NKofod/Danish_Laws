JUSTITSMINISTERIET DIREKTORATET FOR KRIMINALFORSORGEN Til kriminalforsorgens afdelinger.
 Vejledning vedrørende lov nr. 278 af 8. maj 1991 om ændring af  

 færdselsloven.
 Mulighed for generhvervelse af førerretten inden frakendelsestidens udløb.
1.  Loven, der trådte i kraft den 1. juli 1991, giver domstolene  

 mulighed for at tilbagegive visse spiritusbilister førerretten, når halvdelen  

 af frakendelsestiden er udløbet.
Det drejer sig om bilister med  

 frakendelsestider på 3 år eller derover (dog ikke med frakendelse for  

 bestandig), som i mindst 1 1/2 år forud for sagens indbringelse for retten  

 har overholdt en kontrolleret behandling mod misbrug af alkohol.
 2.  Ansøgning, vedlagt fornøden dokumentation, indgives til  

 politiet, hvorefter anklagemyndigheden indbringer spørgsmålet om  

 generhvervelse for domstolene.
 3.  Det påhviler  ansøgeren  at fremskaffe den fornødne  

 dokumentation for gennemførelse af det kontrollerede behandlingsforløb.
 4.  Kriminalforsorgens afdelinger forventes at yde vejledning  

 m.h.t. lokale behandlingstilbud til alkoholmisbrugere.
 Da det er domstolene, der vurderer, om lovens krav til forudgående  

 behandling er opfyldt, kan afdelingerne ikke yde direkte vejledning om,  

 hvilke behandlingsformer der kan forventes at føre til tidligere  

 generhvervelse af føreretten.
 Spørgsmål om beregning af frakendelsestider mv. forelægges  

 anklagemyndigheden eller henvises til advokatbistand.
 5.  I tilfælde, hvor  tilsynsklienter  ønsker at udnytte  

 muligheden for at ansøge om generhvervelse inden frakendelsestidens udløb,  

 forudsættes det, at kriminalforsorgen er klienten behjælpelig med at  

 dokumentere den gennemførte behandling overfor domstolene.
 Hvis klienten har mulighed for at ansøge om generhvervelse kort tid efter  

 tilsynets udløb,  kan  kriminalforsorgens afdelinger indgå aftale med  

 klienten om frivillig kontakt/kontrol af fortsat behandling.
 E.B.
