Dagpengeret,  

 overskydende timer Afgørelse De har ret til dagpenge fra den 1. december 2003 til den 23.  

 december 2003, hvor De har været tilmeldt Arbejdsformidlingen (AF) som  

 personligt tilmeldt.
De skal opfylde de øvrige betingelser for at  

 få  

 dagpenge.
 De har den 1. december 2003 ingen overskydende timer.
Begrundelse Tilmelding til AF som  

 betingelse for ret til dagpenge Et medlem skal være tilmeldt AF som arbejdssøgende og have  

 kontakt til AF for at kunne få dagpenge.
Medlemmet er tilmeldt AF, når  

 medlemmet er registreret i AF's edb-system som arbejdssøgende.
 Det fremgår af § 57, stk. 4, i lov om  

 arbejdsløshedsforsikring m.v. (loven) og af § 6, stk. 1 og 2, i  

 bekendtgørelse nr. 516 af 17. juni 2003 om rådighed.
 Lovens § 57, stk. 4, nævner ikke, at et medlem skal  

 være tilmeldt AF med en bestemt tilmeldestatus.
 Det er lagt til grund, at De har været tilmeldt AF med  

 tilmeldestatus Personligt tilmeldt fra den 1. december 2003 til  

 den 23.  

 december 2003.
 De har derfor ret til dagpenge i perioden, hvis De opfylder de  

 øvrige betingelser herfor.
Overskydende timer Et fuldtidsforsikret medlem har overskydende timer, hvis  

 medlemmet i 12 uger eller 3 måneder før ledigheden har haft lønnet arbejde  

 eller fået kontant dækning for mere end 37 timer pr. uge.
Det fremgår af  

 § 1 i bekendtgørelse nr. 902 af 9. december 1999 om overskydende timer.
 Der skal opgøres overskydende timer, når et medlem bliver  

 ledig, tilmelder sig AF og søger om dagpenge, jf. § 4 i nævnte  

 bekendtgørelse om overskydende timer.
Opgørelsesperioden er de 12 kalenderuger, som ligger  

 umiddelbart forud for tilmeldingen til AF og ansøgningen om dagpenge, når  

 medlemmet i opgørelsesperioden samtidig har modtaget både månedsløn og  

 14-dages  

 løn.
Opgørelsestidspunktet er udgangen af den seneste kalenderuge i  

 opgørelsesperioden.
Det fremgår af bekendtgørelsens § 7.
 Det er ved afgørelsen lagt til grund, at De har søgt om  

 dagpenge fra mandag den 1. december 2003 og er tilmeldt AF samme dato, og at  

 De  

 i opgørelsesperioden har modtaget både månedsløn og 14-dages løn.  

 Opgørelsesperioden er derfor de 12 kalenderuger, som ligger umiddelbart forud  

 for den 1. december 2003, det vil sige ugerne 37 til og med 48 i 2003 (8.  

 september til 30. november 2003), og opgørelsestidspunktet er den 30.  

 november  

 2003.
Ved opgørelsen af overskydende timer medregnes bl.a. alt lønnet  

 arbejde og timer, som man har fået kontant dækning for uden at have haft  

 arbejde.
Det fremgår af bekendtgørelsens § 10.
Direktoratet har lagt oplysningerne på Deres lønsedler fra  

[arbejdsgiver 1] og [arbejdsgiver 2] til grund.
De har således i  

 opgørelsesperioden fra den 8. september 2003 til og med den 30. november 2003  

 haft i alt 150,75 arbejdstimer, som skal medregnes i opgørelsen af  

 overskydende  

 timer.
 De har i opgørelsesperioden fra den 8. september 2003 til den  

 30. november 2003 endvidere modtaget støtte efter lov om statens  

 uddannelsesstøtte (SU) i forbindelse med Deres deltagelse i uddannelse.
 Der er lagt vægt på, at SU gives til uddannelsessøgende, som  

 deltager i uddannelse, der giver ret til uddannelsesstøtte, og at SU gives  

 efter ansøgning, når betingelserne for modtagelse er opfyldt, herunder at den  

 uddannelsessøgende er studieaktiv og ikke får anden offentlig støtte, der  

 tilsigter at dække leveomkostningerne, bortset fra stipendium.
Direktoratet vurderer, at det at deltage i uddannelse og  

 modtage SU ikke kan betragtes som  eller kan sidestilles med   

 lønnet arbejde  

 i relation til reglerne om overskydende timer.
Direktoratet vurderer  

 endvidere,  

 at SU ikke kan betragtes som kontant dækning for tabt arbejdsfortjeneste, som  

 fx dagpenge eller dagpengegodtgørelse ved ledighed eller sygedagpenge ved  

 sygdom bliver.
 Det er således direktoratets opfattelse, at SU dækker et helt  

 andet formål end de, der er beskrevet i § 10 i nævnte bekendtgørelse om  

 overskydende timer, nemlig det at deltage i uddannelse, og at hensigten med  

 reglerne om overskydende timer ikke er eller har været, at bijob i tillæg til  

 SU skal resultere i overskydende timer.
 Deres deltagelse i uddannelse med SU i opgørelsesperioden, skal  

 derfor ikke medregnes i opgørelsen af overskydende timer.
 Da den normale arbejdstid i en opgørelsesperiode på 12 uger er  

 444 timer (12 uger x 37 timer), har De i opgørelsesperioden fra den 8.  

 september 2003 til den 30. november 2003 ingen overskydende timer.
Sagsfremstilling Det fremgår af støttemeddelelse 2003, at Deres forhold har  

 ændret sig, og at man derfor sender denne ny støttemeddelelse om Deres SU i  

 2003. Det fremgår, at De får udbetalt SU i september, oktober og november  

 2003  

 (uge 36 til og med uge 48 i 2003) med brutto 4.379 kr. pr. måned/netto 3.656  

 kr. pr. måned.
 Det fremgår af Deres lønseddel for perioden 22. september 2003  

 til 5. oktober 2003 (uge 39-40/2003) fra [arbejdsgiver 1], at De i perioden  

 har  

 arbejdet Dagvagt weekend i alt 7 timer.
 Det fremgår af Deres lønseddel for perioden 6. oktober 2003 til  

 19. oktober 2003 (uge 41-42/2003) fra [arbejdsgiver 1], at De i perioden har  

 arbejdet Dagvagt weekend i alt 26 timer.
 Det fremgår af Deres lønseddel for perioden 20. oktober 2003  

 til 2. november 2003 (uge 43-44/2003) fra [arbejdsgiver 1], at De i perioden  

 har arbejdet Dagvagt weekend i alt 7 timer.
 Det fremgår af Deres lønseddel for perioden 3. november 2003  

 til 16. november 2003 (uge 45-46/2003) fra [arbejdsgiver 1], at De i perioden  

 har arbejdet Dagvagt weekend i alt 14 timer.
 Det fremgår af Deres lønseddel for perioden 17. november 2003  

 til 30. november 2003 (uge 47-48/2003) fra [arbejdsgiver 1], at De i perioden  

 har arbejdet Dagvagt hverdag i alt 37,75 timer, Aften/nat  

 hverdag i alt 24  

 timer, Dagvagt weekend i alt 14 timer og Aften/nat  

 weekend i alt 8 timer.
 Det fremgår af Deres lønseddel for oktober måned 2003 fra  

 vikarbureauet [navn], at De i perioden har arbejdet Hverdag  

 dagvagt i alt 5  

 timer.
 Det fremgår af Deres lønseddel for november måned 2003 fra  

 vikarbureauet [navn], at De i perioden har arbejdet Weekend  

 dagvagt i alt 8  

 timer.
 A-kassen har i brev af 23. december 2003 truffet afgørelse om,  

 at De har ret til dagpenge fra den 23. december 2003, og at De har 150,75  

 overskydende timer, som bliver fratrukket inden udbetaling af dagpenge.
 Vedrørende afgørelsen om overskydende timer henvises til, at De  

 i perioden 29. september 2003 til 21. december 2003 har haft 150,75  

 arbejdstimer, og at De i samme periode har fået økonomisk dækning for  

 fuldtidsstudie via SU.
 Vedrørende afgørelsen om dagpengeret fra den 23. december 2003  

 fremgår det, at De har tilmeldt Dem AF som personligt tilmeldt, og at man  

 ikke  

 kan få dagpenge som personligt tilmeldt, hvorfor a-kassen derfor dags dato  

 (den  

 23. december 2003) har ændret Deres tilmelding til ledig  

 dagpengemodtager.
De har i brev modtaget i a-kassen den 13. januar 2004 klaget  

 over afgørelsen.
De anfører, at De, inden De meldte Dem ledig på AF,  

 kontaktede  

 a-kassen, som oplyste, at De ikke var berettiget til dagpenge og derfor hos  

 AF  

 skulle tilmelde Dem som personligt tilmeldt.
De mener derfor, at baggrunden  

 for  

 tilmeldingen som personligt tilmeldt skyldes forkert rådgivning fra a-kassen,  

 hvorfor De bør stå som ledig dagpengemodtager pr. den 1. december 2003 og  

 ikke  

 først pr. den 23. december 2003.
Vedrørende afgørelsen om overskydende timer anfører De, at De  

 efter gennemlæsning af § 59 i lov om arbejdsløshedsforsikring m.v. ikke  

 kan se, at et SU-berettigende studium er omfattet af denne.
De mener derfor,  

 at  

 afgørelsen om overskydende timer er forkert.
De anfører videre, at De i modsat fald ønsker følgende taget i  

 betragtning.
I forbindelse med Deres skolepraktik, hvor De har modtaget SU,  

 har  

 De suppleret med sideløbende fritidsjob for at kunne klare de faste udgifter.  

 Dette er tillagt som 150,75 overskydende timer.
De anfører, at forudsætningen for dette er, at et studie svarer  

 til 37,5 timer pr. uge, at De i perioden 1. september 2003 til 15. november  

 2003 har gået i skole i alt 330 timer, mens a-kassen forudsætter, at De har  

 gået i skole 375 timer (37,5 timer gange 10 uger), altså en forskel på 45  

 timer, og at De, når De efterregner Deres timesedler for perioden 1.  

 september  

 2003 til 15. november 2003, som svarer til den periode, De har gået i skole,  

 alene kommer op på 89 timer mod a-kassens 150,75 timer.
De mener således, at  

 De  

 maksimalt skal modregnes 44 overskydende timer (89 fratrykket 45).
A-kassen har med brev af 15. januar 2004 oversendt sagen til  

 direktoratet, idet man har fastholdt den trufne afgørelse.
Med hensyn til  

 Deres  

 tilmelding til AF oplyser a-kassen, at man ikke har gjort noget notat om at  

 have vejledt Dem om at tilmelde Dem personligt.
A-kassens eneste og første  

 notat er fra 9. december 2003, hvor a-kassen har vejledt Dem om  

 beskæftigelseskrav og sygdom.
 A-kassen oplyser videre, at datoen for tilmelding til AF dog er  

 uden praktisk betydning for udbetalingen af dagpenge, da der grundet overtid  

 (overskydende timer) ikke er nogen udbetaling, og da opgørelsestidspunktet  

 blot  

 rykkes frem til den 21. december 2003.
 A-kassen har den 20. januar 2004 telefonisk over for  

 direktoratet oplyst, at De er personligt tilmeldt AF den 1. december 2003, at  

 De den 23. december 2003 (tirsdag i uge 52 i 2003) er tilmeldt som ledig  

 dagpengemodtager,  

 og at opgørelsestidspunktet derfor er søndag den 21. december 2003 og  

 opgørelsesperioden ugerne 40 til og med 51 i 2003 (29. september 2003 til 21.  

 december 2003).
 A-kassen har videre oplyst, at De har søgt om dagpenge fra den  

 1. december 2003, at De har afbrudt Deres studium pr. denne dato, da De ikke  

 kunne finde en praktikplads, og at De  efter det oplyste  også er  

 ledig fra  

 Deres vikarjobs pr. denne dato.
 A-kassen har den 15. marts 2004 telefonisk over for  

 direktoratet oplyst, at De blev indmeldt i a-kassen den 4. marts 2002 på  

 baggrund af lønarbejde, at Deres ansøgning om dagpenge pr. 1. december 2003  

 er  

 Deres første ansøgning om dagpenge, og at De opfylder beskæftigelseskravet på  

 baggrund af lønarbejde i følgende perioder og for følgende arbejdsgivere: 4.  

 marts 2002 til 31. juli 2003 [Kommune], 1. august 2003 til 14. november 2003  

[arbejdsgiver 2] og 28. juli 2003 til 30. november 2003 [arbejdsgiver1].
