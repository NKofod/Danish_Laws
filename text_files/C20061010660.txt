Vejledning  

 om vielse nr. 1: Ægteskabsbetingelserne (Denne vejledning er en del af en serie af vejledninger,  

 som Familiestyrelsen har udarbejdet om vielser.
Vejledningerne revideres  

 løbende og offentliggøres i Retsinformation (www.retsinfo.dk); vejledningerne  

 ligger samlet på www.familiestyrelsen.dk under Ægteskab og registreret  

 partnerskab/Vielse) Indhold 1.
Indledning 2.
Ægteskabsbetingelserne 2.1.
Alderskravet, inkl. aldersdispensation 2.2.
Samtykke fra forældre eller værge 2.3.
Ægteskab med nærtbeslægtede 2.3.1.
Slægtninge i ret op- og nedstigende linje samt  

 søskende 2.3.2.
Ægteskab mellem personer, af hvilke den ene har  

 været gift med den andens slægtning i ret op- eller nedstigende linje 2.3.3.
Adoptivforhold 2.4.
Begge parter skal være ugifte 2.5.
Indgåelse af nyt ægteskab, når det tidligere  

 ægteskab er opløst ved død  krav om skifte af eventuelt fællesbo 2.5.1.
Dødsboet behandles i Danmark 2.5.2.
Dødsboet behandles ikke i Danmark 2.5.3.
Indgåelse af nyt ægteskab efter skilsmisse 2.6.
Lovligt ophold 2.7.
Erklæring om kendskab til reglerne om  

 familiesammenføring 2.8.
Parternes køn 2.8.1.
Krav til parternes køn ved indgåelse af ægteskab  

 eller registreret partnerskab 2.8.2.
Kønsskifte 2.9.
 Dokumentation for parternes identitet mv.
 2.9.1.
Dokumenter udstedt af danske myndigheder 2.9.2.
Dokumenter udstedt af udenlandske myndigheder 2.10.
Evne til at handle fornuftsmæssigt 2.11.
Tvangsægteskab 2.12.
Dobbeltvielse 2.13.
Særlige forhold ved indgåelse af registreret  

 partnerskab 3.
Klage over kommunernes afgørelser om  

 ægteskabsbetingelserne 4.
Behandling af sager om prøvelse af  

 ægteskabsbetingelserne 4.1.
Den praktiske fremgangsmåde ved meddelelse af  

 dispensation fra ægteskabsbetingelserne 4.2.
 Afslag på at gennemføre en prøvelse af  

 ægteskabsbetingelserne, herunder afslag på dispensation fra en  

 ægteskabsbetingelse mv.
 4.3.
Gebyr 4.4.
Oversættelser og tolkebistand 1. Indledning Denne vejledning indeholder  

 en oversigt over de betingelser, som parterne skal opfylde for at indgå  

 ægteskab i Danmark.
Det drejer sig både om de betingelser, der følger af lov  

 om  

 ægteskabs indgåelse og opløsning, og om ulovbestemte betingelser.
 Reglerne om indgåelse af  

 ægteskab findes i:
  

 	  

 Ægteskabsloven: lov om ægteskabs indgåelse og opløsning   

 	  

 Partnerskabsloven: lov om registreret partnerskab   

 	  

 Indgåelsesbekendtgørelsen: bekendtgørelse om indgåelse af  

 ægteskab   

 	  

 Indgåelsescirkulæret: cirkulære om indgåelse af ægteskab   

 	  

 Diverse vejledninger, cirkulæreskrivelser mv.
 De aktuelle udgaver af disse  

 forskrifter findes på www.familiestyrelsen.dk.
Efter ægteskabslovens § 13,  

 stk. 1, foretages prøvelse af ægteskabsbetingelserne af kommunalbestyrelsens  

 formand (borgmesteren). I kommuner med magistratstyre eller en styreform med  

 delt administrativ ledelse, jf. §§ 64 og 64 a i lov om kommunernes styrelse,  

 kan kommunalbestyrelsen i kommunens styrelsesvedtægt bestemme, at prøvelsen  

 skal foretages af et magistratsmedlem henholdsvis en udvalgsformand.
I  

 praksis  

 har borgmesteren mv. overladt prøvelsen af ægteskabsbetingelserne til  

 kommunen.  

 Kommunen foretager også prøvelsen, når parterne ønsker at blive viet af en  

 kirkelig vielsesmyndighed.
Prøvelsen foretages på det  

 sted, hvor en af parterne bor.
Har ingen af parterne bopæl her i landet,  

 foretages  

 prøvelsen på det sted, hvor en af parterne opholder sig.
Dette er dog ikke  

 til  

 hinder for, at prøvelsen foretages i en anden kommune, hvis denne kommune  

 accepterer det.
2. Ægteskabsbetingelserne Ægteskabsbetingelserne er de  

 betingelser, som parterne skal opfylde, for at kommunen kan afslutte  

 prøvelsen  

 og eventuelt udstede en prøvelsesattest.
Herefter kan parterne blive gift.
 Ægteskabslovens bestemmelser  

 om betingelserne for at indgå ægteskab gælder også ved indgåelse af  

  

 registreret partnerskab  

  

 , jf. partnerskabslovens  

 § 2, stk. 1. Yderligere betingelser for at indgå registreret partnerskab  

 findes  

 i pkt. 2.13.
 En udlænding  

  

 , der ønsker at  

 indgå ægteskab her i landet, skal opfylde de danske ægteskabsbetingelser,  

 også  

 selvom der gælder andre ægteskabsbetingelser i det land, som udlændingen  

 stammer fra eller bor i.
For  

  

 nordiske statsborgere  

  

 gælder dog den nordiske ægteskabskonvention,  

 hvorefter ægteskabsbetingelserne skal prøves efter dansk ret, hvis en af  

 parterne er bosat i Danmark.
Hvis dette ikke er tilfældet, foretages  

 prøvelsen  

 efter reglerne i det land, hvor den pågældende har statsborgerret.
Opfyldelse  

 af disse ægteskabsbetingelser skal dokumenteres ved fremlæggelse af  

 ægteskabsattest, der er udstedt af en kompetent myndighed i  

 statsborgerlandet.
 For andre end nordiske  

 statsborgere kan en ægteskabsattest, der er udstedt af en kompetent myndighed  

 i  

 et andet nordisk land, dokumentere, at ægteskabsbetingelserne er opfyldt.
2.1. Alderskravet,  

 inkl. aldersdispensation Efter  

 ægteskabslovens § 1 må en part, som  

 er under 18 år, ikke indgå ægteskab uden tilladelse fra kommunen.
Kommunen kan give tilladelse  

 til, at en part under 18 år indgår ægteskab.
Kommunen kan ved meddelelse af  

 tilladelse til indgåelse af ægteskab til en ung under 18 år fastsætte vilkår  

 om, at den unge trods ægteskabet fortsat er mindreårig og dermed umyndig  

 indtil  

 det fyldte 18. år.
Dispensationsadgangen er nærmere beskrevet i  

 Vejledning om  

 vielse nr. 3: Aldersdispensation.
Kommunens afgørelse om  

 aldersdispensation  

 kan påklages til  

 Familiestyrelsen, jf. pkt. 3.
2.2. Samtykke fra  

 forældre eller værge Forældresamtykke Den, som er under 18 år og  

 ikke tidligere har været gift, må ikke indgå ægteskab uden forældrenes  

 samtykke, jf. ægteskabslovens § 2. Det er tilstrækkeligt, at den forælder,  

 der  

 har ene-forældremyndigheden, giver samtykke til ægteskabet.
Hvis ingen af  

 forældrene har (del i) forældremyndigheden, kræves samtykke fra den eller  

 dem,  

 der har forældremyndigheden.
Der skal fremlægges  

 dokumentation for, hvem der har forældremyndigheden.
Afgørelser om  

 forældremyndighed  

 fremgår i et vist begrænset omfang af CPR; i så fald behøver parterne ikke  

 fremlægge dokumentation for forældremyndigheden.
 Hvis der er fælles  

 forældremyndighed, og den ene forældremyndighedsindehaver er død, sindssyg,  

 åndssvag, eller hvis erklæring fra den ene forældremyndighedsindehaver ikke  

 kan  

 indhentes uden særlig vanskelighed eller forsinkelse, er samtykke fra den  

 anden  

 forældremyndighedsindehaver tilstrækkeligt.
 Grunden til, at kun den ene  

 af forældrenes samtykke foreligger, eller at der ikke foreligger et  

 forældresamtykke,  

 skal oplyses over for prøvelsesmyndigheden.
 Hvis det efter dansk ret  

 anerkendes, at en part efter udenlandsk ret ikke er undergivet  

 forældremyndighed,  

 skal parten ikke have samtykke fra forældrene til at indgå ægteskab i  

 Danmark.
 En part, der er fyldt 18 år,  

 skal ikke have samtykke fra sine forældre til at indgå ægteskab i Danmark,  

 selvom parten efter loven i sit bopælsland skal have forældresamtykke til  

 indgåelse af ægteskab.
Samtykket skal gælde ægteskab  

 med en bestemt person.
Det må normalt ikke være mere end 4 uger gammelt.
Værgesamtykke Den, som er under værgemål  

 efter værgemålslovens § 5 eller under værgemål med fratagelse af den retlige  

 handleevne efter værgemålslovens § 6, må ikke indgå ægteskab uden værgens  

 samtykke.
 Ved samværgemål  

 (værgemålslovens §  

 7)  

 kræves  

 ikke samtykke fra samværgen.
 Samtykke kræves, selv om den  

 pågældende tidligere har været gift.
Der skal fremlægges  

 dokumentation for, hvem der er værge for den pågældende part.
Afgørelser om  

 værgemål  

 fremgår i et vist omfang af CPR; i så fald behøver parterne ikke fremlægge  

 dokumentation for værgemålet.
Samtykket skal gælde  

 ægteskab med en bestemt person.
Det må normalt ikke være mere end 4 uger  

 gammelt.
Dispensation  

 fra kravet om samtykke fra forældre eller værge Nægter  

 forældremyndighedsindehaveren eller værgen at give samtykke til ægteskabet,  

 kan  

 kommunen give tilladelse til ægteskabet, hvis der ikke er rimelig grund til  

 nægtelsen.
Afgørelsen er skønsmæssig; i praksis er der bl.a. lagt vægt på, om  

 parterne har eller venter barn, og om de har egen bolig samt betryggende  

 personlige og økonomiske forhold.
Der lægges endvidere vægt på, om parten  

 forstår betydningen af ægteskabet.
Dette svarer i hovedtrækkene til  

 kriterierne  

 for at give aldersdispensation, jf. pkt. 2.1.
 Kommunens afgørelse om  

 dispensation fra kravet om samtykke fra forældre eller værge kan påklages til  

 Familiestyrelsen, jf. pkt. 3.
2.3. Ægteskab med  

 nærtbeslægtede 2.3.1. Slægtninge i  

 ret op- og nedstigende linje samt søskende Ægteskab må ikke indgås  

 mellem slægtninge i ret op- og nedstigende linje eller mellem søskende.
 Forbudet mod ægteskab gælder  

 f.eks. ægteskab mellem mor og søn og mellem bedstefar og barnebarn.
 Forbudet gælder også mellem  

 søskende, herunder halvsøskende, også selvom de ikke er opvokset sammen.
Forbudet gælder ikke  

 sammenbragte børn, heller ikke selvom de er opvokset sammen.
Det  

 gælder  

 heller ikke ægteskab mellem f.eks. onkel og niece eller fætter og kusine.
I relation til adopterede  

 børn bemærkes, at forbudet gælder i forhold til adoptivbarnets biologiske  

 slægt, og ikke i forhold til adoptivslægten.
Se pkt. 2.3.3. om forbudet mod  

 indgåelse af ægteskab mellem adoptivbarn og adoptant.
 Der kan ikke dispenseres fra  

 forbudet.
 Efter straffelovens § 210  

 straffes den, der har samleje med en slægtning i nedstigende linje eller  

 den, der har samleje med sin bror eller søster.
2.3.2. Ægteskab  

 mellem personer, af hvilke den ene har været gift med den andens slægtning i  

 ret op- eller nedstigende linje Efter ægteskabslovens § 7 må  

 ægteskab ikke uden Familiestyrelsens tilladelse indgås mellem personer, af  

 hvilke den ene har været gift med den andens slægtning i ret op- eller  

 nedstigende linje.
Er der fællesbørn i det tidligere ægteskab, må tilladelsen  

 kun gives, såfremt hensynet til børnene ikke taler derimod.
 Forbudet omfatter f.eks.  

 ægteskab mellem stedfar og steddatter og mellem svigermor og svigersøn, men  

 ikke ægteskab mellem svoger og svigerinde.
2.3.3.  

 Adoptivforhold Adoptant og adoptivbarn må  

 ikke indgå ægteskab med hinanden, så længe adoptivforholdet består, jf.  

 ægteskabslovens § 8.
 Der kan ikke dispenseres fra  

 denne ægteskabsbetingelse.
 Ønsker adoptant og  

 adoptivbarn at indgå ægteskab med hinanden, kan de anmode  

 Familiestyrelsen  

 om at ophæve adoptivforholdet, jf. adoptionslovens  

 § 18.
2.4. Begge parter  

 skal være ugifte Af ægteskabslovens § 9  

 fremgår følgende:
»Den, som tidligere har indgået ægteskab eller har  

 været part i et registreret partnerskab, må ikke indgå ægteskab, så længe det  

 tidligere ægteskab eller registrerede partnerskab består.« Efter denne bestemmelse kan  

 kommunen kræve, at en part dokumenterer, 1.  

 	  

 at parten aldrig har været gift eller indgået registreret  

 partnerskab, eller 2.  

 	  

 at et eventuelt ægteskab eller registreret partnerskab er opløst  

 ved   

 	  

 skilsmisse/omstødelse/annullation   

 	  

 død Det bemærkes, at separation  

 ikke er en opløsning af ægteskab; er man kun separeret, har man derfor ikke  

 mulighed for at indgå et nyt ægteskab.
 Som udgangspunkt prøves  

 betingelsen om at være  

 »ugift«  

 således:
  

 	  

 Parten underskriver under strafansvar ægteskabserklæringen   

 	  

 Kommunen undersøger oplysninger om parten i CPR Kommunen har altid mulighed  

 for at anmode en part, der har erklæret at være ugift (dvs. aldrig at have  

 indgået ægteskab), om at fremlægge dokumentation herfor, hvis dette ikke kan  

 afdækkes ved opslag i CPR.
 »Vejledning om vielse nr. 2: Dokumentation for at  

 en part er ugift, herunder anerkendelse af udenlandske skilsmisser mv.«  

 indeholder beskrivelse af følgende:
   

 	  

 Hvilken dokumentation kommunen kan pålægge en part, der har  

 erklæret aldrig at have indgået ægteskab eller registreret partnerskab, at  

 fremlægge (  

 »civilstandsattest«  

 ),  

 herunder i hvilke situationer kommunen ikke kan kræve dette.
  

 	  

 Dokumentation for danske dødsfald og skilsmisser   

 	  

 Dokumentation for nordiske dødsfald og skilsmisser   

 	  

 Dokumentation for dødsfald og skilsmisser fra andre lande Kommunens afgørelse om  

 anerkendelse af udenlandske skilsmisser kan påklages til Familiestyrelsen,  

 jf. pkt.  

 3.
2.5. Indgåelse af  

 nyt ægteskab, når det tidligere ægteskab er opløst ved død - krav om skifte  

 af  

 eventuelt fællesbo 2.5.1. Dødsboet  

 behandles i Danmark Når det tidligere ægteskab  

 er opløst ved død, og dødsboet behandles i Danmark, må den efterlevende  

 ægtefælle ikke indgå nyt ægteskab, før fællesboet er delt eller taget under  

 bobestyrerbehandling eller offentligt skifte.
 Dette krav gælder dog ikke i  

 følgende situationer:
 1)  

 	  

 Der var ikke noget formuefællesskab i det tidligere ægteskab.
 2)  

 	  

 Ægtefællerne var separerede ved dødsfaldet.
 3)  

 	  

 Samtlige arvinger efter afdøde giver enten arveafkald eller samtykke  

 til indgåelse af nyt ægteskab.
I det følgende beskrives,  

 hvordan den efterlevende ægtefælle kan dokumentere, at dødsboet ikke er til  

 hinder for indgåelse af ægteskab.
Beskrivelsen er ikke udtømmende.
I flere situationer udgør  

 dokumentationen en erklæring fra skifteretten.
Det er imidlertid ikke  

 nødvendigt  

 at fremlægge en erklæring, hvis skifteretten f.eks. telefonisk over for  

 kommunen bekræfter oplysningerne.
 Tværtimod vil det oftest  

 være det enkleste for kommunen og den efterlevende ægtefælle, at kommunen  

 indhenter oplysninger hos skifteretten om, hvordan dødsboet er blevet  

 behandlet.  

 I så fald er det ikke nødvendigt at fremlægge den nedenfor nævnte  

 dokumentation  

 fra skifteretten.
 Kommunen kan give  

 dispensation fra kravet om, at et fællesbo skal være delt, før man kan indgå  

 et  

 nyt ægteskab, jf. ægteskabslovens § 10, stk. 2. Der henvises til punktet  

 nedenfor om skiftefritagelse.
Dokumentation  

 for, at privat skifte og lignende er afsluttet Et privat skifte af et  

 dødsbo anses for afsluttet, når skifteretten har færdigbehandlet sagen,  

 medmindre  

 dødsboet er udleveret til uskiftet bo.
Der findes mange forskellige  

 måder at behandle et dødsbo på.
Hvis kommunen er i tvivl om, hvorvidt et  

 dødsbo  

 er afsluttet eller ej, kan kommunen kontakte skifteretten, eventuelt  

 telefonisk.
Hvis skifteretten bekræfter, at dødsboet er afsluttet, er det  

 ikke  

 nødvendigt at indhente dokumentation fra den efterlevende ægtefælle.
 Om nødvendigt kan det bl.a.  

 ved følgende attester mv. dokumenteres, at privat skifte er afsluttet:
  

 	  

 Skifteretsattest om, at fællesboet er udleveret til privat  

 skifte samt erklæringer fra samtlige arvinger om, at skiftet er afsluttet.  

 Fortegnelse over arvingerne findes på  

 »Skifteretsattest  

 Om Privat Skifte«.
I stedet for erklæring fra arvingerne kan der  

 fremlægges bekræftelse fra skifteretten på, at skiftet er afsluttet, f.eks. i  

 form af endelig beregning af boafgift.
   

 	  

 Skifteretsattest om, at fællesboet er udleveret til forenklet  

 privat skifte efter skiftelovens § 18.
   

 	  

 Skifteretsattest om, at boet er udlagt som boudlæg eller udlagt  

 til en bestemt person. (Tidligere anvendtes  

 »Skifteretsattest  

 om udlæg til dækning af udgifterne ved begravelsen eller udlæg efter § 10,  

 stk.  

 2, i skifteloven«  

 ).
   

 	  

 Skifteretsattest om, at fællesboet er udlagt til den  

 længstlevende ægtefælle efter skiftelovens § 22. (Tidligere anvendtes  

 »Skifteretsattest om udlæg til den længstlevende ægtefælle efter § 62 b,  

 stk. 2, i skifteloven«  

 ).
Dokumentation  

 for, at dødsboet er taget under behandling af bobestyrer eller under  

 offentligt  

 skifte Dette kan dokumenteres ved  

 skifteretsattest om, at dødsboet er eller har været under offentligt skifte  

 eller udleveret til bobestyrerbehandling.
Det er ikke nødvendigt, at  

 behandlingen  

 af dødsboet er afsluttet.
Dokumentation  

 for, at der ikke var formuefællesskab i det tidligere ægteskab Dette kan dokumenteres ved  

 tinglyst ægtepagt, hvorefter alle ejendele i det tidligere ægteskab fuldt ud  

 var omfattet af fuldstændigt særeje.
 Ægtepagt om skilsmissesæreje  

 er ikke tilstrækkeligt.
Ægtefællerne  

 var separerede ved dødsfaldet Dette kan dokumenteres ved  

 fremlæggelse af separationsdom eller -bevilling.
Hvis separationen er  

 registreret i CPR, behøver den efterlevende ægtefælle ikke at fremlægge  

 dokumentation  

 for separationen. (Den 1. juni 2004 begyndte statsamterne at indberette  

 separationsbevillinger til CPR, og den 1. juli 2004 begyndte domstolene at  

 indberette  

 separationsdomme til CPR.) Arvingerne  

 efter afdøde giver samtykke til indgåelse af nyt ægteskab Arvingerne kan give samtykke  

 til, at den efterlevende indgår nyt ægteskab, selvom dødsboet endnu ikke er  

 afsluttet.
I stedet for samtykke til indgåelse af ægteskab kan en arving give  

 afkald på arv.
I så fald skal denne arving ikke give samtykke til indgåelse  

 af  

 ægteskab.
 Skifteretten kan eventuelt  

 oplyse, hvem der er afdødes arvinger.
 Ved samtykke til indgåelse  

 af nyt ægteskab giver arvingerne ikke afkald på arven efter afdøde.
Den  

 efterlevende ægtefælle sidder i uskiftet bo, men arvingerne efter afdøde  

 giver  

 samtykke til indgåelse af nyt ægteskab Når den efterlevende  

 ægtefælle sidder i uskiftet bo, er dødsboet efter afdøde ikke afsluttet, og  

 den  

 efterlevende kan derfor ikke umiddelbart indgå nyt ægteskab.
 I disse situationer kan den  

 efterlevende ægtefælle dog indgå ægteskab, hvis en af følgende betingelser er  

 opfyldt:
1.  

 	  

 Den efterlevende ægtefælle kan anmode skifteretten om at skifte  

 det uskiftede bo.
I så fald dokumenteres adgangen til at indgå ægteskab som  

 beskrevet i punktet om dokumentation for, at privat skifte og lignende er  

 afsluttet og afsnittet om dokumentation for, at dødsboet er taget under  

 behandling  

 af bobestyrer eller under offentligt skifte.
2.  

 	  

 Den efterlevende ægtefælle kan få samtykke fra samtlige arvinger  

 til at indgå nyt ægteskab, uden at det uskiftede bo skiftes.
I så fald  

 dokumenteres  

 adgangen til at indgå ægteskab som beskrevet i punktet om samtykke fra  

 afdødes  

 arvinger til indgåelse af nyt ægteskab.
Arveafkald fra arvingerne sidestilles  

 i  

 denne situation med samtykke til at indgå nyt ægteskab  

1) .
Hvis den efterlevende  

 ægtefælle vælger løsning nr. 2 og med arvingernes samtykke indgår ægteskab  

 uden  

 at skifte det uskiftede bo, skal der betales en boafgift.
I disse situationer  

 beregnes afgiften uden det almindelige bofradrag.
Dette kan betyde, at  

 afgiften  

 bliver højere end ellers.
Kommunen bør orientere parterne om dette og henvise  

 dem til at kontakte skifteretten inden vielsen for at få vejledning om  

 afgiften.
Der henvises til § 8, stk. 3, i lov om afgift af dødsboer og gaver,  

 jf. lovbekendtgørelse nr. 971 af 22. september 2006.
Kommunen har ikke andre  

 opgaver i relation til boafgift.
Kommunen skal således ikke forestå  

 opkrævning  

 af boafgift.
Skiftefritagelse Kommunen har mulighed for at  

 meddele skiftefritagelse, således at den efterlevende ægtefælle kan indgå nyt  

 ægteskab, uden at der er taget stilling til delingen af fællesboet, jf.  

 ægteskabslovens § 10, stk. 2.
 Adgangen til at meddele  

 skiftefritagelse anvendes kun, hvis der foreligger helt specielle grunde,  

 f.eks. at den efterlevende ægtefælle, der ønsker at indgå nyt ægteskab,  

 ligger  

 for døden.
 Kommunens afgørelse om  

 skiftefritagelse kan påklages til Familiestyrelsen, jf. afsnit 3.
 Meddelelse af  

 skiftefritagelse betyder ikke, at arven efter afdøde ikke skal deles, men  

 alene  

 at den efterlevende kan indgå nyt ægteskab, selvom dødsboet ikke er  

 afsluttet.
2.5.2. Dødsboet  

 behandles ikke i Danmark Når det tidligere ægteskab  

 er opløst ved død, og dødsboet ikke behandles i Danmark, kan den efterlevende  

 ægtefælle indgå nyt ægteskab, selvom behandlingen af dødsboet ikke er  

 afsluttet.
2.5.3. Indgåelse af  

 nyt ægteskab efter skilsmisse Når det tidligere ægteskab  

 er opløst ved skilsmisse eller omstødelse, er det ikke et krav, at fællesboet  

 er delt, før man kan indgå nyt ægteskab.
2.6. Lovligt ophold Efter ægteskabslovens § 11 a,  

 stk. 1, er det en betingelse for at indgå ægteskab i Danmark, at begge parter  

 har dansk indfødsret eller lovligt ophold her i landet efter udlændingelovens  

 §§ 1-3 a, 4 b eller 5, stk. 2, eller i medfør af en opholdstilladelse efter  

 udlændingelovens  

 §§ 6-9 f.
 »Lovligt ophold«  

 kan  

 blandt andet bygge på:
  

 	  

 Dansk indfødsret   

 	  

 Statsborgerskab i et af de nordiske lande   

 	  

 Statsborgerskab i et EU-land eller Schweiz   

 	  

 Statsborgerskab i et visumfrit land   

 	  

 Opholdstilladelse eller turistvisum udstedt i Danmark eller i et  

 andet Schengenland Asylansøgere og andre  

 udlændinge, der alene opholder sig i Danmark, mens deres sag om  

 opholdstilladelse  

 mv. er under behandling (processuelt ophold), har ikke  

 »lovligt ophold«  

 i Danmark i relation til  

 ægteskabslovens § 11 a; de kan derfor ikke indgå ægteskab i Danmark.  

 Processuelt ophold i et andet Schengen-land, f.eks. som asylansøger, medfører  

 heller ikke  

 »lovligt ophold«  

 i Danmark.
Betingelsen om  

 »lovligt ophold«  

 skal være opfyldt, når vielsen  

 foretages.
Hvis en persons  

 »lovlige ophold«  

 i Danmark er tidsbegrænset til at vare mindre end 4 måneder, tidsbegrænses  

 prøvelsesattestens gyldighedsperiode tilsvarende.
Dette anføres i  

 anmærkningsrubrikken.
 Kommunen kan efter lovens §  

 11 a, stk. 2, give tilladelse til indgåelse af ægteskab i Danmark, hvis  

 ganske  

 særlige omstændigheder, navnlig varigheden af en udlændings ophold her i  

 landet, taler derfor.
 Afgørelser om dispensation i  

 medfør af § 11 a, stk. 2, kan påklages til Familiestyrelsen.
 Reglerne om  

 »lovligt ophold«  

 er nærmere beskrevet i  

 »Vejledning om lovligt ophold som betingelse for indgåelse af ægteskab«,  

 udfærdiget af Integrationsministeriet pr. 1. juli 2005, der findes på  

 www.familiestyrelsen.dk.
 Reglerne om dispensation for  

 kravet om lovligt ophold er nærmere beskrevet i  

 »Vejledning  

 om vielse nr. 4: Dispensation fra kravet om  

 »lovligt  

 ophold«  

 ved indgåelse af ægteskab i Danmark«, der findes på www.familiestyrelsen.dk.
2.7. Erklæring om  

 kendskab til reglerne om familiesammenføring Efter  

 § 11 b i lov om ægteskabs indgåelse og opløsning, må ægteskab   

 hvis en af parterne ikke har dansk indfødsret,  

 statsborgerskab i et af de andre nordiske lande eller opholdstilladelse efter  

 udlændingelovens §§ 6-  

 9 f, og hvor den anden part har indfødsret, et sådant  

 statsborgerskab eller en sådan opholdstilladelse   

 først indgås, når  

 hver part har afgivet erklæring om at være  

 bekendt med reglerne om familiesammenføring i udlændingelovens § 9, stk. 1,  

 nr.  

 1, og stk. 3-11.
 Denne bestemmelse indebærer,  

 at parterne skal underskrive erklæringen i følgende situationer:
1)  

 	  

 Den ene part har et  

 »permanent  

 opholdsgrundlag«  

 (f.eks. dansk statsborgerskab mv.) i Danmark,  

 mens den anden part kun har midlertidig opholdtilladelse i Danmark (f.eks.  

 turistvisum): Begge parter skal underskrive erklæringen.
Dette gælder også,  

 selvom parterne oplyser, at de ikke har planer om at bo i Danmark.
 2)  

 	  

 Begge parter har et  

 »permanent  

 opholdsgrundlag«  

 i Danmark: Parterne skal ikke underskrive  

 erklæringen.
 3)  

 	  

 Begge parter har kun midlertidig opholdstilladelse i Danmark:  

 Parterne skal ikke underskrive erklæringen.
 Når den herboende part enten  

 er EU/EØS-statsborger eller schweizisk statsborger med opholdstilladelse  

 efter  

 udlændingelovens § 6 eller estisk, lettisk, litauisk, polsk, slovakisk,  

 tjekkisk eller ungarsk statsborger med opholdstilladelse efter  

 udlændingelovens  

 § 9 a, skal parterne ikke underskrive erklæringen.
Ved underskriften på  

 erklæringen erklærer parterne, at de er bekendt med reglerne om  

 familiesammenføring  

 i udlændingeloven.
Derimod giver parterne ikke afkald på muligheden for at  

 søge  

 om familiesammenføring på grund af ægteskabet.
 Erklæringen afgives på  

 »Erklæring efter ægteskabslovens § 11 b om kendskab til udlændingelovens  

 regler om ægtefællesammenføring«, udfærdiget  

 af Ministeriet for Flygtninge, Indvandrere og Integration pr. 1. juli 2005;  

 denne erklæring findes på www.familiestyrelsen.dk.
Når parterne skal udfylde  

 ovennævnte erklæring, skal kommunen udlevere  

 »Vejledning  

 i forbindelse med indgåelse af ægteskab og registreret partnerskab om  

 opholdstilladelse i Danmark på grundlag af ægteskab eller registreret  

 partnerskab med en person, der bor i Danmark (ægtefællesammenføring)«  

 til dem.
Vejledningen findes på www.familiestyrelsen.dk.
 Også ved udstedelse af  

 ægteskabsattest til brug for indgåelse af ægteskab i udlandet efter reglerne  

 herom i indgåelsesbekendtgørelsen bør kommunen udlevere vejledningen til  

 parterne,  

 når de efter ægteskabslovens § 11 b skulle have udfyldt § 11 b   

 erklæringen,  

 hvis de i stedet havde valgt at blive gift i Danmark.
2.8. Parternes køn 2.8.1. Krav til  

 parternes køn ved indgåelse af ægteskab eller registreret partnerskab Personer, der ønsker at  

 indgå ægteskab med hinanden, skal være af forskelligt køn.
Et ægteskab  

 indgået  

 mellem to personer af samme køn er ugyldigt.
På samme måde kan  

 registreret partnerskab kun indgås af to personer af samme køn.
Et  

 registreret  

 partnerskab indgået mellem to personer af hver sit køn er ligeledes ugyldigt.
2.8.2. Kønsskifte Det anerkendes, at en person  

 kan skifte køn ved f.eks. at få foretaget kastration og kønsmodificerende  

 indgreb.
Efter kønsskifte betragtes  

 den kønsskiftede som tilhørende det nye køn, bl.a. i relation til  

 registrering  

 i CPR, cpr-nummer, fornavn mv.
Herefter kan den kønsskiftede indgå ægteskab  

 med  

 en person af sit tidligere køn.
Et kønsskifte foretaget i Danmark  

  

 anerkendes af Sundhedsstyrelsen, der sørger for, at den kønsskiftede i CPR  

 registreres med sit nye køn.
Kommunen kan derfor som udgangspunkt lægge  

 oplysningerne  

 i CPR om parternes køn til grund.
Hvis  

  

 et kønsskifte er foretaget i udlandet  

  

 , er det ligeledes  

 Sundhedsstyrelsen, der tager stilling til anerkendelse af det.
Parterne skal  

 fremlægge dokumentation for, at Sundhedsstyrelsen har anerkendt kønsskiftet.  

 Til brug for Sundhedsstyrelsens vurdering af kønsskiftet skal parterne  

 fremlægge følgende:
 Erklæring fra den læge, der  

 har gennemført indgrebet samt erklæring fra en dansk speciallæge i  

 gynækologi,  

 som har foretaget en klinisk undersøgelse af den pågældende, både indvendigt  

 og  

 udvendigt.
 Ved kønsskifte fra  

  

 mand til kvinde  

  

 skal erklæringen indeholde  

 følgende oplysninger:
  

 	  

 om kønskirtlerne er fjernet (orchidektomi),   

 	  

 om penis er fjernet (penektomi),   

 	  

 og om vaginoplastik og tildannelse af kønslæber er foretaget.
 Erklæringen bør endvidere  

 indeholde oplysninger om den pågældendes hormonale status.
Ved kønsskifte fra  

  

 kvinde til mand  

  

 stilles ikke specifikke  

 krav til erklæringens indhold.
Det er dog en forudsætning for kønsskiftet, at  

 både livmoder og æggestokke er fjernet.
Der bør endvidere fremlægges  

 oplysninger om den pågældendes hormonale status.
 Det bemærkes, at kastration  

 eller tilladelse til ændring af fornavn ikke i sig selv er tilstrækkelig til  

 at  

 anerkende et kønsskifte.
 Der henvises til  

 Sundhedsstyrelsens  

 »Vejledning om kastration med  

 henblik på kønsskifte«, som findes på www.retsinfo.dk  

 og www.familiestyrelsen.dk.
 2.9. Dokumentation  

 for parternes identitet mv.
 Begge parter skal fremlægge  

 dokumentation for deres identitet, dvs. navn og fødselsdato.
2.9.1. Dokumenter  

 udstedt af danske myndigheder Parter, der er født i  

 Danmark, skal forevise fødsels-, dåbs, eller navneattest i forbindelse med  

 prøvelsen.  

 Personer, der er født i de sønderjyske landsdele, skal forevise fødselsattest  

 udstedt af personregisterføreren.
For parter, der er født  

 efter den 1. januar 1960, er det ikke nødvendigt at fremlægge dokumentation  

 for  

 navnet.
Det gælder dog ikke for:
   

 	  

 Parter født i de sønderjyske landsdele.
   

 	  

 Parter født i udlandet.
Der bør som udgangspunkt  

 ikke stilles krav om fremlæggelse af originale dokumenter, når det drejer sig  

 om dokumenter, der er udstedt af danske myndigheder.
Det er tilstrækkeligt at  

 fremlægge kopier af dokumenterne eller scanne dokumenterne og fremsende dem  

 via  

 e-mail.
2.9.2. Dokumenter  

 udstedt af udenlandske myndigheder Parter, der er født i  

 udlandet, skal som udgangspunkt dokumentere deres identitet ved fremvisning  

 af  

 pas.
Asylansøgere mv. er ikke i  

 besiddelse af et pas; deres identitet dokumenteres ved fremlæggelse af  

 legitimationskort, udstedt af de danske udlændingemyndigheder.
Hvis kommunen  

 er  

 i tvivl om en asylansøgers identitet, kan den  med samtykke fra  

 asylansøgeren  

  kontakte udlændingemyndighederne.
 Om fremlæggelse af  

 dokumentation for ikke at være gift (civilstandsattest) henvises til  

 »Vejledning om vielse nr. 2: Dokumentation for at en part er ugift, herunder  

 anerkendelse af udenlandske skilsmisser mv.«,  

 der  

 findes  

 på  

 www.familiestyrelsen.dk.
2.10. Evne til at  

 handle fornuftsmæssigt Man må ikke indgå ægteskab i  

 Danmark, hvis man mangler evnen til at handle fornuftsmæssigt.
Kommunen må  

 derfor heller ikke gennemføre prøvelsen for en part, der mangler evnen til at  

 handle fornuftsmæssigt.
Hvis kommunen er i tvivl om  

 en parts evne til at handle fornuftsmæssigt, kan kommunen afholde et møde med  

 parten for at undersøge partens forhold nærmere.
Kommunen kan lade en person  

 med den fornødne lægefaglige kompetence el.lign. afholde mødet eller deltage  

 i  

 det.
Kommunen kan også anmode om en erklæring fra partens læge eller andre  

 med  

 et fagligt kendskab til partens aktuelle situation.
Manglende evne til at  

 handle fornuftsmæssigt kan have forskellige årsager: alderdomssvækkelse,  

 demens,  

 psykiske problemer, alkohol- eller narkotikamisbrug mv.
Disse årsager kan  

 være  

 permanente eller midlertidige.
2.11.  

 Tvangsægteskab  

2) Danske myndigheder må under  

 ingen omstændigheder medvirke til indgåelse af tvangsægteskaber.
Hvis  

 kommunen  

 bliver i tvivl om, hvorvidt der er tale om et tvangsægteskab, skal kommunen  

 udsætte  

 sagen på nærmere undersøgelser af, om begge parter ønsker at indgå  

 ægteskabet;  

 ingen af parterne må være udsat for et utilbørligt pres til at indgå  

 ægteskabet.
Der er tale om et  

 tvangsægteskab, hvis blot den ene part oplever, at han eller hun er blevet  

 udsat for tvang eller pres, således at der ikke har været tale om et reelt  

 valg.
Der kan være tale om trusler, fysisk vold eller psykisk pres til at  

 indgå  

 ægteskabet.
Der er derimod ikke adgang  

 til at afslå at gennemføre proformaægteskaber eller arrangerede ægteskaber.
I  

 vielsessager sondres der således mellem på den ene side egentlige  

 tvangsægteskaber og på den anden side arrangerede ægteskaber, der ikke er  

 præget af tvang (vold, trusler og andre former for utilbørlig pres).
2.12. Dobbeltvielse To personer, der er gift med  

 hinanden, kan efter dansk ret ikke indgå nyt ægteskab med hinanden.
 Det er uden betydning, om  

 det første ægteskab er indgået i Danmark eller i udlandet.
 Hvis det første ægteskab er  

 indgået i udlandet, og ægteskabet ikke anerkendes efter dansk ret, er der  

 ikke  

 noget til hinder for, at parterne indgår  

 »nyt«  

 ægteskab i Danmark, såfremt de øvrige ægteskabsbetingelser er opfyldt.
 I forbindelse med sådanne  

 ægteskaber orienteres parterne om, at det seneste ægteskab efter dansk ret er  

 ugyldigt, hvis der efterfølgende måtte fremkomme nye oplysninger om det  

 første  

 ægteskab, der medfører, at dette ægteskab alligevel anerkendes efter dansk  

 ret.
Dette vil medføre, at  

 parterne fortsat anses for gift efter dansk ret, men at deres ægteskab anses  

 for indgået på datoen for den udenlandske vielse.
I så fald bør denne  

 vielsesdag  samt den udenlandske vielsesmyndighed  registreres i  

 CPR.
 Det skal understreges, at  

 denne fremgangsmåde alene kan anvendes, når to parter, der mener, at de  

 allerede er gift med hinanden, ønsker at indgå nyt ægteskab med  

 hinanden.
 Fremgangsmåden kan således  

 ikke anvendes, hvis der opstår tvivl om, hvorvidt en part, der ønsker at  

 indgå  

 ægteskab i Danmark, allerede er gift med en anden, end den, som parten nu  

 ønsker at blive gift med.
2.13. Særlige  

 forhold ved indgåelse af registreret partnerskab Efter partnerskabslovens § 2  

 finder reglerne i æ  

 gteskabsloven om  

 vielse mv. tilsvarende anvendelse på registrering af partnerskab, bortset fra  

 reglerne om kirkelig vielse.
Dette betyder, at parter, der ønsker at indgå  

 registreret partnerskab, skal opfylde de samme betingelser som ved indgåelse  

 af  

 ægteskab.
Registreret partnerskab kan dog kun indgås mellem to personer af  

 samme køn, jf. pkt. 2.8.
 Indgåelse af registreret  

 partnerskab forudsætter dog, at parterne har en tæt tilknytning til Danmark  

   

 udover kravet om  

 »lovligt ophold«  

 (pkt.  

 2.6.). Det er således en betingelse for at indgå registreret partnerskab, at:
  

 	  

 en af parterne har bopæl her i landet og er dansk statsborger,  

 eller   

 	  

 begge parter har haft bopæl her i landet i de sidste 2 år før  

 registreringen.
Statsborgerskab i Norge,  

 Sverige, Finland eller Island sidestilles med dansk statsborgerskab.
Bopæl i  

 Norge, Sverige, Finland eller Island sidestilles med bopæl her i landet, jf.  

 §  

 2, stk. 3.
Ministeren for familie og  

 forbrugeranliggender kan  med hjemmel i § 2, stk. 3, 3. pkt.,   

 bestemme, at  

 statsborgerskab og bopæl i andre lande med en lovgivning om registreret  

 partnerskab, der svarer til den danske, skal sidestilles med dansk  

 statsborgerskab og bopæl her i landet.
Ministeren har indtil videre bestemt,  

 at  

 bopæl og statsborgerskab i Holland sidestilles med bopæl og statsborgerskab i  

 Danmark  

3) .
 Reglerne om tilknytning til  

 Danmark som betingelse for indgåelse af registreret partnerskab er nærmere  

 beskrevet i pkt. 2.1. i cirkulæreskrivelse af 28. september 2004 om ændring  

 af  

 reglerne om indgåelse og opløsning af registreret partnerskab og ægteskab.  

 Cirkulæreskrivelsen  

 findes på www.familiestyrelsen.dk.
3. Klage over kommunernes afgørelser om  

 ægteskabsbetingelserne Kommunens afgørelser om  

 ægteskabsbetingelserne kan som udgangspunkt ikke indbringes for højere  

 administrativ  

 myndighed.
Da  

 Familiestyrelsen  

 er øverste administrative myndighed på  

 vielsesområdet, kan borgerne dog bede styrelsen om en udtalelse om, hvorvidt  

 en  

 kommune har anvendt ægteskabslovgivningen korrekt i afgørelser på  

 vielsesområdet.
Endvidere kan kommunerne forelægge tvivlsspørgsmål for  

 styrelsen.
 På vielsesområdet kan dog  

 følgende afgørelser truffet af kommunen påklages til Familiestyrelsen:
  

 	  

 Afgørelse om aldersdispensation (§ 1, jf. pkt. 2.1.)   

 	  

 Afgørelse om dispensation fra kravet om samtykke fra  

 forældre/værge (§§ 2-4, jf. pkt. 2.2.)   

 	  

 Afgørelse om skiftefritagelse (§ 10, stk. 2, jf. pkt. 2.5.1.)   

 	  

 Afgørelse om anerkendelse af udenlandsk skilsmisse til brug for  

 prøvelse af ægteskabsbetingelserne (jf. pkt. 2.4.)   

 	  

 Afgørelse om dispensation fra kravet om lovligt ophold i  

 Danmark (§ 11 a, stk. 2, jf. pkt. 2.6.) Denne klageadgang fremgår af  

 ægteskabslovens § 58 b.
En klage indgives til den  

 kommune, der har truffet afgørelsen.
Kommunen videresender klagen og sagens  

 akter til Familiestyrelsen.
Kommunen har ikke mulighed for at genoptage sagen  

 på grundlag af klagen, selvom klagen indeholder nye oplysninger mv.,  

 medmindre  

 klageren accepterer, at kommunen genoptager sagen.
 Der er ikke nogen  

 tidsmæssige frister for at klage over en afgørelse.
4. Behandling af sager om prøvelse af  

 ægteskabsbetingelserne 4.1. Den praktiske  

 fremgangsmåde ved meddelelse af dispensation fra ægteskabsbetingelserne Hvis en part ikke opfylder  

 en ægteskabsbetingelse, som kommunen kan dispensere fra, skal kommunen af sig  

 selv tage stilling til, om der er grundlag for at dispensere fra betingelsen.  

 Dispensation fra en ægteskabsbetingelse forudsætter således ikke, at parten  

 indgiver en formel ansøgning om dispensation.
 Det drejer sig om  

 dispensation fra følgende ægteskabsbetingelser:
  

 	  

 Alderskravet (se pkt. 2.1.)   

 	  

 Samtykke fra forældre/værge (se pkt. 2.2.)   

 	  

 Skifte af dødsbo (se pkt. 2.5.1.)   

 	  

 »Lovligt ophold«  

 (se pkt.  

 2.6.) På samme både betragtes  

 indlevering af en udenlandsk skilsmisse eller dødsattest som en anmodning om  

 anerkendelse af den til brug for prøvelse af betingelsen i ægteskabslovens §  

 9  

 om at være ugift (se pkt. 2.4.).
Mener kommunen, at der skal  

 gives dispensation fra en ægteskabsbetingelse, eller at en udenlandsk  

 skilsmisse eller dødsattest kan anerkendes, behøver kommunen ikke at give  

 parterne særskilt besked herom.
Dispensationen mv. er indeholdt i afgørelsen  

 af, at ægteskabsbetingelserne er opfyldt.
Der er ikke behov for, at kommunen  

 særskilt noterer, at den har dispenseret fra en ægteskabsbetingelse.
Omvendt  

 er  

 der ikke noget til hinder for, at kommunen i sagen noterer, at den har givet  

 en  

 dispensation eller anerkendt en udenlandsk skilsmisse eller dødsattest.
 4.2. Afslag på at  

 gennemføre en prøvelse af ægteskabsbetingelserne, herunder afslag på  

 dispensation fra en ægteskabsbetingelse mv.
 Kommunernes afgørelser om  

 afslag på at udstede prøvelsesattest, fordi ægteskabsbetingelserne ikke er  

 opfyldt, herunder afslag på dispensation fra en ægteskabsbetingelse, skal som  

 udgangspunkt meddeles skriftligt og være begrundet.
Afslag på dispensation fra  

 en ægteskabsbetingelse kan påklages til Familiestyrelsen.
Sådanne afslag skal  

 derfor indeholde en klagevejledning, der f.eks. kan udformes således:
»De kan klage over afgørelsen til Familiestyrelsen.  

 En eventuel klage sendes til kommunen, der videresender klagen og sagens  

 akter  

 til Familiestyrelsen.« 4.3. Gebyr Ved indgivelse af en  

 anmodning om prøvelse af ægteskabsbetingelserne betales 500 kr., hvis ingen  

 af  

 parterne har bopæl her i landet, jf. ægteskabslovens § 13, stk. 3.
4.4. Oversættelser  

 og tolkebistand Efter  

 indgåelsesbekendtgørelsen kan kommunen bestemme, at dokumenter, der er  

 nødvendige for prøvelsen, og som ikke er affattet på dansk eller et andet  

 nordisk sprog, skal oversættes.
Udgiften hertil afholdes af parterne, uanset  

 om  

 de har bopæl her i landet eller ej.
Kommunen kan endvidere bestemme, at der  

 skal indbetales et beløb til sikkerhed for betalingen.
Disse regler finder  

 ikke  

 anvendelse, hvis parterne selv lader dokumenterne oversætte ved en  

 autoriseret  

 translatør.
Kommunen kan endvidere  

 tilkalde en tolk, hvis det er nødvendigt for prøvelsen.
Udgiften hertil  

 afholdes af parterne, hvis ingen af parterne har bopæl her i landet.
Det  

 gælder  

 dog ikke, hvis parterne er nordiske statsborgere eller asylansøgere, der  

 opholder sig her i landet under behandlingen af deres ansøgning om asyl.
I  

 disse tilfælde afholdes udgiften til tolkebistand af kommunen.
Kommunen kan  

 også i relation til tolkebistand bestemme, at der skal indbetales et beløb  

 til  

 sikkerhed for betalingen.
Også under vielsen kan  

 borgmesteren tilkalde en tolk, hvis en af parterne ikke forstår dansk.
Med  

 hensyn til udgifterne til tolkebistanden gælder de samme regler som ved  

 tolkebistand under prøvelsen.
 Hvis det er muligt at behandle  

 sagen på betryggende vis uden oversættelser eller tolk, f.eks. fordi  

 kommunens  

 medarbejder behersker det fremmede sprog, er det ikke nødvendigt at lade  

 dokumenter oversætte eller tilkalde tolk.
Familiestyrelsen, den 21. december  

 2006 Lars Thøgersen 1)  

 Ved lovforslag L 100 af 6. december 2006 har justitsministeren fremsat  

 forslag  

 til en ny arvelov.
Efter forslagets § 26, stk. 2, 1. pkt., skal et uskiftet  

 bo  

 skiftes ved indgåelse af nyt ægteskab.
Vedtages forslaget, skal den  

 længstlevende  

 skifte det uskiftede bo, inden den længstlevende kan indgå nyt ægteskab.  

 Efter  

 forslaget gælder dette også situationer, hvor den længstlevende sidder i  

 uskiftet bo på grundlag af et dødsfald, der er sket inden det foreslåede  

 ikrafttrædelsestidspunkt, den 1. januar 2008. I lov om afgift af dødsboer og  

 gaver vil § 8, stk. 3, blive ophævet som konsekvens af lovforslagets  

 vedtagelse.
 2)  

 Familiestyrelsen udsender i foråret 2007 en vejledning om imødegåelse af  

 tvangsægteskaber.
 3)  

 Sidestilling af yderligere lande vil fremgå af bekendtgørelse om indgåelse af  

 ægteskab, der findes på www.familiestyrelsen.dk.
