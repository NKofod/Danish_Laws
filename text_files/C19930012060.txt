(Borgerlige ombud, offentlige og  

 private hverv) § 2  i bekendtgørelse nr. 57 af 1. marts 1982 om  

 arbejdes og indtægters betydning for arbejdsløshedsdagpengenes størrelse blev  

 ændret ved bekendtgørelse nr. 558 af 1. juli 1993. I det følgende gives  

 enkelte uddybende bemærkninger til denne bestemmelse og vejledning om,  

 hvorledes reglerne skal anvendes.
Til § 2, stk. 1 (Kommunale hverv) Beløb, der modtages for varetagelse af hverv i henhold til de kommunale  

 styrelseslove, medfører ikke fradrag i dagpengene.
 Det er uden betydning, hvornår hvervene udføres.
 Bestemmelsen omfatter vederlag, tillægsvederlag, erstatning for tabt  

 arbejdsfortjeneste og diæter (mødediæter), som udbetales til medlemmer af  

 kommunalbestyrelser og amtsråd efter reglerne i de kommunale styrelseslove  

 (lov om kommunernes styrelse og lov om Københavns kommunes styrelse). Der er  

 tale om deltagelse i kommunalbestyrelses- og amtsrådsarbejde, de stående  

 udvalg og andre udvalg, der nedsættes af kommunalbestyrelsen eller amtsrådet.
Hverv i henhold til andre regler, for eksempel skattelovgivningen, er ikke  

 omfattet af bestemmelsen, selv om vederlag mv. udbetales efter samme  

 principper som i de kommunale styrelseslove.
Dette gælder også for personer,  

 der er udpeget af kommunalbestyrelsen eller amtsrådet til de omhandlede  

 hverv.
I disse tilfælde fastsætter bekendtgørelsens § 2, stk. 2, at der skal  

 ske fradrag i dagpengene.
Hverv som borgmester, rådmand eller udvalgsformand er i  

 arbejdsløshedsforsikringsloven i visse henseender sidestillet med lønarbejde  

 ved en særlig hjemmel.
Udøvelse af disse hverv medfører derfor fradrag i  

 dagpengene, men kun for det faste vederlag, der ydes for hvervet.
Fradraget  

 sker ved hjælp af den gældende omregningssats.
 Det præciseres, at det vederlag, som eksempelvis en udvalgsformand får for  

 at være medlem af en kommunalbestyrelse, ikke medfører fradrag i dagpengene,  

 jf. ovenfor.
Til § 2, stk. 2 (Borgerlige ombud mv.) Der skal ske fradrag i dagpengene for skattepligtige beløb, der udbetales  

 for borgerlige ombud og offentlige og private hverv.
Det er uden betydning,  

 om beløbet betegnes som diæt, mødediæt, vederlag, honorar, godtgørelse eller  

 lignende.
 Udbetales der kun mindre beløb, som ikke er skattepligtige, til dækning af  

 faktiske udgifter i forbindelse med hvervet, medfører beløbet ikke fradrag.  

 Som eksempel kan nævnes beløb til dækning af øget telefonforbrug, transport,  

 fortæring, mv.
Fradraget beregnes for den del af beløbet, der er skattepligtigt.  

 Anerkendes en del af et beløb som skattefrit/fradragsberettiget af  

 skattemyndighederne, skal denne del fradrages, før fradraget beregnes.
I  

 tvivlstilfælde må medlemmet indhente dokumentation for, at en indtægt er hel  

 eller delvis skattefri.
Det er dog uden betydning, om medlemmet på grund af  

 andre skatteregler faktisk får skattefrihed for (en del af) beløbet for  

 eksempel på grund af bundgrænsen for lønmodtageres ligningsmæssige fradrag.
 Som eksempler på borgerlige ombud og hverv inden for den offentlige  

 sektor, hvor indtægter mv. er omfattet af bestemmelsen, kan nævnes:
Plejevederlag, som modtages i henhold til bistandslovens § 66 om formidlet  

 døgnophold for børn og unge, er omfattet af bestemmelsen.
Den del af  

 plejevederlaget, der er plejeløn, medfører fradrag i dagpengene.
 Som eksempler på hverv inden for den private sektor, hvor indtægter mv. er  

 omfattet af bestemmelsen, kan nævnes:
 Det bemærkes, at opremsningerne ikke er udtømmende.
Til § 2, stk. 3 I denne bestemmelse er der opremset nogle hverv, hvor indtægterne herved  

 af specielle grunde ikke medfører fradrag i dagpengene.
Der er altså tale om  

 undtagelser fra § 2, stk. 2, og opremsningen i stk. 3 er derfor udtømmende.
