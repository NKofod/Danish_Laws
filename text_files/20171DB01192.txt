Betænkning afgivet af Retsudvalget den 31. maj 2018 Betænkning over Forslag til folketingsbeslutning om skærpelse af straffen i sager om illegal handel med cigaretter og bedre muligheder for politiet til at udføre en styrket kontrolindsats [af Hans Kristian Skibby (DF) m.fl.]:
1. Udvalgsarbejdet Beslutningsforslaget blev fremsat den 23. marts 2018 og var til 1. behandling den 15. maj 2018. Beslutningsforslaget blev efter 1. behandling henvist til behandling i Retsudvalget.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et flertal i udvalget (S, DF, ALT og SF) indstiller beslutningsforslaget til vedtagelse uændret.
Alternativets medlem af udvalget mener, at det er vigtigt og nødvendigt at bekæmpe illegal handel med cigaretter.
Vi skal komme den omfattende organiserede kriminalitet, der står bag handelen med illegal cigaretter, og som finansierer kriminelle grupperinger i rocker- og bandemiljøet, til livs.
Alternativet har også en anden begrundelse for at støtte dette beslutningsforslag.
Det er ikke mange dage siden, at Folketinget behandlede beslutningsforslag nr.
B 89 fremsat af Alternativet om forhøjelse af afgiften på tobak.
Alternativet fremsatte forslaget  om at hæve prisen på cigaretter, fordi cigaretter er særdeles sundhedsskadelige.
Alternativet mener derfor, at det er et problem, hvis man kan købe illegale cigaretter, som i endnu større omfang gør det billigere at ryge.
Herudover er det kendt, at kopicigaretter kan indeholde endnu flere sundhedsskadelige stoffer end de lovlige cigaretter.
Der er eksempler på, at kopicigaretterne overskrider de EU-tilladte grænseværdier, og det vil sige, at de indeholder helt andre ingredienser.
 Et mindretal i udvalget (V, EL, LA, RV og KF) indstiller beslutningsforslaget til forkastelse.
 Et andet mindretal i udvalget (IA) vil stemme hverken for eller imod beslutningsforslaget.
 Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Peter Skaarup (DF) fmd.
Peter Kofod Poulsen (DF) Susanne Eilersen (DF) Hans Kristian Skibby (DF) Per Nørhave (DF) Lise Bech (DF) Preben Bang Henriksen (V) Jan E.
Jørgensen (V) Britt Bager (V) Mads Fuglede (V) Carl Holst (V) Michael Aastrup Jensen (V) Henrik Dahl (LA) Christina Egelund (LA) Naser Khader (KF) Simon Kollerup (S) Lars Aslan Rasmussen (S) Mette Reissmann (S) Mogens Jensen (S) nfmd.
Rasmus Prehn (S) Morten Bødskov (S) Kaare Dybvad (S) Rosa Lund (EL) Søren Søndergaard (EL) Josephine Fock (ALT) Sofie Carsten Nielsen (RV) Zenia Stampe (RV) Karsten Hønge (SF) Aaja Chemnitz Larsen (IA) Nunatta Qitornai, Tjóðveldi og Javnaðarflokkurin havde ikke medlemmer i udvalget.
