Saldo på mellemregningskonto LSR af 6/11 1998, 621-1821-281 Reference:
LL § 16 A, jf.
PSL § 4 a, stk. 1 A klagede for indkomståret 1995 over, skatteankenævnet havde  

 anset, at der var yderligere lønindkomst fra B ApS i  

 betalingsstandsning.
Det fremgik af sagens oplysninger, at klageren siden 1979 via selskabet B  

 ApS, drev virksomhed som el-installatør.
I 1994/95 kom selskabet i  

 økonomiske vanskeligheder, hvilket resulterede i en anmeldelse af  

 betalingsstandsning ved skifteretten den 2. maj 1995. Klageren skyldte pr.  

 30. juni 1994 selskabet 446.320 kr., beløbet udgjorde saldoen på  

 klagerens mellemregningskonto med selskabet.  Erhvervs- og Selskabsstyrelsen  

 havde forgæves forlangt mellemregningskontoen udlignet, da klagerens  

 gæld til selskabet selskabsretligt var at betragte som et ulovligt  

 anpartshaverlån.
Klageren fremskaffede efterfølgende 40.000 kr. til fuld og endelig  

 afgørelse til selskabet til udligning af mellemregningskontoen  

 (akkordering), hvilket kreditorer og betalingsstandsningsboet accepterede i  

 oktober 1995. Bobehandlingen sluttede den 30. oktober 1995 med udlodning til  

 de simple usikrede kreditorer med 6,9992 %. I december blev der af klagers  

 hustru overført 110.048 kr. til banken, hvorefter selskabets konto i  

 banken blev afsluttet.
Selskabet blev først endeligt  

 tvangsopløst af skifteretten den 14. maj 1996.
 Udviklingen i selskabets mellemregning med klageren:
Regnskabsår Selskabets tilgodehavende pr. 30. juni med klager 1990/91 296.918 kr.
1991/92 377.670 kr.
1992/93 425.673 kr.
1993/94 446.320 kr.
1994/95 intet regnskab Klagerens lønindtægt og skattepligtige formue:
År Lønindtægt Skattepligtig formue 1990 160.886 kr.
 -420.361 kr.
1991 145.525 kr.
 -434.065 kr.
1992 61.221 kr.
 -437.826 kr.
1993 170.323 kr.
 -435.027 kr.
1994 127.787 kr.
 -474.784 kr.
1995 89.784 kr.
 30.900 kr.
 Skatteankenævnet havde forhøjet klagerens personlige indkomst  

 med 406.320 kr. henset til følgende:
- Klageren havde løbende hævet beløb via  

 mellemregningskontoen til betaling af private udgifter, - gælden til selskabet blev akkorderet med 40.000 kr., - at sådanne hævninger i henhold til praksis beskattedes som  

 løn fra selskabet, når aktionæren ikke var i stand til at  

 tilbagebetale lånet.
Endvidere havde ankenævnet lagt vægt  

 på, at klageren ansås for at have udført arbejde for  

 selskabet, således det svarede til hævningerne.
Afslutningsvis  

 havde ankenævnet henvist til Ligningsvejledningen 1995 afsnit  

 S.F.1.2.2.5.2.
Klagerens advokat havde over for Landsskatteretten nedlagt principal  

 påstand om, at den foretagne ændring blev afvist, således  

 at klagerens skatteansættelse for indkomståret 1995 ikke blev  

 forhøjet.
Til støtte herfor havde advokaten bl.a. gjort  

 gældende, at den resterende saldo på mellemregningskontoen ikke  

 skulle beskattes som løn hos klageren.
Desuden var der tale om en  

 generel akkordering i oktober 1995, som ikke var skattepligtig.
Klageren  

 havde således alene en yderligere latent kreditor ud over selskabet,  

 denne latente kreditor var banken og kravet vedrørte  

 kautionsforpligtigelsen, der efterfølgende blev aktuel.
Advokaten havde videre anført, at mellemregningskontoen ikke blev  

 forøget i 1995, idet klageren dette år indbetalte 40.000 kr. til  

 selskabet.
Og han havde desuden bemærket, at såfremt  

 mellemregningskontoens udvikling blev vurderet i forhold til selskabets  

 leveår fremgik det, at klagerens gæld til selskabet var etableret  

 over en længere årrække.
 Advokaten havde subsidiært nedlagt påstand om, at det alene  

 var de forskydninger på mellemregningskontoen, der kunne antages at  

 være sket i skatteåret 1995, hvorved klageren optog yderligere  

 lån i selskabet, der skulle beskattes som løn i det  

 pågældende år.
 Landsskatteretten udtalte:
Efter de for retten foreliggende oplysninger måtte det lægges  

 til grund, at klageren var personligt insolvent i den periode, hvor der blev  

 foretaget private hævninger på mellemregningskontoen, ligesom han  

 ikke på noget tidspunkt havde mulighed for at tilbagebetale de  

 foretagne hævninger.
Uanset om selskabet således ved den i 1995  

 indrømmede gældseftergivelse måtte være klagerens  

 væsentligste kreditor, fandt retten, at der ved eftergivelsen af  

 saldoen på mellemregningskontoen mod betaling af 40.000 kr. var  

 indrømmet en gældseftergivelse, der retligt måtte anses  

 som udlodning af likvidationsprovenu i kalenderåret forud for  

 selskabets endelige opløsning og dermed skattepligtig efter  

 ligningslovens § 16 A, jf. personskattelovens § 4 a, stk 1, nr. 1, som  

 aktieindkomst.
I mangel af dokumentation for hævninger foretaget efter  

 30. juni 1994, fandtes udlodningen at måtte opgøres til 406.320  

 kr, svarende til det af myndighederne opgjorte beløb, hvormed den  

 personlige indkomst var forhøjet.
Vedrørende anparterne, kunne disse jf.
Højesteretsdom af 7.  

 maj 1998, først anses som afstået ved selskabets  

 opløsning i 1996, hvorfor tab på anparter ikke kunne  

 indrømmes fradraget forud for dette år, og aktieindkomsten blev  

 i konsekvens heraf forhøjet med det af myndighederne indrømmede  

 fradrag for tab på anparter, 32.400 kr.
