Klage over instruktion af  

 fysioterapeutstuderende Nævnet fandt, at instruktionsfysioterapeuten ikke havde udvist  

 manglende omhu og samvittighedsfuldhed ved sin instruktion vedrørende  

 behandlingen af kvinden.
 Nævnet lagde ved sin afgørelse vægt på, at  

 kvinden fik tiltagende smerter i højre skulder i forbindelse med  

 undersøgelse ved en fysioterapeutelev, og at hun havde gjort  

 opmærksom på, at hun ikke ønskede, at den studerende  

 skulle røre hendes højre skulder.
 Nævnet lagde videre vægt på, at  

 instruktionsfysioterapeuten havde oplyst, at forløbet var stille og  

 roligt, og at der ikke var opstået situationer, hvor  

 instruktionsfysioterapeuten greb ind i behandlingen.  

 Instruktionsfysioterapeuten var ikke tilstede under undersøgelsen, men  

 hun deltog sammen med tre fysioterapeutstuderende i behandlingsseancen.
 Nævnet fandt ikke, at instruktionsfysioterapeuten kunne kritiseres  

 for, at hun havde tilrettelagt klinikken således, at hun ikke var  

 tilstede under den studerendes undersøgelse af kvinden, da det er  

 almindelig praksis, at fysioterapeutstuderende nogle gange er alene med  

 patienten i forbindelse med undersøgelse og behandling.
