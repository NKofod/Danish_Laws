 I medfør af § 8 og § 78, stk. 5, i lov nr. 299 af 8. juni 1978 om  

 vandforsyning m.v., fastsættes:
§ 1 I bekendtgørelse nr. 3 af 4. januar 1980 om vandindvinding og  

 vandforsyning foretages følgende ændringer:
 1. § 11 affattes således:
»§ 11.  Finder tilladelsesmyndigheden efter  

 modtagelsen af de nævnte udtalelser, at sagen skal fremmes, skal myndigheden,  

 hvis sagen drejer sig om en indvinding, der omfattes af vandforsyningslovens  

 § 20, og indvindingen efter myndighedens skøn vil indvirke væsentligt på  

 forholdene på andre ejendomme eller rejse problemer for et større antal  

 personer, offentliggøre en meddelelse om ansøgningen i stedlige blade efter  

 sin nærmere bestemmelse.
Meddelelsen skal indeholde oplysninger om ansøgerens  

 navn, indvindingens formål, indvindingsstedets matr.nr. og beliggenheden og  

 den påtænkte årlige indvindingsmængde.
Meddelelsen skal endvidere indeholde  

 oplysninger om, at de, der måtte have nogen indvending mod ansøgningen, kan  

 rette henvendelse herom til myndigheden inden for en frist på 3 uger.
Stk. 2.  Offentliggørelse efter stk. 1 er ikke  

 nødvendig, hvis der ansøges om forlængelse af en tidligere tilladelse uden  

 ændring af indvindingsstedet eller forhøjelse af indvindingsmængden, og den  

 tidligere tilladelse har været udnyttet inden for de seneste 5 år.« 2. § 21, 2. punktum, affattes således:
»I sager, der henhører under amtsrådet, finder endvidere § 11, stk.  

 1, tilsvarende anvendelse.« 3. § 26, 2. punktum, affattes således:
»Med hensyn til udsendelsen af offentlig meddelelse finder § 11, stk.  

 1, tilsvarende anvendelse.« 4. I § 39, stk. 2, tilføjes:
»Derudover kan tilladelsesmyndigheden undtage et anlæg med 1 eller 2  

 boringer fra bestemmelsen i stk. 1, når det vil være af væsentlig betydning,  

 at anlægget gennemføres hurtigt, og myndigheden finder anlægget  

 ubetænkeligt.« § 2 Denne bekendtgørelse træder i kraft 1. februar 1984.
