Skriftlig fremsættelse (19. november 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om Det Centrale Personregister (Gennemførelse af aftale af 21.  

 juni 1999 mellem Det Europæiske Fællesskab og dets medlemslande på den ene  

 side  

 og Det Schweiziske Forbund på den anden side vedrørende fri bevægelighed for  

 personer samt visse justeringer i adgangen til registrering af oplysninger i  

 CPR).
(Lovforslag nr.
L 88).
 Forslaget tager for det første sigte på at gennemføre aftale  

 af 21. juni 1999 mellem Det Europæiske Fællesskab og dets medlemslande og  

 Schweiz vedrørende fri bevægelighed for personer samt på at foretage visse  

 justeringer i adgangen til registrering af oplysninger i CPR.
 I forbindelse med opfyldelsen af aftalen med Schweiz er det  

 imidlertid blevet klarlagt, at CPR-lovens § 16, stk. 2, ikke fuldt ud lever  

 op  

 til EU-rettens regler om fri bevægelighed for personer.
Efter de nuværende indrejseregler i CPR-loven har personer,  

 uanset statsborgerskab, som tilflytter fra et nordisk land eller et EU- eller  

 EØS-land, kun pligt til at anmelde indrejse til CPR, hvis opholdet i Danmark  

 skal vare over 6 måneder.
Indrejser personen ikke fra et EU/EØS-land eller  

 Schweiz, indtræder pligten allerede ved ophold her i landet på over 3  

 måneder.  

 EU-statsborgere er således stillet forskelligt med hensyn til  

 anmeldelsesfrist  

 ved indrejse afhængig af, fra hvilket land de tilflytter.
 Med lovforslaget foreslås for det andet at ændre CPR-lovens  

 indrejseregler således, at personer, der er statsborgere i et EU/EØS-land  

 eller  

 Schweiz, kun har pligt til at anmelde tilflytning, hvis opholdet her i landet  

 skal vare over 6 måneder, uanset hvorfra de tilflytter.
 Det foreslås herudover, at det samme skal gælde de nævnte  

 personers familiemedlemmer, der er omfattet af Det Europæiske Fællesskabs  

 regler om fri bevægelighed, etablering og udveksling af tjenesteydelser m.v.,  

 men som ikke er statsborgere i et EU/EØS-land eller Schweiz  

 (tredjelandsstatsborgere).  

 Med lovforslaget foreslås det således, at anmeldelsesfristen fremover knytter  

 sig til statsborgerskab og ikke som tidligere til, fra hvilket land  

 vedkommende  

 tilflytter.
 Lovforslaget ændrer ikke ved, at personer (uanset  

 statsborgerskab), der indrejser fra et andet nordisk land, har ret til at  

 opholde sig her i landet i op til 6 måneder uden at skulle anmelde indrejse.
 Som en følge af lovforslaget skal personer, der ikke er  

 omfattet af den ovenfor nævnte personkreds, fremover anmelde indrejse til CPR  

 ved ophold på over 3 måneder.
Formålet med lovændringen er endelig for det tredje at  

 foretage visse justeringer i adgangen til registrering af oplysninger i CPR.  

 Det foreslås således, at personer, der er tildelt et administrativt  

 personnummer, får ret, men ikke pligt, til at få registreret en adresse her i  

 landet eller i udlandet som kontaktadresse samt at den gældende adgang til  

 registrering af eventuelt opholdsgrundlag i CPR ophæves.
Kommunerne har siden  

 januar 2003 haft mulighed for elektronisk adgang til oplysninger vedrørende  

 udlændinges opholdsgrundlag direkte i Udlændingestyrelsens  

 Udlændingeinformationsportal, ligesom kommunerne forbereder at modtage  

 dataleverancer om opholdsgrundlag direkte fra Udlændingestyrelsen.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i Det Høje Ting.
