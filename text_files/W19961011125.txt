Beregning af gaveafgift Told- og skatteregionen beregnede med henvisning til boafgiftslovens § 24,  

 jf. § 3 og § 14 gaveafgiften uden at tillade pensionsforpligtelsen og  

 boligretten for den tidligere ansatte og for giver og dennes  

 ægtefælle fratrukket i afgiftsgrundlaget.
Endvidere blev  

 gaveafgiften beregnet med ét bundfradrag efter § 22, da ejendommen  

 alene tilhørte givers bodel.
Styrelsen fandt efter en konkret vurdering, at pensionsforpligtelsen til  

 den tidligere ansatte kunne fragå i afgiftsgrundlaget.
Endvidere fandt  

 Styrelsen, at den kapitaliserede værdi af boligretten for den tidligere  

 ansatte, der bestod allerede ved gaveoverdragelsen, kunne fragå ved  

 gaveafgiftsberegningen.
Endelig fandt Styrelsen efter en vurdering af boafgiftslovens § 27  

 sammenholdt med §§ 12 og 14, at princippet i § 14 om boafgift af hele  

 kapitalen eller formuegodet ikke kunne finde tilsvarende anvendelse i den  

 konkrete situation, hvor gavegiver i levende live giver en gave med forbehold  

 af brugsret til sig selv.
På denne baggrund kunne kapitalværdien  

 af brugsretten fratrækkes i afgiftsgrundlaget ved  

 gaveafgiftsberegningen.
 Styrelsen tilsluttede sig, at gaveafgiften var beregnet med kun ét  

 bundfradrag efter § 22, stk. 1, under henvisning til, at ejendommen alene  

 tilhørte givers fællesbodel.
