Ændringsforslag stillet den 5. maj 2000  

 uden for betænkningen Ændringsforslag til 2. behandling af Forslag til lov om ændring  

 af lov om offentlig sygesikring (Ændring af medicintilskudsregler   europæiske  

 gennemsnitspriser) Af	Preben Rudiengaard (V) og Birthe Skaarup  

(DF):
Til § 1 1) I den under nr. 4 foreslåede affattelse af §  

 7 g affattes stk. 2 således:
» 2) I den under nr. 4 foreslåede affattelse af §  

 7 g indsættes efter stk. 7 som nyt stykke:
» Bemærkninger Til nr. 1 Af lovforslagets § 7 g, stk. 1 og 2, fremgår det, at  

 den virksomhed, som markedsfører et generelt tilskudsberettiget  

 lægemiddel, hver sjette måned skal underrette  

 Lægemiddelstyrelsen om den pris, hvortil lægemidlet den sidste  

 hverdag i den forløbne seksmånedersperiode blev solgt af  

 virksomheden eller en virksomhed i samme koncern til apotekerne i de i stk. 1  

 nævnte lande.
Forslagsstillerne er af den opfattelse, at der med denne  

 ordning tillægges virksomhederne for store administrative byrder til  

 skade for virksomhedernes konkurrenceevne.
Formålet med  

 ændringsforslaget er derfor at reducere intervallet for indberetning  

 til én gang årligt, men med den tilføjelse, at  

 virksomhederne på Lægemiddelstyrelsens anmodning har pligt til at  

 indberette prisniveauet, hvorunder lægemidlet sælges i de i § 7  

 g, stk. 1, nævnte lande.
Til nr. 2 Af bemærkningerne til lovforslaget fremgår  

 det, at virksomhederne skal indberette priserne til en database oprette i  

 Lægemiddelstyrelsen.
Af sundhedsministerens svar på  

 spørgsmål 9, jf.
L 233 - bilag 8, fremgår det, at  

 aktindsigt i en sådan eventuel prisdatabase bør vurderes i  

 henhold til de almindelige bestemmelser i lov om offentlighed i  

 forvaltningen.
Da det er enkeltvirksomheder, der indberetter deres priser  

 til en offentlig institution, som herefter skal benytte prisudmeldingerne til  

 udregning af europæiske gennemsnitspriser, finder forslagsstillerne det  

 væsentligt under hensyn til virksomhedernes internationale  

 konkurrenceevne, at de priser, der indberettes, og som vedrører de i §  

 7 g, stk. 1, nævnte lande, ikke omfattes af offentlighedsloven, men  

 forbliver et anliggende mellem virksomheden og Lægemiddelstyrelsen.
Der  

 er for forslagsstillerne ikke tvivl om, at en database med de indberettede  

 priser i modsat fald vil kunne udnyttes af konkurrerende virksomheder og  

 eventuelt også vil kunne udløse mulighed for, at virksomhederne  

 kan tilnærme sig hinandens priser med en uheldig monopolisering til  

 følge.
 Forslagsstillerne finder imidlertid, at der fortsat  

 bør være mulighed for at få aktindsigt i de nævnte  

 oplysninger til forskningsbrug.
