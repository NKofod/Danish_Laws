Fremsat den 2. oktober 2002 af fødevareministeren  

 (Mariann Fischer Boel) Forslag til Lov om ændring af lov om sygdomme og  

 infektioner hos dyr m. fl.
(Udvidet veterinært  

 beredskab) § 1 I lov nr. 351 af 2. juni 1999 om sygdomme og infektioner hos dyr,  

 foretages følgende ændringer:
 1. I § 9, stk. 2, nr. 1, litra h, indsættes  

 efter "dyr": ", herunder i et område omkring et  

 udbrudssted,".
 2. I § 12 indsættes som 2. pkt.:
» 3. I § 20, stk. 1, indsættes som 3. pkt.:
» 4. I § 35, stk. 5, 3. pkt, ændres "200 kr."  

 til: "100 kr.".
 5. § 36, stk. 1, affattes således:
» 6. I § 36 indsættes som stk. 5:
»Stk. 5. Hvis ejeren selv ved sit forhold har givet anledning til, at  

 et dyr, der er blevet slået ned, er blevet angrebet af en i bilag 2  

 nævnt sygdom eller ikke har søgt tabet som følge af  

 angrebet mindsket mest muligt, mister vedkommende helt eller delvist retten  

 til erstatning.« 7. I § 42 indsættes 2 steder efter "regler":  

 "eller træffe bestemmelser".
 8. I § 43, stk. 1, nr. 3)  ændres " eller § 32,  

 stk. 1, 1. pkt.," til: " ,§ 32, stk. 1, 1. pkt., eller §  

 42,".
§ 2 I lov om lægemidler, jf. lovbekendtgørelse nr. 656 af 28.  

 juli 1995 som senest ændret ved lov nr. 297 af 15. maj 2002,  

 ophæves § 40 a.
§ 3 Tidspunktet for lovens eller dele af lovens ikrafttræden  

 fastsættes af ministeren for fødevarer, landbrug og fiskeri.
§ 4 Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for  

 Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger 1. Indledning Lovens formål er  at forbedre det veterinære  

 beredskab overfor smitsomme husdyrsygdomme.
 Lovforslaget fremsættes med henblik på  

 ændring af lov nr. 351 af 2. juni 1999 om sygdomme og infektioner hos  

 dyr (FT 1998-99: 3757, 7095, 7378; A 3670; B 816; C 780),  og lov om  

 lægemidler, jf. lovbekendtgørelse nr. 656 af 28. juli 1995 som  

 senest ændret ved lov nr. 297 af 15. maj 2002 (FT 1987-88 sp.  

 4367-4880, 1998-89 sp. 897, 3570, 4368, A 759, B 259).
2. Baggrunden for lovforslaget Som en del af en generel modernisering af det  

 veterinære beredskab samt på baggrund af de mange udbrud af mund-  

 og klovesyge i Europa i 2001 iværksatte Fødevaredirektoratet i  

 efteråret 2001 et projekt, der omfattede en gennemgang af beredskabet  

 mod mund- og klovesyge med henblik på ajourføring og  

 modernisering af beredskabsplanen for mund- og klovesyge, herunder  

 indarbejdelse af den senest erhvervede viden med hensyn til forebyggelse og  

 bekæmpelse.
I denne forbindelse blev der nedsat en arbejdsgruppe  

 bestående af embedsmænd fra Justitsministeriet og  

 Fødevareministeriet samt øvrige parter involveret i  

 beredskabet, herunder repræsentanter fra de relevante brancher og  

 organisationer.
Arbejdsgruppen nedsatte efterfølgende en række  

 undergrupper, der var sammensat på en sådan måde, at de var  

 funderede til at behandle særlige emner.
Projektet resulterede i rapporten "Modernisering af  

 den danske beredskabsplan for mund- og klovesyge", December 2001, hvori  

 der er anført en række anbefalinger til forbedring og  

 modernisering af beredskabet.
En del af resultaterne af dette arbejde kan  

 overføres på andre alvorlige, smitsomme husdyrsygdomme.
 Gennemførelse af visse af de anbefalede  

 forbedringer af beredskabet kræver imidlertid ændring af lov nr.  

 351 af 2. juni 1999 om sygdomme og infektioner hos dyr.
Endvidere foreslås Det Veterinære  

 Vaccineudvalg nedlagt.
Udvalget blev lovfæstet gennem en ændring  

 af lov om lægemidler. Ændringen gennemførtes ved lov nr.  

 814 af 21. december 1988 om husdyrsygdomme.
3. Gældende ret Lov nr. 351 af 2. juni 1999 om sygdomme og infektioner hos  

 dyr har med ganske få ændringer videreført lov om  

 husdyrsygdomme, jf. lovbekendtgørelse nr. 381 af 7. juni 1993, og lov  

 nr. 1106 af 21. december 1994 om zoonoser.
Lov om husdyrsygdomme sigtede ikke  

 alene på bekæmpelse af allerede opståede sygdomme, men  

 lagde vægt på både det bekæmpende, det  

 overvågende og det forebyggende element.
Lov om zoonoser havde til  

 formål at beskytte menneskers sundhed gennem iværksættelse  

 af en række foranstaltninger mod forekomst af zoonotiske smitstoffer  

 hos dyr, i animalske levnedsmidler og i andre produkter af dyr.
Medens lov om husdyrsygdomme sigtede på egentlige  

 sygdomme hos dyr, omfattede lov om zoonoser  infektioner hos dyr, som ikke  

 nødvendigvis fremkalder sygdom hos dyr, men som forårsager  

 sygdom hos mennesker, f.eks. salmonella og campylobacter.
Lov om zoonoser  

 udgjorde således et supplement til lov om husdyrsygdomme med  

 særligt sigte på beskyttelse af menneskers sundhed.
Loven var  

 især grundlaget for en række bestemmelser om bekæmpelse af  

 og kontrol med salmonella hos kvæg, svin og fjerkræ.
Bekæmpelse af zoonotiske smitstoffer er navnlig  

 knyttet til husdyrholdet, hvorfor det blev fundet hensigtsmæssigt at  

 sammenskrive de to love.
Hertil kom, at reglerne i de to love i en vis  

 udstrækning var ens, og dette forhold tilskyndede yderlige en  

 regelforenkling gennem sammenskrivningen til én lov om sygdomme og  

 infektioner hos dyr.
 Såvel hensynene bag lov om husdyrsygdomme som  

 hensynene bag lov om zoonoser er blevet videreført i lov om sygdomme  

 og infektioner hos dyr.
 Lov om sygdomme og infektioner hos dyr trådte i  

 kraft 1. januar 2000, jf. bekendtgørelse nr. 927 af 10. december 1999  

 om ikrafttræden af lov om sygdomme og infektioner hos dyr.
4. Lovforslagets indhold Hovedformålet med dette lovforslag er at supplere  

 lovens bestemmelser, således at ministeren får mulighed for at  

 fastsætte regler, der kan bidrage til en hurtig og effektiv  

 bekæmpelse af smitsomme husdyrsygdomme.
Lovforslaget sigter dog ikke  

 alene på bekæmpelse af allerede opståede sygdomme, men  

 lægger også vægt på både det bekæmpende  

 og det forebyggende element.
 Hensynene bag lovforslaget har både  

 dyresundhedsmæssige og samfundsøkonomiske aspekter.
 Heri ligger for det første, at spredning af en  

 husdyrsygdom i værste fald kan betyde, at produktionsapparatet i form  

 af en nærmere angivet husdyrbestand kan være udsat for hel eller  

 delvis ødelæggelse.
 For det andet, at frihed for husdyrsygdomme, herunder  

 også sådanne, som ikke nødvendigvis i sig selv  

 indebærer en væsentlig risiko for husdyrene, er af  

 afgørende betydning for opretholdelsen af eksporten af animalske  

 landbrugsprodukter og dermed for valutaindtjeningen.
Det foreslås at indføre en hjemmel, der  

 gør det muligt at effektivisere bekæmpelsen af alvorlige,  

 smitsomme husdyrsygdomme gennem nedslagning af dyr i et område omkring  

 et udbrudssted.
Nedslagning i  området omkring et udbrudssted vil  

 medvirke til at hindre spredning af husdyrsygdomme til større dele af  

 landet og dermed kunne begrænse antallet af udbrud.
 Med henblik på hindring af udbredelse af smitte  

 foreslås der desuden indført mulighed for ministeren til at  

 fastsætte regler om tidsmæssige begrænsninger i adgangen  

 til at fraføre dyr fra besætninger, hvortil der er  

 tilført levende dyr, og regler, der forbyder eller begrænser  

 omsætning af  dyr til levebrug på markedspladser, i  

 auktionslokaler og i samlestalde.
Endelig foreslås bestemmelsen i § 40 a i lov om  

 lægemidler angående Det Veterinære Vaccineudvalg  

 ophævet.
Bestemmelsen blev indsat i lov om lægemidler ved  

 husdyrsygdomsloven, lov nr. 814 af 21. december 1988.
5. Økonomiske og administrative konsekvenser for  

 det offentlige De økonomiske og administrative konsekvenser for  

 staten af lovforslaget vil være afhængige af omfanget af  

 forekomsten af husdyrsygdomme og dermed nødvendigheden af at  

 gennemføre særlige foranstaltninger.
Omfanget af disse  

 konsekvenser kan ikke angives på forhånd.
Det skal  

 bemærkes, at erstatningsudgifterne i en bekæmpelsessituation  

 umiddelbart forventes at blive større end hidtil for det enkelte  

 udbrud, når der også sker nedslagning i et område omkring  

 udbrudsstedet.
En effektiv bekæmpelse gennem nedslagning i  

 området vil imidlertid kunne begrænse smittespredningen og vil  

 således kunne begrænse det samlede antal udbrud og derved  

 begrænse de samlede omkostninger ved udbrud af alvorlige, smitsomme  

 sygdomme.
De udgifter, som hidtil er afholdt af staten ved offentlig  

 bekæmpelse af husdyrsygdomme til erstatning for dyr, driftstab,  

 taksation, rengøring m.v. vil påhvile staten i samme omfang som  

 hidtil.
 Ligeledes vil indførelsen af tidsmæssige  

 begrænsninger i forbindelse med til- og fraførsel af dyr til  

 besætninger (karenstider) kunne begrænse en eventuel  

 smittespredning ved omsætning af husdyr og således medvirke til  

 at minimere de udgifter, der vil opstå som følge af et udbrud af  

 en alvorlig smitsom husdyrsygdom.
 Efter lovens § 36 ydes der erstatning ved påbud om  

 aflivning, fjernelse af dyr, ved destruktion, tilintetgørelse eller  

 bortskaffelse af foder, æg og lignende produkter og helt eller delvist  

 ved driftstab.
 Herudover er der hjemmel til at fastsætte regler om  

 erstatning ved påbudt slagtning eller påbudt særlig  

 behandling af æg, mælk, foder og lignende produkter.
Der ydes af statskassen erstatning for dyrenes værdi  

 uden hensyn til deres sygdom, og der ydes en delvis erstatning for det  

 faktisk opgjorte driftstab.
Herudover betales omkostninger ved taksation,  

 nedslagning, afhentning og destruktion af dyr samt rengøring og  

 desinfektion.
 Disse udgifter afholdes over finanslovskonto § 24.32.14.  

 Erstatninger ved nedslagning af dyr og andre udgifter ved  

 bekæmpelsesforanstaltninger (Lovbunden). Eventuelle merudgifter  

 som følge af den under § 1, nr. 1, nævnte foranstaltning vil  

 tillige medføre merudgifter som følge af nedslagning af dyr med  

 henblik på undersøgelser for indhold af medicinrester, jf.  

 forslag til lov om ændring af lov om dyrlægegerning m.v., blive  

 afholdt inden for den på denne konto afsatte bevilling.
Medens det skønnes, at nedslagning med henblik  

 på undersøgelse for medicinrester vil medføre  

 årlige merudgifter på 0,1 mill. kr., vil merudgifter som  

 følge af nedslagning af dyr i områder omkring steder med udbrud  

 af smitsomme sygdomme afhænge af  den veterinære vurdering af  

 sygdommens art og smitsomhed.
Også antallet af besætninger med  

 dyr af modtagelige arter og besætningernes størrelse, samt det  

 tidsrum, i hvilket der vil blive pålagt restriktioner på  

 besætningerne, vil være af afgørende betydning for  

 merudgifternes størrelse.
Udgifterne er i sagens natur knyttet til udbruddet af  

 sygdomme og disses karakter og forløb.
Det fremgår af  

 statsregnskabet, at der i årene 1995-2001 inkl. har været  

 opført følgende bevillinger og udgifter samt refusion fra EU  

 på kontoen eller den dertil tidligere svarende konto:
 Erstatning m.v.
EU-refusion Finansår Bevilling Udgift Bevilling Refusion Mill. kr.
1995 0,6 0,8 2,4 2,4 1996 9,9 15,3 3,5 - 1997 5,0 3,2 2,9 1,7 1998 5,0 28,1 0,7 5,8 1999 4,6 1,3 0,7 12,1 2000 6,4 2,0 0,6 - 2001 6,6 11,4 0,4 1,0 (Det bemærkes, at EU-refusionen i  

 almindelighed ydes med et års forskydning og med en sats, der i  

 almindelighed udgør 50 pct. af ydet erstatning til nedslagning  

  m.v.) På kontoen har i de senere år været  

 opført en bevilling på omkring 6 mill. kr. (i 2002: 6,7 mill.  

 kr.). Af oversigten fremgår, at denne bevilling i nogle år har  

 været tilstrækkelig og i andre ikke.  På grundlag af  

 beregninger foretaget i forbindelse med det ovenfor nævnte arbejde med  

 mund- og klovesyge beredskabsplanen kan merudgifterne til erstatning for  

 dyrenes værdi ved nedslagning i områder omkring et udbrudssted  

 skønnes at ville udgøre 0,64 mill. kr. pr. udbrud ved  

 nedslagning af kvæg- og svinebesætninger indenfor et område  

 med en radius på 500 m og en gennemsnitlig husdyrtæthed på  

 357 dyr pr. km2. Hertil kommer andre udgifter i forbindelse med  

 nedslagningen, især driftstab.
Merudgiften foreslås finansieret  

 indenfor Fødevareministeriets samlede ramme.
 Forslaget findes ikke at have økonomiske eller  

 administrative konsekvenser for kommuner eller amtskommuner.
6. Økonomiske og administrative konsekvenser for  

 erhvervslivet En konsekvens af lovforslaget vil som følge af den  

 foreslåede indførelse af tidsmæssige begrænsninger i  

 forbindelse med til- og fraførsel af dyr være, at ejeren eller  

 brugeren af besætninger, hvori et dyr indsættes, i en periode  

 ikke har mulighed for at omsætte dyr fra besætningen.
Ligeledes  

 påføres erhvervslivet umiddelbart økonomiske konsekvenser  

 ved fastsættelse af regler, der forbyder eller begrænser  

 omsætning af dyr til levebrug på markedspladser, auktioner eller  

 i samlestalde.
 Imidlertid vil regler om tidsmæssige  

 begrænsninger samt en begrænsning af omsætningen via  

 markeder m.m. også have en positiv konsekvens for erhvervslivet, da  

 disse tiltag vil begrænse en eventuel smittespredning ved  

 omsætning af husdyr og vil således medvirke til at minimere de  

 omkostninger, der vil opstå som følge af et udbrud af en  

 alvorlig smitsom husdyrsygdom.
 Lovforslaget har været forelagt Erhvervs- og  

 Selskabsstyrelsens Center for Kvalitet i Erhvervsregulering, som har  

 vurderet, at forslaget ikke indeholder administrative aktiviteter for  

 erhvervslivet på samfundsniveau eller pr. virksomhed i et omfang, der  

 berettiger, at det bliver forelagt et af Økonomi- og  

 Erhvervsministeriets virksomhedspaneler.
7. Miljømæssige konsekvenser De miljømæssige konsekvenser af lovforslaget  

 vil være en bedre sikring mod sygdomsspredning mellem dyr, herunder til  

 vilde dyrearter.
8. Forholdet til EU-retten Forslaget vedrørende ydelse af erstatninger ved  

 nedslagning i de i § 9, stk. 2, nr. 1, litra h, nævnte områder  

 vil skulle notificeres efter EUs regler om statsstøtte.
9. Høring Følgende organisationer m. v. er hørt over lovforslaget:
DAKOFO Danmarks Fiskeindustri - og Eksportforening Danmarks Fiskeriforening Danmarks Landboungdom Danske Andelsselskaber Danske Slagterier Dansk Familielandbrug Dansk Kvæg Dansk Industri Dansk Pelsdyravlerforening De danske Landboforeninger Den Danske Dyrlægeforening Det Danske Fjerkræråd Det Veterinære Sundhedsråd Forbrugerrådet Handelskammeret Kødbranchens Fællesråd Landbrugets Rådgivningscenter Landbrugsraadet Landsforeningen den lokale andel Mejeriforeningen Nærings- og Nydelsesmiddelarbejderforbundet Organisationen Dansk Aquakultur Specialarbejderforbundet i Danmark Økologisk Landscenter Indenrigs- og Sundhedsministeriet 10.
Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Staten:
Indførelse af karenstider ved fraførelse af dyr fra  

 besætninger, begrænsning af handel på markeder m.v.:
Bedre sikring mod sygdomsspredning, mindreudgifter til  

 bekæmpelse Nedslagning omkring udbrudssteder:
Bedre sikring mod sygdomsspredning, mere effektiv  

 bekæmpelse, på langt sigt mindreudgifter til  

 bekæmpelsen Staten:
 Nedslagning omkring udbrudssteder:
Umiddelbart merudgifter til nedslagning.
Merudgifterne  

 afhænger af forekomst af sygdomme etc.
Administrative konsekvenser for stat, kommuner og  

 amtskommuner Ingen Staten:
 Nedslagning:
 Afhængig af forekomst af sygdomme etc.
Økonomiske konsekvenser for erhvervslivet Nedslagning i områder, indførelse af karenstider, begrænsning af handel på markeder m.v.:
Bedre sikring mod sygdomsspredning Indførelse af karenstider:
Begrænser muligheden for omsætning af dyr i  

 en periode Begrænsning af handel på markeder m.v.:
 Kan medføre at visse markeder m.v. må  

 lukkes.
Administrative konsekvenser for erhvervslivet Ingen Ingen Miljømæssige konsekvenser Bedre sikring mod sygdomsspredning - Administrative konsekvenser for borgerne Ingen Ingen Forholdet til EU-retten Lovforslaget skal notificeres i henhold til EU´s  

 statsstøtteregler Bemærkninger til lovforslagets  

 enkelte bestemmelser Til § 1 Til nr. 1 De gældende lovbestemmelser giver alene adgang til  

 nedslagning af dyr, der er konstateret at være ramt af en sygdom, eller  

 af dyr, der efter en veterinærfaglig vurdering må mistænkes  

 for at være smittet på grund af kontakt med et smittet dyr eller  

 som følge af, at vinden har båret smitte med sig fra  

 sygdomsramte dyr eller af andre årsager.
Der er dog også adgang  

 til at slå dyr ned, hvor dette er nødvendigt for, at det kan  

 undersøges, om de lider af en sygdom.
I § 9, stk. 2, nr. 1, litra h, foreslås  

 indføjet en hjemmel til fremtidigt at kunne bekæmpe  

 husdyrsygdomme gennem nedslagning i et område omkring et udbrudssted,  

 uanset at dyrene i området ikke er konstateret eller konkret  

 mistænkt for at være smittet med den pågældende  

 sygdom.
Muligheden for nedslagning i et område omkring et udbrudssted  

 er i første omgang kun tænkt anvendt i forbindelse med de i  

 bilag 2, gruppe I, nævnte sygdomme, men kan hvis det ud fra en  

 veterinærfaglig vurdering er nødvendigt for en effektiv  

 bekæmpelse også anvendes for andre sygdomme.
Områdets  

 størrelse fastsættes ud fra en veterinærfaglig vurdering  

 af smitteforholdene.
Det i den foreslåede bestemmelse nævnte  

 område omkring et udbrudssted må ikke forveksles med de allerede  

 kendte zoner, som f.eks. overvågnings- og beskyttelseszoner, der  

 oprettes ved mistanke om eller ved udbrud af en alvorlig smitsom  

 husdyrsygdom.
Nedslagningsområdet kan således fastlægges  

 uafhængigt af de zoner, der normalt vil blive oprettet i forbindelse  

 med mistanke om eller udbrud af en af de i bilag 2, gruppe I, nævnte  

 sygdomme.
 Ved vurderingen af om nedslagning, herunder i et  

 område omkring et udbrudssted, skal iværksættes, vil der  

 blive lagt vægt på, om effektiv bekæmpelse skønnes  

 at kunne finde sted på andre måder, f.eks. ved isolation af  

 angrebne dyr ("offentligt tilsyn"). Ved vurderingen vil der  

 endvidere blive lagt vægt på, om nedslagning er nødvendig  

 for at beskytte mennesker mod smitte eller for at bevare en dyrebestand.
Ved vurderingen af, om nedslagning skal foretages, vil der  

 blive foretaget en afvejning af ovennævnte hensyn overfor de  

 omkostninger, der er forbundet med nedslagning af de pågældende  

 dyr.
En sådan afvejning vil kunne føre til, at man i stedet  

 vælger at kontrollere eller bekæmpe sygdommen på andre  

 måder, f.eks. ved nødvaccination eller gennem en kombination af  

 nedslagning i et område omkring et udbrudssted og  

 nødvaccination.
Om erstatning ved nedslagning henvises til  

 bemærkningerne til § 1, nr. 5 og 6.
Til nr. 2 I § 12 foreslås indføjet hjemmel til at  

 fastsætte regler om karenstider for fraførsel af dyr fra  

 besætninger, hvortil der er indkøbt dyr.
De tidsmæssige  

 begrænsninger kan være forskellige for de dyr, der allerede er i  

 besætningen, og det indkøbte dyr.
Tilføjelsen tager  

 således sigte på regler, der kan hindre spredning af de i bilag 2  

 nævnte smitsomme sygdomme i forbindelse med til- og fraførsel af  

 dyr.
Til nr. 3 I § 20 foreslås indføjet hjemmel til at  

 fastsætte regler, der forbyder eller begrænser omsætningen  

 af dyr til levebrug på markedspladser, i auktionslokaler eller i  

 samlestalde.
Omsætning af dyr gennem levedyrsmarkeder, auktioner og  

 samlestalde repræsenterer en betydelig risiko for spredning af sygdomme  

 mellem besætninger.
Bestemmelsen gør det således muligt at  

 fastsætte regler om, at der på markedspladser, i auktionslokaler  

 eller i samlestalde kun må omsættes slagtedyr, hvorved  

 spredningen af sygdomme som nævnt i bilag 2 begrænses.
Fra et  

 slagtedyrsmarked sendes dyrene til slagtning, medens de fra et  

 levedyrsmarked, en auktion og en samlestald går ud i andre  

 besætninger og bringer både egen smitte og smitte fra andre dyr  

 på markedet, auktionen eller samlestalden med sig.
Inden indførelse af et forbud mod eller en  

 begrænsning af omsætning af dyr til levebrug på  

 markedspladser, i auktionslokaler eller i samlestalde vil behovet for en  

 overgangs- eller afviklingsordning, blive vurderet.
Såfremt en  

 overgangs- eller afviklingsordning findes nødvendig, vil den blive  

 iværksat således, at markederne, auktionerne eller samlestaldene  

 har mulighed for at omstille sig til de nye regler, inden reglerne  

 træder i kraft.
Landbrugets organisationer vil blive inddraget i  

 udarbejdelsen af disse regler.
Til nr. 4 I den gældende lov er rykkergebyret fastsat til 200  

 kr.
Denne bestemmelse er ændret ved tekstanmærkning nr. 120  

 på finansloven for finansåret 2002,  hvorefter  

 fødevareministeren kan fastsætte bestemmelser  bl. a. om  

 opkrævning af "særlige gebyrer for påkrav for skyldige  

 ydelser". Herefter er rykkergebyret fastsat til 50 kr. ved  

 bekendtgørelse nr. 615 af 22. juli 2002 om betaling for kontrol af  

 fødevarer og levende dyr m. v.
 Fødevareministeriet har efter de seneste  

 ændringer af renteloven besluttet at anvende loftet på 100 kr.  

 for rykkergebyrer i sin lovgivning, dog højest for 3 skrivelser  

 vedrørende samme ydelse.
Til nr. 5 Den foreslåede bestemmelse viderefører den  

 nuværende § 36, stk. 1, om erstatning ved nedslagning i forbindelse med  

 bekæmpelse af sygdomme, som indebærer erstatning ved påbud  

 om aflivning af dyr og om destruktion af produkter som f. eks. æg og  

  foder.
Som hidtil vil staten skulle udbetale erstatning for dyrenes  

 værdi uden sygdommen og delvis erstatning for driftstabet.
Denne  

 erstatning udgør for tiden 20 pct. af det faktisk opgjorte driftstab,  

 jf. bekendtgørelse nr. 239 af 12. april 1991 som ændret ved  

 bekendtgørelse nr. 812 af 29. oktober 1999 om udgifter og erstatning  

 ved bekæmpelse og forebyggelse af husdyrsygdomme.
Med den nye ordlyd  

 præciseres imidlertid, at erstatning kun ydes ved påbudt  

 aflivning m.v., herunder aflivning foretaget af det offentlige, efter § 9  

 eller regler fastsat i medfør heraf samt regler fastsat i  

 medfør af  §§ 5 og 8. Der ydes således også erstatning ved  

 påbudt aflivning af dyr i et område, jf. § 9, stk. 2, litra h.
 Ved bekæmpelse af husdyrsygdomme vil man søge  

 EU´s medfinancieringsordninger inddraget i videst muligt omfang.
Til nr. 6 Der ydes dog ikke erstatning eller der ydes kun  delvis  

 erstatning til den, der ikke har søgt at hindre eller ved egne  

 handlinger har foranlediget et udbrud af smitsom sygdom i sin egen  

 besætning eller ikke søgt sit tab begrænset mest muligt.  

 Herved præciseres, at dette alment gældende princip i  

 erstatningsretten også gælder indenfor den offentlige  

 sygdomsbekæmpelse.
En noget tilsvarende bestemmelse var optaget i den  

 tidligere husdyrsygdomslovgivning, men blev udeladt  i lov nr. 814 af 21.  

 december 1988 om husdyrsygdomme.
Uanset at dette princip ikke har været  

 bragt i anvendelse, findes det hensigtsmæssigt, at det klart  

 fremgår af lovteksten.
Til nr. 7 Der foreslås indføjet hjemmel til, at  

 ministeren, ud over at kunne udstede regler, også kan træffe de  

 fornødne bestemmelser med henblik på opfyldelse af EU-retsakter.  

 Bestemmelsen bemyndiger således ministeren til både konkret at  

 træffe bestemmelse om og generelt udstede regler, der er  

 nødvendige for at gennemføre og administrere de af EU vedtagne  

 retsakter.
Som led i den fælles landbrugspolitik  

 gennemføres en løbende harmonisering af EU´s  

 veterinærlovgivning.
Forslaget vil derfor medvirke til en effektiv  

 administration af EU-bestemmelser.
En række EF-direktiver og  forordninger  

 vedrørende bekæmpelse af smitsomme husdyrsygdomme bemyndiger  

 EU-Kommissionen til under inddragelse af Den Stående Kommite for  

 Fødevarekæden og Dyresundhed at udstede gennemførelses-  

 og detailregler.
I forbindelse med udbrud af husdyrsygdomme vil Kommissionen  

 ofte forelægge forslag til sådanne regler for kommiteen med meget  

 kort varsel.
Kommiteen vil ofte straks udtale sig og Kommissionen vedtage  

 reglerne til øjeblikkelig ikrafttræden.
Den foreslående  

 bemyndigelse til at træffe bestemmelse forudsættes anvendt til  

 konkret gennemførelse af sådanne regler.
Til nr. 8 Ændringen er en konsekvensændring som  

 følge af ændringen af  lovens § 42,  jf. forslagets § 1, nr.  

 7.
 Til § 2.
I 1983 nedsatte man efter aftale mellem  

 Indenrigsministeriet og Landbrugsministeriet som en forsøgsordning et  

 rådgivende veterinært vaccineudvalg med repræsentanter for  

 Sundhedsstyrelsen, Veterinærdirektoratet og de statslige  

 veterinære institutter.
Udvalget skulle sikre, at der ved registrering  

 af især udenlandske vacciner blev taget hensyn til risikoen for  

 spredning af husdyrsygdomme.
Udvalget blev lovfæstet ved en  

 ændring af lægemiddelloven, indsættelse af § 40 a, der  

 fandt sted ved § 40 i lov nr. 814 af 21. december 1988 om husdyrsygdomme.
 Da de hensyn, der lå bag oprettelsen af Det  

 Veterinære Vaccineudvalg, nu vil kunne tilgodeses gennem en  

 høringsprocedure, foreslås udvalget derfor nedlagt og  

 lovgrundlaget for udvalget ophævet.
 Til § 3.
Som det fremgår af det under almindelige  

 bemærkninger anførte, vil forslaget vedrørende  

 bekæmpelse af sygdomme gennem nedslagning i områder ved  

 udbrudssteder skulle notificeres efter EUs regler om  

 statsstøtte.
Det foreslås derfor, at det overlades til  

 fødevareministeren at fastsætte tidspunktet for lovens,  

 eventuelt gradvise, ikrafttræden.
 Til § 4.
 Forslaget gælder ikke for Færøerne og  

 Grønland, men kan ved kongelig anordning helt eller delvis  

 sættes i kraft for Grønland med de afvigelser, som de  

 særlige grønlandske forhold tilsiger.
Bilag 1 I dette bilag er indsat gældende formulering af de bestemmelser, der  

 berøres af lovforslaget Gældende formulering Lovforslaget § 9. Ministeren for fødevarer, landbrug og fiskeri kan for  

 at udrydde, hindre, begrænse eller imødegå risiko for  

 udbredelse af zoonotiske smitstoffer og de i lovens bilag 2 nævnte  

 sygdomme fastsætte regler om og meddele påbud om  

 gennemførelse af særlige foranstaltninger samt meddele forbud  

 mod anvendelse af dyr, dele heraf eller animalske fødevarer,  

 sæd, æg, embryoner af dyr samt gødning, hø, halm,  

 dyrefoder og andre produkter og genstande, hvormed sygdomme og zoonotiske  

 smitstoffer kan spredes.
 1. I § 9, stk. 2, nr. 1, litra h, indsættes efter  

 "dyr": ", herunder  i et område omkring et  

 udbrudssted,".
 Stk. 2. Foranstaltningerne i henhold til stk. 1 kan bl.  

 a. omfatte:
 1)	For dyrehold og vildtlevende dyr:
a)	Særlige undersøgelser, herunder prøveudtagning  

 med henblik på diagnosticering, b)	tilsyn, c)	mærkning, d)	behandling, e)	vaccination, f)	isolation, g)	særlige betingelse for levering af dyr, h)	aflivning af dyr eller særlig slagtning og i)	destruktion.
 2. I § 12 indsættes som 2. pkt.:
§ 12. Ministeren for fødevarer, landbrug og fiskeri kan  

 fastsætte regler om sygdomsforebyggende foranstaltninger for steder,  

 hvor dyr holdes eller bringes sammen samt for behandling, opbevaring og  

 transport m.v. af produkter, dyr og gødning m.v.
» 3. I § 20, stk. 1, indsættes som 3. pkt.:
§ 20. Etablering af permanente markedspladser, auktionslokaler  

 eller samlestalde for dyr skal godkendes af ministeren for fødevarer,  

 landbrug og fiskeri.
Ministeren fastsætter regler om betingelserne for  

 godkendelse samt om, hvilke dyrearter der kan tilføres, om indretning,  

 drift og dyrlægetilsyn m.v. samt om betaling af udgifterne ved  

 tilsynet.
» Stk. 5. Betalingsforpligtelser, der er fastsat ved  

 forordning, eller som følger af regler fastsat i henhold til denne  

 lov, og som ikke opfyldes rettidigt overfor den afgiftsopkrævende  

 myndighed, tillægges, medmindre andet er fastsat ved forordning, en  

 årlig rente svarende til renten i hold til rentelovens § 5. Den  

 tillagte rente udgør dog mindst 50 kr.
For erindringsskrivelser  

 betales et gebyr på 200 kr., som reguleres i henhold til § 3 i lov om  

 en satsreguleringsprocent.
4. I § 35, stk. 5, 3. pkt., ændres "200 kr."  

 til: "100 kr." 5. § 36, stk. 1, affattes således:
 § 36. Ved aflivning eller påbud om fjernelse af dyr og ved  

 destruktion, tilintetgørelse eller bortskaffelse af foder, æg og  

 lignende produkter yder staten ejeren en erstatning, der svarer til dyrenes  

 eller produkternes værdi, samt en erstatning til hel eller delvis  

 dækning af det herved opståede driftstab.
» Stk. 2. Ministeren for fødevarer, landbrug og  

 fiskeri kan fastsætte nærmere regler om beregning af erstatning i  

 henhold til stk. 1. Reglerne kan indeholde bestemmelser om maksimering af  

 erstatningen.
 Stk. 3. Ministeren kan fastsætte regler om, i  

 hvilket omfang udgifterne i forbindelse med påbudt slagtning eller  

 påbudt behandling af æg, mælk, foder og lignende produkter  

 afholdes af staten.
Stk. 4. Ministeren kan fastsætte regler om ydelse  

 af driftstabserstatning ved bekæmpelse af sygdomme inden for  

 akvakulturbrug, uanset om der samtidig sker nedslagning eller lignende af dyrene.
 6. I § 36 indsættes som stk. 5:
» § 42. Ministeren for fødevarer, landbrug og fiskeri kan  

 fastsætte regler med henblik på opfyldelse af Det  

 Europæiske Fællesskabs direktiver  og beslutninger om forhold,  

 der er omfattet af denne lov.
Ministeren kan endvidere fastsætte de  

 regler, som er nødvendige for anvendelsen af Det Europæiske  

 Fællesskabs forordninger om forhold, der er omfattet af denne lov.
 7. I § 42 indsættes 2 steder efter "regler":  

 "eller træffe bestemmelser".
§ 43. Medmindre højere straf er forskyldt efter den  

 øvrige lovgivning, straffes med bøde den, der 8. I § 43 ,stk. 1, nr. 3) ændres "eller §  

 32, stk.1., 1. pkt., " til: " § 32, stk. 1, 1. pkt., eller § 42,  

 ".
1)	undlader at tilkalde dyrlæge efter § 6, 2)	overtræder § 7, § 17, 1. pkt., § 18, stk. 1, 1. pkt., § 27  

 eller § 29, stk. 1, 1. pkt., eller stk. 2, 3)	undlader at efterkomme forbud eller påbud efter §§ 9, 10 eller  

 § 32, stk. 1, 1. pkt., 4)	uden godkendelse, anmeldelse eller registrering udøver  

 virksomhed som omhandlet i § 20, stk. 1, 1. pkt., eller stk. 2, 1. pkt.,  

 eller § 21, stk. 1, 5)	uden autorisation udøver virksomhed som omhandlet i §  

 30, 6)	undlader at stille bistand til rådighed efter § 38 eller 7)	undlader at give oplysninger efter §§ 38 eller 39.
Stk. 2. I regler, der udstedes i medfør af denne  

 lov kan der fastsættes straf af bøde for overtrædelse af  

 reglerne.
I reglerne kan der endvidere fastsættes straf af bøde  

 for overtrædelse af bestemmelser i forskrifter fastsat af Det  

 Europæiske Fællesskab om forhold, som er omfattet af loven.
 Stk. 3. Der kan pålægges selskaber m. v.  

 (juridiske personer) strafansvar efter reglerne i straffelovens 5.  

 kapitel.
 Lov om lægemidler, jf. lovbekendtgørelse nr. 656 af 28.  

 juli 1995 som senest  ændret ved lov nr. 297 af 15. maj 2002:
§ 40 a.
Det Veterinære Vaccineudvalg, der består af 5  

 medlemmer, som udnævnes af landbrugsministeren, rådgiver  

 Sundhedsstyrelsen i sager om vacciner, sera og andre lægemidler, der er  

 bestemt til veterinær anvendelse eller kan anvendes  

 veterinært.
 Stk. 2. Landbrugsministeren fastsætter udvalgets  

 forretningsorden.
 Stk. 3. § 38, stk. 3, og § 40 finder anvendelse på  

 Det Veterinære Vaccineudvalg.
 § 2.
 I lov om lægemidler, jf. lovbekendtgørelse nr. 656 af 28.  

 juli 1995 som senest ændret ved lov  nr. 297 af 15. maj 2002,  

 ophæves § 40a.
