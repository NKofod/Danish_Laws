Nr LSF 118 Forslag til Lov om ændring af lov om tilsyn med firmapensionskasser  

 (Omlægning af regnskabsår, revisorskift m.v.) Fremsat af industriministeren (Anne Birgitte Lundholt) den 20. november 1991 Vedtaget ved tredjebehandling den 20. februar 1992 Lov nr. 129 af 26/02/1992 § 1 I lov nr. 326 af 24. maj 1989 om tilsyn med firmapensionskasser, som  

 ændret ved lov nr. 305 af 16. maj 1990, foretages følgende ændringer:
 1. I § 2, stk. 3, ændres »§§ 48-51« til: »§§  

 48-50«.
 2. § 38 affattes således:
» § 38. Regnskabsåret skal omfatte tolv måneder.
Dog kan en  

 pensionskasses første regnskabsperiode omfatte et kortere eller længere  

 tidsrum, dog højst atten måneder.
Senere omlægning af regnskabsåret kan kun  

 finde sted, når særlige forhold tilsiger det.
Omlægningsperioden skal da  

 omfatte et kortere tidsrum end tolv måneder.
Omlægningen skal anføres i  

 noterne og behørigt begrundes.« 3. I § 39, stk. 4, 2. pkt., indsættes efter  

 »indvirkning«: »- herunder så vidt muligt den beløbsmæssige  

 indvirkning -».
 4. § 41, stk. 3, 2. pkt., affattes således:
»Eventuelle fravigelser skal anføres i noterne og behørigt begrundes,  

 ligesom deres indvirkning - herunder så vidt muligt den beløbsmæssige  

 indvirkning - på pensionskassens aktiver og passiver, dens økonomiske  

 stilling og resultatet skal angives.« 5. Efter § 41 indsættes:
» § 41 a.
Fraviges § 41, stk. 1, nr. 2, skal årsregnskabet for  

 det år, hvori ændring finder sted, udarbejdes efter den nye metode.
Den  

 samlede beløbsmæssige indvirkning på pensionskassens aktiver og passiver,  

 dens økonomiske stilling og resultatet anføres i noterne.
Stk. 2. De pågældende poster ændres i overensstemmelse med den nye  

 metode i åbningsbalancen for det år, hvori ændringen finder sted.« 6. I overskriften til kapitel 6 udgår »og«.
 7. § 53, stk. 1, affattes således:
»§ 179, stk. 1, § 180, stk. 1 og 4, § 181, § 182, stk. 1-3, 5, 7 og  

 8, § 183, § 184, stk. 1 og 5, § 186, § 188, § 189, stk. 1 og 2, § 189, stk.  

 3, 1. og 2. pkt., § 190 og § 191 i lov om forsikringsvirksomhed finder  

 tilsvarende anvendelse.
Vælges et revisionsselskab til revisor, skal den,  

 hvem revisionen overdrages, opfylde de i lov om forsikringsvirksomhed § 180,  

 stk. 1 og 4, samt § 181 foreskrevne betingelser. § 184, stk. 4, i lov om  

 forsikringsvirksomhed finder tilsvarende anvendelse for så vidt angår  

 revisorernes pligt til at påse, at reglerne i § 188 i lov om  

 forsikringsvirksomhed om forelæggelse og underskrivelse af  

 revisionsprotokollen er overholdt. § 185 i lov om forsikringsvirksomhed  

 finder tilsvarende anvendelse på forholdet mellem pensionskasserne og den  

 eller de virksomheder, de er knyttet til.« 8. I § 63 ændres »§§ 49-51« til: »§§ 49 og  

 50«.
 9. I § 65 ændres »§§ 11 g og 20, stk. 4 og 5«  

 til: »§§ 11 og 20, stk. 4 og 5«.
§ 2 Stk. 1. Loven træder i kraft den 1. marts 1992.
 Stk. 2. Bestemmelserne i § 1, nr. 2-5, finder anvendelse på  

 regnskabsår, der begynder den 1. marts 1992 eller senere.
Oprindeligt fremsat forslag § 1 I lov nr. 326 af 24. maj 1989 om tilsyn med firmapensionskasser, som  

 ændret ved lov nr. 305 af 16. maj 1990, foretages følgende ændringer:
 1. I § 2, stk. 3, ændres »§§ 48-51« til: »§§  

 48-50«.
 2. § 38 affattes således:
» 38. Regnskabsåret skal omfatte tolv måneder.
Dog kan en  

 pensionskasses første regnskabsperiode omfatte et kortere eller længere  

 tidsrum, dog højst atten måneder.
Senere omlægning af regnskabsåret kan kun  

 finde sted, når særlige forhold tilsiger det.
Omlægningsperioden skal da  

 omfatte et kortere tidsrum end tolv måneder.
Omlægningen skal anføres i  

 noterne og behørigt begrundes.« 3. I § 39, stk. 4, 2. pkt., indsættes efter  

 »indvirkning«: »- herunder så vidt muligt den beløbsmæssige  

 indvirkning -».
 4. § 41, stk. 3, 2. pkt., affattes således:
»Eventuelle fravigelser skal anføres i noterne og behørigt begrundes,  

 ligesom deres indvirkning - herunder så vidt muligt den beløbsmæssige  

 indvirkning - på pensionskassens aktiver og passiver, dens økonomiske  

 stilling og resultatet skal angives.« 5. Efter § 41 indsættes:
» 41 a.
Fraviges § 41, stk. 1, nr. 2, skal årsregnskabet for  

 det år, hvori ændring finder sted, udarbejdes efter den nye metode.
Den  

 samlede beløbsmæssige indvirkning på pensionskassens aktiver og passiver,  

 dens økonomiske stilling og resultatet anføres i noterne.
Stk. 2. De pågældende poster ændres i overensstemmelse med den nye  

 metode i åbningsbalancen for det år, hvori ændringen finder sted.« 6. I overskriften til kapitel 6 udgår »og«.
 7. § 53, stk. 1, affattes således:
» § 53. § 179, stk. 1, § 180, stk. 1 og 4, § 181, § 182, stk.  

 1-3, 5 og 7-8, § 183, § 184, stk. 1 og 5, § 186, § 188, § 189, stk. 1-2, §  

 189, stk. 3, 1. og 2. pkt., § 190 og § 191 i lov om forsikringsvirksomhed  

 finder tilsvarende anvendelse.
Vælges et revisionsselskab til revisor, skal  

 den, hvem revisionen overdrages, opfylde de i lov om forsikringsvirksomhed §  

 180, stk. 1 og 4, samt § 181 foreskrevne betingelser. § 184, stk. 4, i lov om  

 forsikringsvirksomhed finder tilsvarende anvendelse for såvidt angår  

 revisorernes pligt til at påse, at reglerne i § 188 i lov om  

 forsikringsvirksomhed om forelæggelse og underskrivelse af  

 revisionsprotokollen er overholdt. § 185 i lov om forsikringsvirksomhed  

 finder tilsvarende anvendelse på forholdet mellem pensionskasserne og den  

 eller de virksomheder, de er knyttet til.« 8. I § 63 ændres »§§ 49-51« til: »§§  

 49-50«.
 9. I § 65 ændres »§§ 11 g og 20, stk. 4 og 5«  

 til: »§§ 11 og 20, stk. 4 og 5«.
§ 2 Stk. 1. Loven træder i kraft den 1. marts 1992.
 Stk. 2. Bestemmelserne i § 1, nr. 2-5, finder anvendelse på  

 regnskabsår, der begynder den 1. marts 1992 eller senere.
Bemærkninger til lovforslaget Almindelige bemærkninger I foråret 1991 blev der ved lov nr. 345 af 6. juni 1991 om ændring af lov  

 om visse selskabers aflæggelse af årsregnskab m.v. samt af lov om  

 forsikringsvirksomhed (Omlægning af regnskabsår, revisorskift m.v.)  

 gennemført visse justeringer og stramninger i årsregnskabsloven og i lov om  

 forsikringsvirksomhed, med henblik på at højne regnskabernes  

 informationsværdi og gennemsigtighed til gavn for regnskabsbrugerne.
 Idet bestemmelserne om årsregnskab og om revision i lov om  

 forsikringsvirksomhed og de tilsvarende bestemmelser i lov om tilsyn med  

 firmapensionskasser på en del punkter er sammenfaldende, er lov om tilsyn med  

 firmapensionskasser blevet gennemgået med henblik på at foretage nødvendige  

 og for firmapensionskasser relevante justeringer.
Da firmapensionskasser ikke kan børsnoteres og ikke kan oprettes i  

 aktieselskabsform, er bestemmelser, der alene angår børsnoterede selskaber og  

 aktieselskaber, ikke medtaget i forslaget.
Der henvises i denne forbindelse  

 til bemærkningerne til forslaget til lov om ændring af visse selskabers  

 aflæggelse af årsregnskab m.v. samt af lov om forsikringsvirksomhed (lov nr.  

 345 af 6. juni 1991).
 Endvidere er der tilføjet ændringer af redaktionel karakter.
 Forslaget har været sendt til høring i Foreningen af Firmapensionskasser,  

 Foreningen af Statsautoriserede Revisorer, Foreningen af Registrerede  

 Revisorer, Pensionskasserådet, Assurandør-Societetet, Justitsministeriet samt  

 Finansministeriet.
 Forslaget forventes ikke at få administrative eller statsfinansielle  

 konsekvenser.
Bemærkninger til lovforslagets enkelte bestemmelser Til § 1 Til nr. 1 Redaktionel ændring.
Til nr. 2 Ændringen svarer til ændringen i § 2, nr. 1, i forslag til lov om ændring  

 af lov om visse selskabers aflæggelse af årsregnskab m.v. samt af lov om  

 forsikringsvirksomhed.
Det bestemmes, at omlægning kun kan finde sted, når særlige forhold  

 tilsiger det.
Omlægningsperioden skal da omfatte et kortere tidsrum end tolv  

 måneder.
En pensionskasses første regnskabsår kan stadig fastsættes til op  

 til atten måneder.
Til nr. 3-5 Ændringerne har til formål at opstramme reglerne om metodeskift, herunder  

 at den beløbsmæssige indvirkning opgøres efter ensartede regler og  

 umiddelbart kan ses af årsregnskabet.
Specielt præciseres i § 41 a, stk. 1, at alle de poster, der er påvirket  

 af ændringerne, i ændringsåret skal opgøres efter den nye metode.
Er der  

 flere metodeskift inden for samme regnskabsår, skal tillige den samlede  

 beløbsmæssige indvirkning oplyses.
I stk. 2 bestemmes, at ændringerne sker i åbningsbalancen i  

 overensstemmelse med den nye metode. Ændringerne posteres således direkte på  

 egenkapitalen i ændringsåret.
Effekten af ændringerne på egenkapitalen skal  

 vises særskilt i balancen eller i en note.
Efter § 3 i bekendtgørelse nr. 533 af 13. juni 1990 om opstilling af  

 årsregnskaber og koncernregnskaber m.v., hvilket svarer til § 4, stk. 1, i  

 bekendtgørelse nr. 760 af 7. december 1989 om firmapensionskassers  

 årsregnskaber, skal sammenligningstal fra det foregående regnskabsår så vidt  

 muligt tilpasses, hvis beløbene ikke er sammenlignelige.
Derfor skal  

 sammenligningstallene tilpasses ved metodeskift.
Til nr. 6 Redaktionel ændring.
Til nr. 7 Kapitel 20 i lov om forsikringsvirksomhed, der omhandler revision, er  

 optaget i lov om tilsyn med firmapensionskasser ved en henvisning i dennes §  

 53, for så vidt angår de bestemmelser, der er relevante for  

 firmapensionskasser.
En del af disse bestemmelser er ændret ved lov nr. 345  

 af 6. juni 1991, og de foreslåede ændringer i § 53 er en konsekvens heraf.
Da hovedreglen i § 52 i lov om tilsyn med firmapensionskasser er, at  

 mindst een af revisorerne skal være statsautoriseret eller registreret,  

 finder der i lovforslagets § 53 ikke henvisning sted i 1. pkt. til § 180,  

 stk. 2, 3 og 5, i lov om forsikringsvirksomhed, hvor der stilles krav om, at  

 mindst een af revisorerne skal være statsautoriseret.
Følgelig skal dette  

 heller ikke være tilfældet, hvor et revisionsselskab får overdraget  

 revisionen.
 § 182, stk. 4, § 182, stk. 7, samt § 189, stk. 3, 3. og 4. pkt., i lov om  

 forsikringsvirksomhed er undtaget, idet disse bestemmelser angår børsnoterede  

 selskaber, og delvist § 184, stk. 4, idet denne del angår aktieselskaber.
 Den del af lov om forsikringsvirksomhed § 184, stk. 4, som angår  

 revisorernes pligt til at påse, at reglerne i § 188 i lov om  

 forsikringsvirksomhed om forelæggelse og underskrivelse af  

 revisionsprotokollen er overholdt, er indarbejdet i § 53.
 Der henvises i øvrigt til bemærkningerne til § 2, nr. 4 og 5 i forslag til  

 lov om ændring af lov om visse selskabers aflæggelse af årsregnskab m.v. samt  

 af lov om forsikringsvirksomhed.
Til nr. 8 Redaktionel ændring.
Til nr. 9 Redaktionel ændring.
Til § 2 Det foreslås, at loven træder i kraft den 1. marts 1992.
 Bestemmelsen om omlægningsår i § 1, nr. 2, og bestemmelserne om  

 metodeskift i § 1, nr. 3-5, kan få betydning for igangværende regnskabsår.  

 Derfor foreslås det i forslagets stk. 2 at give en længere  

 ikrafttrædelsesfrist for disse bestemmelser, således at de hidtidige regler  

 om længste omlægningsperiode stadig gælder for omlægning af regnskabsår, der  

 er begyndt før 1. marts 1992, uanset tidspunktet for beslutning om omlægning.  

 Tilsvarende vil de ændrede regler om metodeskift ikke komme til at gælde for  

 årsregnskaber, der aflægges for regnskabsår, der begynder før 1. marts 1992.
