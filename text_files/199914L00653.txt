Betænkning afgivet af Socialudvalget den  

 18. maj 2000 Betænkning over Forslag til lov om ændring af lov om  

 social service og lov om retssikkerhed og administration på det sociale  

 område (Styrkelse af den særlige støtte til  

 børn og unge og om dispensationsadgang ved nedsættelse af  

 børn og unge-udvalg) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
Et af udvalgets spørgsmål til  

 socialministeren og dennes svar herpå er på foranledning af  

 Kristeligt Folkepartis medlem af udvalget optrykt som bilag til  

 betænkningen.
 Endvidere har udvalget modtaget skriftlige og/eller mundtlige henvendelser  

 fra:
Bedstegruppen, Børnesagens Fællesråd, Den Almindelige Danske Jordemoderforening, Familiecenter Dyreby og Socialpædagogernes Landsforbund.
 Der er af socialministeren og nogle mindretal stillet  

 ændringsforslag, hvorom henvises til de ledsagende  

 bemærkninger.
 Et flertal (udvalget med undtagelse af Enhedslistens og  

 Centrum-Demokraternes medlemmer af udvalget samt Tove Fergo (V)) noterer sig  

 med tilfredshed socialministerens tilkendegivelse af følgende:
Vedrørende obligatoriske samtaler med unge, der har begået  

 kriminalitet Det er helt afgørende, at der første gang en  

 ung begår kriminalitet bliver taget en samtale med den unge og dennes  

 familie, og at det sker hurtigt efter lovovertrædelsen.
Det  

 gælder for alle unge under 18 år, og uanset om der  

 iværksættes strafferetlige tiltag eller ej.
For at sikre, at den  

 unge og familien forstår alvoren i samtalen, er det vigtigt, at der i  

 samtalen deltager repræsentanter fra SSP, herunder fra politiet.
 En sådan obligatorisk samtale forudsættes  

 beskrevet nærmere under gennemgangen af § 58 a i det  

 vejledningsmateriale, som udsendes efter en vedtagelse af lovforslaget, idet  

 der i denne forbindelse også skal henvises til Socialministeriets  

 vejledning om hurtig indsats over for unge kriminelle, som er ved at blive  

 fulgt op af et idékatalog til kommunerne om tilrettelæggelse af  

 indsatsen.
Vedrørende projekter som alternativ til  

 institutionsplacering Det er af stor betydning, at børn og unge med  

 adfærdsproblemer og deres familier tilbydes den nødvendige  

 støtte, vejledning og behandling i en form, der imødekommer  

 deres behov - bl.a. med henblik på at undgå, at børn og  

 unge i disse familier må anbringes uden for hjemmet.
Dette kan f.eks.  

 ske ved at sikre adgang til vejledning, støtte og eventuelt  

 terapeutisk behandling - hele døgnet rundt.
Det kan være  

 afgørende, at støttetilbudet relaterer sig til hele familien,  

 og personalet må gennem uddannelse og personlig kompetence være  

 særlig rustet til denne opgave.
Denne mulige form for støttetilbud  

 forudsættes beskrevet nærmere i det vejledningsmateriale, som  

 udsendes efter en vedtagelse af lovforslaget.
Beskrivelsen vil kunne tage  

 udgangspunkt bl.a. i norske erfaringer.
Vedrørende udredning og løbende tilsyn i forhold til  

 anbragte børn Et væsentligt indsatsområde i de kommende  

 år og en naturlig opfølgning på en vedtagelse af  

 lovforslaget er at følge udviklingen i arbejdet med anbringelse af  

 børn og unge - herunder særligt i forhold til det konkrete  

 udredningsarbejde i de enkelte sager og det løbende tilsyn i forhold  

 til det anbragte barn.
 I den forbindelse skal der  peges på arbejdet i det  

 såkaldte Anbringelsesudvalg, som endnu ikke har afsluttet sit arbejde,  

 men resultatet af udvalgets arbejde vil være centralt for den kommende  

 udvikling af tilbud til familier og børn med behov for særlig  

 støtte, da udvalget forventes at komme med en række anbefalinger  

 til kvalificering af indsatsen, bl.a. om forskning og opfølgning af  

 igangværende initiativer.
 Vedrørende opfølgning angående pladsantal m.v.
 Der skal peges på nødvendigheden af, at  

 kommuner og amter løbende følger udviklingen i pladstallet,  

 kvaliteten og behovet for nye pladser.
Også i forhold til disse spørgsmål er  

 arbejdet i Anbringelsesudvalget væsentligt.
Der henvises til det  

 ovenfor anførte om opfølgningen på udvalgets arbejde,  

 herunder påpegningen af problemstillinger og anbefalinger.
Vedrørende opfølgning på de »tunge børnesager«  

 gennem praksiskoordinering og vejledning Ud over den kvalificering af uddannelsesindsatsen, som  

 følger af lovforslaget, er det vigtigt - i forhold til  

 sagsbehandlingen af de »tunge  

 børnesager« - at pege på Den Sociale  

 Ankestyrelses vigtige rolle som praksiskoordinerende og vejledende myndighed.
Ankestyrelsen har således pligt til på  

 landsplan at koordinere, at afgørelser, som kan indbringes for de  

 sociale klageinstanser, træffes i overensstemmelse med lovgivningen.  

 Derfor vejleder Ankestyrelsen myndighederne om ankepraksis og
følger myndighedernes praksis.
Ankestyrelsen kan til denne opgave  

 indhente sager til gennemgang - med det formål at afdække, om der  

 foreligger større praksisforskelle, og om der er særlige  

 forhold, der kan forklare afvigelser fra det forventede.
Opfølgningen  

 sker gennem dialog med nævn og kommuner om, hvordan sagsbehandlingen  

 kan forbedres, f.eks. om hvordan sagsbehandlingskravene bedre kan overholdes.
 Herefter indstiller et mindretal  

(Socialdemokratiets og Det Radikale Venstres medlemmer af udvalget)  

 lovforslaget til vedtagelse med de af socialministeren stillede  

 ændringsforslag.
 Et andet mindretal (Venstres og Det Konservative  

 Folkepartis medlemmer af udvalget med undtagelse af Tove Fergo (V))  

 indstiller lovforslaget til vedtagelse med de af socialministeren og  

 det under nr. 19 stillede ændringsforslag.
 Et tredje mindretal (Socialistisk Folkepartis  

 medlem af udvalget) indstiller lovforslaget til vedtagelse med de af  

 socialministeren og det under nr. 4 stillede ændringsforslag.
 Et fjerde mindretal (Dansk Folkepartis medlem af  

 udvalget) indstiller lovforslaget til vedtagelse med de af  

 socialministeren og de under nr. 4 og 19 stillede ændringsforslag.
 Et femte mindretal (Centrum-Demokraternes medlem af  

 udvalget) indstiller lovforslaget til vedtagelse med de af  

 socialministeren og det under nr. 29 stillede ændringsforslag.
 Et sjette mindretal (Enhedslistens medlem af  

 udvalget) indstiller lovforslaget til vedtagelse med de under nr. 1,  

 4, 5, 16 og 28 stillede ændringsforslag.
Enhedslisten er enig i, at lovforslaget forbedrer  

 børns retsbeskyttelse.
Men lovforslaget løser ikke alle  

 problemerne.
Der er brug for en forbedring af den generelle forebyggende  

 indsats i bl.a. børnesundhedsplejen og de pædagogiske dagtilbud.  

 Der er ligeledes behov for forbedring og udbygning af døgntilbudene  

 både i forhold til familier og til børn og unge.
Enhedslisten beklager, at socialministeren trækker  

 den foreslåede § 42 b tilbage.
Dette er efter Enhedslistens mening  

 udtryk for en beskyttelse af forældrenes retssikkerhed på  

 bekostning af barnets/den unges krav på retsbeskyttelse.
Et syvende mindretal (Kristeligt Folkepartis medlem  

 af udvalget) indstiller lovforslaget til vedtagelse med de af  

 socialministeren og de under nr. 1-3, 5-7, 9-11, 20, 22 og 29 stillede  

 ændringsforslag.
Mindretallet vil stemme hverken for eller imod det  

 under nr. 19 stillede ændringsforslag.
Såfremt de af mindretallet  

 stillede og tiltrådte ændringsforslag ikke vedtages, vil  

 mindretallet redegøre for sin endelige stilling til lovforslaget ved  

 3. behandling.
 Kristeligt Folkeparti kan fuldt ud tilslutte sig  

 lovforslagets intentioner, der går ud på at styrke indsatsen for  

 de truede børn og unge, en tidligere indsats og flere stabile  

 anbringelsesforløb.
På trods af de gode intentioner er der i  

 lovforslaget gjort et unødvendigt stort indhug i forældrenes  

 rettigheder og retssikkerhed, som ikke modsvares af nye eller forbedrede  

 rettigheder.
Det er vigtigt, at indsatsen for de særligt truede  

 børn og unge også bliver en indsats for deres forældre og  

 familien betragtet som en helhed.
Kristeligt Folkeparti stillede en  

 forespørgsel i Folketinget i oktober 1999 om indsatsen for de socialt  

 truede familier, og den mundede ud i en næsten enstemmig vedtagelse, V  

 11, der fokuserede på forebyggelsen og indsatsen for familien som  

 helhed:
» at sikre, at frontpersonalet i arbejdet med risikobørn i  

 højere grad støttes i deres underretningspligt og involveres i  

 sagsforløbet, når dette skønnes hensigtsmæssigt af  

 hensyn til en helhedsorienteret indsats i forhold til de truede børn  

 og unge, at tilskynde kommunerne til at bruge den nære families og  

 lokalsamfundets ressourcer ved foranstaltninger over for truede børn  

 og unge, at bidrage til at opkvalificere anbringelsessteder til truede  

 børn og unge såvel som behandlingssteder til børn og  

 forældre med et misbrug, at sikre bedre vilkår for børn og unge med  

 forældre i fængsel, at sikre en målrettet indsats for forældre til anbragte  

 børn med henblik på løsning af årsagerne til  

 anbringelsen.« Efter Kristeligt Folkepartis opfattelse afspejler  

 lovforslaget kun svagt denne folketingsvedtagelse.
Under udvalgsbehandlingen  

 har ministeren oplyst, at der desuden er eller vil blive fulgt op på  

 Folketingets vedtagelse på anden måde end i  

 nærværende forslag, jf. besvarelsen af spørgsmål nr.  

 52, jf.
L 232   bilag 20. Kristeligt Folkeparti ser frem til de nye  

 initiativer, men det er partiets opfattelse, at det er væsentligt for  

 administrationen af lovgivningen om de truede børn, at det i  

 højere grad præciseres i selve loven, at forældrene er en  

 væsentlig del af problemerne og dermed også løsningen.
Det  

 samme gælder familiens inddragelse   for eksempel bedsteforældre,  

 lige som det anses for væsentligt, at gravide og forældre  

 også bliver et mål for det forebyggende tværfaglige  

 arbejde.
Et ottende mindretal (Tove Fergo (V)) indstiller  

 lovforslaget til forkastelse ved 3. behandling, men vil stemme for de  

 under nr. 10 og 19 stillede ændringsforslag.
Mindretallet vil stemme  

 hverken for eller imod de øvrige ændringsforslag.
Mindretallet indstiller lovforslaget til forkastelse, da  

 det ikke på baggrund af ministerens besvarelse af  

 spørgsmål nr. 26, jf.
L 232   bilag 20, er godtgjort eller bare  

 sandsynliggjort, at den gældende lovs krav om dokumentation for, at det  

 skal være »godtgjort, at barnets problemer  

 ikke kan løses i hjemmet« har været  

 til hinder for, at et barn er blevet anbragt.
 Ved at ændre dokumentationskravet fra, at »det skal være godtgjort«, til, »at der blot skal  

 være en begrundet formodning for «,
at barnets problemer ikke kan løses i hjemmet, svækker man  

 familiens retssikkerhed i væsentlig grad, og samtidig  

 gennemfører man en sådan svækkelse uden dokumentation for,  

 at det er nødvendigt af hensyn til barnets bedste.
Mindretallet kan tilslutte sig Det Danske Center for  

 Menneskerettigheders udtalelse af 7. marts 2000: »Centret har tidligere i sit notat af 18. juni 1999  

 givet udtryk for, at en svækkelse af beviskravene vil forringe den  

 enkeltes muligheder for at kunne forudse reglernes konsekvenser, jf. det  

 menneskeretlige krav om forudsigelighed«, og  

 centrets konklusion i notatet af 18. juni 1999: »  

Lovforslaget indebærer en lempelse i adgangen til at  

 tvangsfjerne eller nægte hjemgivelse af børn og en nedtoning af  

 forpligtelsen til så vidt muligt at arbejde for en hjemgivelse af  

 barnet.
Endvidere medfører forslaget en kraftig forringelse af  

 forældrenes klagemuligheder, idet afslag på hjemgivelse inden for  

 (den forlængede) genbehandlingsfrist helt afskæres.
I  

 modsætning til Socialministeriet mener centret ikke, at de eksisterende  

 regler behøver at blokere for en tidlig og kontinuerlig indsats.  

 Endvidere mener centret, at de eksisterende regler harmonerer bedre med  

 Danmarks internationale forpligtelser, herunder ikke mindst EMRK art. 8 om  

 retten til familieliv og art. 6 om en retfærdig rettergang.« Endvidere må mindretallet tage kraftig afstand fra,  

 at kommuner mod behørig legitimation og uden retskendelse har adgang  

 til forældrenes bolig, rum eller gemmer for at eftersøge og  

 medtage et barn.
 Efter mindretallets opfattelse bør en sådan  

 ransagning kun kunne finde sted efter en retskendelse.
Ændringsforslag Til § 1 Af et mindretal (KRF), tiltrådt af et mindretal  

 (EL):
 1) Nr. 1 affattes således:
» » Af	et mindretal (KRF):
 2) Efter nr. 1 indsættes som nyt nummer:
» » 3) Efter nr. 1 indsættes som nyt nummer:
» » Af et mindretal (SF), tiltrådt af et mindretal (DF og  

 EL):
 4) Nr. 5 udgår.
 Af et mindretal (KRF), tiltrådt af et mindretal  

 (EL):
 5) I den under nr. 6 foreslåede § 37 a  

ændres i  stk. 1 ordene »børn og unge« til:  

»børn, unge, gravide og forældre«.
 Af	et mindretal (KRF):
 6) I den under nr. 6 foreslåede § 37 a  

 indsættes i stk. 1 efter »kommunen« ordene: »i fornødent samarbejde med amtskommunen«, og efter »tværfaglig« ordene:  

»og tværsektoriel«.
 7) I den under nr. 6 foreslåede § 37 a  

 indsættes efter stk. 2 som nyt stykke:
» Af	socialministeren, tiltrådt af et flertal  

(udvalget med undtagelse af EL og Tove Fergo  

 (V)):
 8) I den under nr. 13 foreslåede § 40 a  

 udgår », 42 a og 42 b«, og i stedet indsættes: » og 42 a« .
 Af	et mindretal (KRF):
 9) Efter nr. 13 indsættes som nyt nummer:
» 5)	hjemtagelse efter længere tids anbringelse efter § 40, stk. 2,  

 nr. 11, eller § 42, når barnet eller den unge har fået en  

 særlig tilknytning til anbringelsesstedet.«« Af	et mindretal (KRF), tiltrådt af et mindretal  

(Tove Fergo (V)):
 10) Nr. 14 udgår.
 Af	et mindretal (KRF):
 11) Efter nr. 14 indsættes som nye numre:
» 05. I § 42, stk. 3, udgår ordet »fortsatte«.« Af	socialministeren, tiltrådt af et flertal  

(udvalget med undtagelse af EL og Tove Fergo (V)):
 12) Den under nr. 15 foreslåede § 42 b  

udgår.
 13) I den under nr. 16 foreslåede affattelse af  

§ 43 affattes stk.1 således:
» 14) I den under nr. 16 foreslåede affattelse af  

§ 43, stk. 4, ændres »§§ 42 og 42  

 b«, til: »§ 42«.
 15) I den under nr. 17 foreslåede ændring af  

§ 45, stk. 1, udgår » 42 b,«.
 Af	socialministeren, tiltrådt af et flertal  

(udvalget med undtagelse af Tove Fergo (V)):
 16) Efter nr. 18 indsættes som nye numre:
» » 07. Efter § 45, stk. 5, indsættes som nyt stykke:
» Af	socialministeren, tiltrådt af  et flertal  

(udvalget med undtagelse af EL og Tove Fergo (V)):
 17) Nr. 19 affattes således:
 19.	§ 46, stk. 1 og 2, affattes  

 således:
» Stk. 2. Kommunen træffer afgørelse om  

 hjemgivelse, uanset om barnet eller den unge er anbragt uden for hjemmet  

 efter § 40, stk. 2, nr. 11, § 42 eller § 42 a.
Hvis kommunen træffer  

 afgørelse om hjemgivelse af et barn eller en ung, der er anbragt efter  

 § 42, skal kommunen umiddelbart orientere børn og unge-udvalget herom.  

 Hvis kommunen ikke kan imødekomme en begæring om hjemgivelse,  

 forelægges sagen til afgørelse i børn og unge-udvalget,  

 jf. § 42.« 18) I den under nr. 21 foreslåede ændring af  

§ 47, stk. 3, udgår », 42 b«.
 Af	et mindretal (V), tiltrådt af et mindretal (KF  

 og DF):
 19) I det under nr. 22 foreslåede § 48, stk. 2,  

ændres ordet »uden« til: »med«.
 Af	et mindretal (KRF):
 20) Efter nr. 22 indsættes som nyt nummer:
» » Stk. 2. Planen skal have til formål at identificere  

 og løse årsagerne til barnets eller den unges anbringelse uden  

 for hjemmet.
Planen kan under hensyn til dette formål indeholde tilbud  

 om blandt andet behandling, arbejde, uddannelse og undervisning.
Hvis der er  

 særlige betingelser for hjemgivelse af barnet eller den unge, skal  

 planen angive disse.
Stk. 3. § 46, stk. 3, § 53, stk. 3, og § 56, stk. 1,  

 finder tilsvarende anvendelse.«« Af	socialministeren, tiltrådt af et flertal  

(udvalget med undtagelse af EL og Tove Fergo (V)):
 21) I det under nr. 24 foreslåede § 55, stk. 3,  

ændres »§§ 42 a eller § 42 b«, til: »eller § 42 a«.
 Af	et mindretal (KRF):
 22) Efter nr. 29 indsættes som nyt nummer:
» Af	socialministeren, tiltrådt af et flertal  

(udvalget med undtagelse af EL og Tove Fergo (V)):
 23) Den under nr. 30 foreslåede § 59 b  

udgår.
 24) I den under nr. 31 foreslåede affattelse af  

§ 60, stk. 1, udgår nr. 4.
 Nr. 5-10 bliver herefter nr. 4-9.
 25) I den under nr. 32  foreslåede ændring  

 af § 60, stk. 3, ændres  »nr.  

 1-8«, til: »nr.  

 1-7«.
 26) I den under nr. 33 foreslåede affattelse af  

§ 62, stk. 1, udgår nr. 4.
 Nr. 5-12 bliver herefter nr. 4-11.
 27) I den under nr. 34 foreslåede ændring af  

§ 62, stk. 4, 1. pkt., ændres »nr.  

 12« til: »nr. 11« .
 Af	socialministeren, tiltrådt af et flertal  

(udvalget med undtagelse af Tove Fergo (V)):
 28) I det under nr. 35 foreslåede kapitel 9  

 a ændres i overskriften og i § 62 a, stk. 1, »21«, til: »22 «, og i § 62 a, stk.  

 4, ændres »22« til: »23«.
 Af	et mindretal (CD), tiltrådt af et mindretal  

(KRF):
 29) Efter nr. 35 indsættes som nyt  

 nummer:
» » Af	socialministeren, tiltrådt af et flertal  

(udvalget med undtagelse af EL og Tove Fergo (V)):
 30) Nr. 37 udgår.
Bemærkninger Til nr. 1 og 3 Ændringsforslagene skal sikre, at barnets eller den  

 unges vanskeligheder også søges løst ved at tilbyde  

 hjælp til familien, som kan komme barnet eller den unge til gavn  

 enten ved at barnet eller den unge kan blive i hjemmet eller det nære  

 miljø, eller ved at hjælpen fjerner de årsager til barnets  

 eller den unges vanskeligheder, der skyldes forhold hos familien.
Med ændringsforslagene tænkes der først  

 og fremmest på hjælp til forældre.
Bestemmelsen er dog  

 udformet, så der også vil kunne gives hjælp til andre  

 medlemmer af familien, når denne hjælp vil betyde, at barnets  

 eller den unges vanskeligheder kan løses i hjemmet eller det  

 nære miljø, eller hvis hjælpen til familien kan bidrage  

 til at fjerne årsagerne til barnets vanskeligheder.
Allerede i dag forudsættes det, at kommunerne  

 også hjælper barnet og den unge ved at inddrage familien og det  

 nære miljø i løsningen af barnets eller den unges  

 vanskeligheder.
Det har imidlertid vist sig, at langtfra alle forældre  

 modtager hjælp under deres barns anbringelse uden for hjemmet.
Dette  

 skal sammenholdes med, at kun 3 pct. af samtlige anbringelser ikke skyldes  

 nogen » forældreårsager«.
Det vurderes derfor at være  

 formålstjenligt at tydeliggøre og understrege i loven, at  

 børn og unge også skal hjælpes gennem hjælp til  

 deres forældre.
Folketinget har for nylig vedtaget, at der skal sikres  

 en målrettet indsats for forældre til anbragte børn med  

 henblik på at fjerne årsagerne til anbringelsen, jf. vedtagelse  

 nr.
V 11, fortryk til Folketingets forhandlinger s. 533 og 541 i  

 indeværende folketingsår.
Til nr. 2 Formålet med ændringsforslaget er en  

 understregning af, at kommunerne allerede i dag bør udnytte  

 ressourcerne i barnets familie og nære miljø, jf. også  

 lovforslagets bemærkninger side 25. Lovforslagets § 1, nr. 1, med  

 forslag til indføjelse af det nære miljø vedrører  

 efter sin ordlyd »stedet« for løsning af barnets eller den unges  

 vanskeligheder.
Det anses for formålstjenligt, at det af bestemmelsen  

 direkte fremgår, at det nære miljøs ressourcer også  

 skal inddrages i en bredere forstand end efter lovforslaget.
Endvidere er  

 lokalsamfundets ressourcer medtaget som en mulig ressource, jf.
Folketingets  

 vedtagelse om, at kommunerne skal tilskyndes til at bruge den nære  

 families og lokalsamfundets ressourcer ved foranstaltninger over for truede  

 børn og unge, jf. vedtagelse nr.
V 11, fortryk til Folketingets  

 forhandlinger s. 533 og 541 i indeværende folketingsår.
Til nr. 4 Ændringsforslaget indebærer, at  

 socialministeren ikke bemyndiges til at fastsætte regler, hvorefter  

 personer, der udøver offentlig tjeneste eller hverv, skal underrette  

 kommunen, hvis de under udøvelsen af deres tjeneste eller hverv  

 får kendskab til en gravid kvinde med alvorlige misbrugsproblemer, der  

 giver formodning om, at der er behov for støtte, eller til at  

 fastsætte tilsvarende regler for andre grupper, der under  

 udøvelsen af deres erhverv får kendskab til sådanne  

 forhold.
 Det betyder ikke, at SF ikke synes, at lægen har en  

 central rolle i at holde kontakt til og hjælpe gravide misbrugere.
Men SF tror ikke på tvang i denne sammenhæng.  

 Det gør de personalegrupper (læger og sundhedsplejersker), der  

 skal udføre opgaven, heller ikke.
Derfor kan konsekvensen af at  

 indføre tvang - uanset den gode hensigt - blive, at misbrugerne kommer  

 på endnu større afstand af behandlingssystemet.
Til nr. 5-7 Ændringsforslagene indebærer udvidelser af de  

 i lovforslaget foreslåede tværfaglige gruppers opgaver og  

 arbejdsområde.
Ændringsforslag nr. 5 skal sikre den tidligst mulige  

 indsats, hvilket vil sige allerede fra graviditeten.
Det er ofte muligt  

 allerede før et barns fødsel at forudse vanskeligheder for  

 enten barnet eller dets forældre.
Den tværfaglige gruppe vil med  

 ændringsforslaget få bedre muligheder for at sætte ind  

 på det tidligst mulige tidspunkt med særlig støtte til  

 barn og forældre og forebygge eller løse vanskeligheder for  

 barnet eller den unge.
Gravides og forældres behov for særlig  

 støtte efter dette ændringsforslag relaterer sig til barnets  

 behov, hvorfor det ikke er intentionen, at den tværfaglige gruppe skal  

 hjælpe med behov, som ikke har eller vil få negativ indflydelse  

 på barnet.
Ændringsforslag nr. 6 tilsigter en bredere  

 forebyggende indsats, som også vedrører amtets  

 ressortområde.
Dette kan for eksempel være inddragelse af  

 fødeafdelinger og praktiserende læger.
Inddragelse af disse  

 fagpersoner vil også kunne medvirke til iværksættelse af  

 den tidligst mulige indsats over for truede børn og unge.
Ændringsforslag nr. 7 er en opfølgning  

 på Folketingets vedtagelse om at sikre, at frontpersonalet i arbejdet  

 med risikobørn i højere grad støttes i deres  

 underretningspligt og involveres i sagsforløbet, når dette  

 skønnes hensigtsmæssigt af hensyn til en helhedsorienteret  

 indsats i forhold til de truede børn og unge, jf. vedtagelse nr.
V 11,  

 fortryk til Folketingets forhandlinger s. 533 og 541 i indeværende  

 folketingsår.
Til nr. 8, 13-15, 17, 18, 21, 23-27 og 30 Der er alene tale om konsekvensændringer som  

 følge af ændringsforslag nr. 12.
Til nr. 9 og 11 Ændringsforslagene ændrer lovens bestemmelse  

 om anbringelse uden samtykke, så et barn eller en ung også kan  

 fjernes på grund af langvarig og særlig tilknytning til  

 anbringelsesstedet, hvis dette forhold begrunder, at der er åbenbar  

 risiko for, at barnets eller den unges sundhed eller udvikling lider alvorlig  

 skade. Ændringsforslaget til ny § 42, stk. 1, nr. 5, kan anvendes, hvor  

 et barn eller en ung allerede er anbragt uden for hjemmet med eller uden  

 samtykke.
Det forudsættes, at det bliver præciseret for  

 forældrene, hvordan de kan arbejde for hjemgivelse af deres barn.
Hvis  

 det antages, at hjemgivelse på kort eller langt sigt ikke er  

 realistisk, og det derfor ikke længere giver mening at arbejde for  

 hjemgivelse, kan der i stedet efter omstændighederne være grund  

 til at overveje en indstilling om tvangsadoption ud fra hensynet til barnets  

 bedste.
Til nr. 10 Ændringsforslaget har til hensigt at fastholde de  

 eksisterende bevismæssige krav til anbringelse uden samtykke.
Nogle  

 kommuners forkerte opfattelse af lovens indhold kan ikke begrunde en  

 svækkelse af beviskravene, jf. det menneskeretlige krav om  

 forudsigelighed.
En tydeliggørelse af, at ikke alle foranstaltninger  

 skal være afprøvet, kan ske uden at afsvække beviskravet.  

 Det samme gælder problemerne i sager om massiv omsorgssvigt over for  

 helt små børn.
Kommunernes problemer med tolkning af lovens  

 bestemmelser kan for eksempel løses ved udfærdigelse af  

 administrative forskrifter.
Hertil kommer, at det gældende krav om, at  

 det »må anses for godtgjort«, er i bedre overensstemmelse med kravet om, at der  

 skal være »åbenbar risiko« for alvorlig skade for barnet eller den unge.
Til nr. 12 Med ændringsforslaget udgår den  

 foreslåede § 42 b, hvorefter børn og unge-udvalget i ganske  

 særlige tilfælde kan beslutte, at barnet eller den unge skal  

 være anbragt uden samtykke, hvis barnet eller den unge efter  

 længere tids anbringelse har fået en sådan tilknytning til  

 anbringelsesstedet, at det må antages, at en hjemtagelse kan skade  

 barnets eller den unges sundhed eller udvikling.
 Ændringsforslaget har sin baggrund i, at der i  

 forbindelse med behandlingen af lovforslaget har vist sig en udbredt  

 usikkerhed omkring hensigtsmæssigheden af den foreslåede  

 bestemmelse.
 Hertil kommer, at der også på et juridisk og  

 andet fagligt grundlag er fremført betænkelighed ved og tvivl om  

 konsekvenserne af at indføre en bestemmelse som den foreslåede i  

 forhold til de gældende regler om anbringelse af børn og unge,  

 ligesom der har været sat spørgsmålstegn ved, i hvilket  

 omfang den foreslåede bestemmelse ville være et egnet middel i  

 forhold til de situationer, den sigter på.
 På denne baggrund findes det nødvendigt at  

 lade spørgsmålet om indførelse af sådanne regler  

 bero på en nærmere uddybning og belysning af de indvendinger, der  

 har været fremsat - herunder i forhold til Danmarks internationale  

 forpligtelser - og af eventuelle alternative tilgange til de problemer, som  

 er søgt imødegået med forslaget.
Ændringsforslaget er således ikke et udtryk  

 for, at regeringen ikke tager de problemer, som ligger bag forslaget til § 42  

 b, alvorligt.
Tværtimod anser regeringen disse spørgsmål  

 for så væsentlige og betydningsfulde, at der bør udvises  

 den størst mulige omhu med at sikre, at reglerne lever op til de krav  

 om respekt for almindelige retlige principper, internationale forpligtelser  

 samt forståelse og respekt for de enkelte børn og unge og deres  

 familier, som må stilles på så alvorligt og centralt et  

 område.
 Ændringsforslaget om at lade forslaget til § 42 b  

 udgå samt de deraf følgende konsekvensændringer  

 skønnes at medføre en mindreudgift i forhold til det fremsatte  

 lovforslag på ca. 2,1 mio. kr. årligt fra 2001 og frem.
Til nr. 16 Ændringsforslaget retter sig mod den situation, at  

 et børn og unge-udvalgs afgørelse ikke er i overensstemmelse  

 med en foreløbig afgørelse truffet af chefen for Den Sociale  

 Ankestyrelse.
Med forslaget får Ankestyrelsen mulighed for at  

 følge sagen op samt behandle og afgøre den endeligt.
I  

 sammenhæng hermed sker der en præcisering af beføjelserne  

 for chefen for Den Sociale Ankestyrelse til at træffe en  

 foreløbig afgørelse og pålægge kommunen at  

 gennemføre afgørelsen.
 Ændringsforslaget har baggrund i, at beslutninger  

 om, hvorvidt anbringelsesgrundlaget er opfyldt og konsekvenserne heraf,  

 især hjemgivelse af børn og unge, under visse særlige  

 omstændigheder kan have en meget endelig og uigenkaldelig karakter -  

 herunder i forhold til børn og unge, der udrejser til andre lande.  

 Taget i betragtning, at spørgsmål om anbringelse generelt  

 kræver et særdeles præcist oplysningsgrundlag og meget  

 vanskelige og grundige afvejninger af de mange og forskelligartede forhold,  

 der kendetegner den konkrete sag, anses der at være et behov for at  

 rette en særlig opmærksomhed mod disse sager for at sikre, at der  

 - formentlig i helt enkeltstående tilfælde - ikke sker  

 uoprettelige skadevirkninger heraf.
For så vidt angår beføjelserne for  

 chefen for Den Sociale Ankestyrelse, er der alene tale om en  

 præcisering af de gældende regler, svarende til den hidtidige  

 fortolkning af servicelovens § 45, stk. 5, jf. stk. 1-4. Det foreslås  

 således at præcisere styrelseschefens adgang til at træffe  

 en foreløbig afgørelse.
Styrelseschefens foreløbige  

 afgørelse, der har gyldighed en måned, skal ikke godkendes.
Men  

 styrelseschefen kan dog undtagelsesvis bestemme, at den foreløbige  

 afgørelse skal godkendes af Ankestyrelsen snarest muligt og senest  

 inden 7 dage efter iværksættelsen af afgørelsen, uanset om  

 foranstaltningen er ophørt.
Det præciseres endvidere, at  

 reglerne i serviceloven § 45, stk. 2 og stk. 4, finder tilsvarende  

 anvendelse.
 For så vidt angår Ankestyrelsens mulighed for  

 at følge op på en foreløbig afgørelse  

 foreslås det som noget nyt, at børn og unge-udvalget straks skal  

 orientere Ankestyrelsen, hvis børn og unge-udvalget ikke inden 1  

 måned efter, at styrelseschefen har truffet en foreløbig  

 afgørelse efter § 45, stk. 5, har truffet en afgørelse, der er  

 i fuld overensstemmelse med styrelseschefens foreløbige  

 afgørelse.
 For at undgå, at sådanne afgørelser i  

 børn og unge-udvalget kan få meget alvorlige konsekvenser for  

 kontinuiteten i barnets eller den unges anbringelsesforløb,  

 foreslås det, at børn og unge-udvalgets afgørelse i disse  

 tilfælde ikke får virkning, før styrelseschefen snarest  

 muligt og senest inden 10 dage fra børn og unge-udvalgets  

 afgørelse tager stilling til, om børn og unge-udvalgets  

 afgørelse skal have virkning.
Hvis styrelseschefen finder, at børn og  

 unge-udvalgets afgørelse ikke skal have virkning, skal Ankestyrelsen  

 inden 8 uger fra børn og unge-udvalgets afgørelse træffe  

 afgørelse i sagen efter reglen i § 47, stk. 3. Herved træffer  

 Ankestyrelsen en endelig afgørelse.
Denne afgørelse kan  

 indbringes for landsretten, jf. servicelovens § 124, stk. 1.
 Hvis styrelseschefen ikke finder grundlag for, at sagen  

 behandles efter reglen i § 47, stk. 3, kan børn og unge-udvalgets  

 afgørelse iværksættes umiddelbart herefter.
 Ændringsforslaget om ændret affattelse af  

 servicelovens § 45, stk. 5, og indsættelse af nyt stykke 6  

 skønnes ikke at medføre merudgifter.
Til nr. 19 Ændringsforslaget præciserer, at adgang til  

 boligen skal ske med en retskendelse og dermed med samtykke fra en dommer.  

 Ændringsforslaget understreger det princip, at enhver offentlig  

 myndigheds adgang til privatboligen som udgangspunkt skal være ledsaget  

 af en dommerkendelse.
Til nr. 20 Ændringsforslaget tilsigter at præcisere og  

 udbygge lovens nuværende bestemmelser om, at der forud for anbringelse  

 af barnet eller den unge uden for hjemmet skal udarbejdes en plan, der  

 også omfatter den støtte, der selvstændigt skal  

 iværksættes over for familien under anbringelsen.
Opregningen af  

 tilbud, der kan indgå i planen, er eksempler.
Der kan derfor også  

 gives andre tilbud.
Det har vist sig, at det kun er 38 pct. af  

 forældrene, der modtager støtte under barnets eller den unges  

 anbringelse uden for hjemmet.
Dette skal sammenholdes med, at det kun er ca.  

 3 pct. af sagerne, hvor der ikke er forældreårsager til  

 anbringelsen.
Det anses derfor for hensigtsmæssigt, at der ud over  

 barnets eller den unges plan, jf. § 53, gives forældrene et tilbud om  

 udarbejdelse af en mere dybdegående plan for at fjerne de årsager  

 til anbringelsen, som er begrundet i forhold hos forældrene.
En rettidig hjælp til familien - herunder også  

 forældrene - er afgørende for, om anbringelsen blot bliver  

 symptombehandling eller viser sig at være en formålstjenlig del  

 af en langsigtet og langtidsholdbar løsning.
Hvis der sættes ind  

 med at fjerne årsagerne til anbringelsen, vil mange genanbringelser  

 kunne undgås.
For at fremme sagernes forudsigelighed set fra  

 forældrenes synsvinkel og derved opnå deres samarbejde  

 foreslås det, at planen skal oplyse om særlige betingelser for  

 hjemgivelse, som afhænger af forhold hos forældrene.
Det kan for  

 eksempel være, at forældrene går i misbrugsbehandling.  

 Denne del af den frivillige plan forpligter samtidig kommunen til at  

 hjælpe med udførelse af planen, når forældrene  

 ønsker dette.
Ændringsforslaget følger op på  

 Folketingets beslutning om at sikre en målrettet indsats for  

 forældre til anbragte børn med henblik på løsning  

 af årsagerne til anbringelsen, jf. vedtagelse nr.
V 11, fortryk til  

 Folketingets forhandlinger s. 533 og 541 i indeværende  

 folketingsår.
Til nr. 22 Ændringsforslaget tilsigter at styrke  

 forældrenes stilling og forudsigeligheden i sagerne.  

 Ændringsforslaget skal endvidere fastholde kommunerne på, at der  

 skal arbejdes på (gen)opbyggelse af forælder-barn-forholdet og  

 hjemgivelse.
Hvis det antages, at hjemgivelse på kort eller langt sigt  

 ikke er realistisk, og det derfor ikke længere giver mening at arbejde  

 for hjemgivelse, kan der i stedet efter omstændighederne være  

 grund til at overveje en indstilling om tvangsadoption ud fra hensynet til  

 barnets bedste. Ændringsforslaget har desuden til formål at  

 fastholde kommunerne på, at der også arbejdes for at fjerne  

 årsagerne til anbringelsen, hvilket oftest vil være ensbetydende  

 med en målrettet indsats over for forældrene.
Bestemmelsen er i  

 overensstemmelse med Folketingets vedtagelse om, at der skal sikres en  

 målrettet indsats for forældre til anbragte børn med  

 henblik på løsning af årsagerne til anbringelsen, jf.  

 vedtagelse nr.
V 11, fortryk til Folketingets forhandlinger s. 533 og 541 i  

 indeværende folketingsår.
Til nr. 28 Fastsættelsen af aldersgrænsen ved det fyldte  

 22. år i det lovforslag, der blev fremsat den 30. marts 2000, skete  

 på baggrund af en vurdering af målgruppen for forslaget, de  

 pågældendes behov og eksisterende tilbudsmuligheder, set  

 også i forhold til det økonomiske grundlag for lovforslaget.
 Et eventuelt behov for støtte ud over det fyldte  

 22. år var forudsat at kunne tilgodeses efter servicelovens regler for  

 voksne.
Med ændringen vil der blive mulighed for at give  

 efterværnstilbud i form af en personlig rådgiver, en fast  

 kontaktperson, udslusningsophold eller døgnophold i institution,  

 plejefamilie eller egnet opholdssted, til den unge fylder 23 år.
De  

 samlede tilbud om efterværn vil herefter kunne forløbe i indtil  

 5 år.
Efter de gældende regler kan efterværnstilbud  

 forløbe i indtil 2 år.
 Ændringsforslaget om at hæve  

 aldersgrænsen for efterværn fra det fyldte 22. år til det  

 fyldte 23. år skønnes at medføre en merudgift på  

 6,6 mio. kr. i 2003 og 12,6 mio. kr. i 2004, hvor ændringen har fuld  

 virkning.
 Ændringsforslagets økonomiske konsekvenser  

 skal forhandles med de kommunale parter.
Til nr. 29 Det er hensigten med ændringsforslaget at  

 hjælpe de unge ved, at der i kommunalt regi kan skabes et forum i form  

 af et udrykningskorps eller konfliktløsningsråd med  

 repræsentanter for socialforvaltning, psykologer,  

 indvandrerorganisationer, SSP m.fl.
Rådgivningstilbudet  

 forudsættes at basere sig på den unges ønske herom,  

 hvorfor det forudsættes, at videregivelse af oplysninger mellem de  

 involverede myndigheder og organisationer m.v. vil kunne ske på  

 baggrund af den unges samtykke.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
Bilag Et af udvalgets spørgsmål til socialministeren  

 og dennes svar herpå optrykt på foranledning af Kristeligt  

 Folkepartis medlem af udvalget Spørgsmål 52:
Ministeren bedes oplyse, hvilke ændringer  

 Folketingets vedtagelse (V 11) fra forespørgselsdebatten om socialt  

 truede familier (F 10 i indeværende folketingsår) har ført  

 til i nærværende lovforslag sammenlignet med det udkast til  

 lovforslag, der forelå på tidspunktet for afholdelsen af  

 forespørgslen.
Vedtagelsens ordlyd:
» Svar:
Debatten i Folketinget om forespørgsel nr.
F 10  

 fandt sted den 28. oktober 1999. På daværende tidspunkt var det  

 senest foreliggende udkast til lovforslag det udkast, som blev sendt til  

 høring hos en lang række myndigheder og organisationer den 31.  

 marts 1999.
I relation til de punkter, der indgik i vedtagelsen under  

 debatten af F 10, er den væsentligste ændring i det fremsatte  

 lovforslag sammenlignet med lovudkastet af 31. marts 1999, at det fremsatte  

 lovforslag indeholder en bestemmelse om støttepersoner til  

 forældre, hvis børn anbringes uden for hjemmet.
Den  

 foreslåede § 40 a - lovforslagets § 1, nr. 13 - indgår som et  

 væsentligt led i at sikre en målrettet indsats for forældre  

 til anbragte børn, jf. sidste punkt i folketingsvedtagelsen.
§ 40 a skal i øvrigt ses i sammenhæng med  

 lovforslagets § 1, nr. 10 - forslaget til den ændrede formulering af  

 lovens § 40, stk. 2, nr. 7, - hvorefter der som noget nyt bliver mulighed for  

 at tilbyde en fast kontaktperson til en hel familie.
Dette forslag, som  

 heller ikke var medtaget i lovudkastet af 31. marts 1999, har et  

 væsentligt forebyggende sigte i forhold til indsatsen over for  

 potentielt truede børn og deres forældre.
Som noget nyt i forhold til lovudkastet af 31. marts 1999  

 kan endvidere peges på lovforslagets § 1, nr. 12,  hvorefter kommunerne  

 får mulighed for over for særligt socialt belastede unge at  

 formidle et praktiktilbud hos en arbejdsgiver og i den forbindelse udbetale  

 en godtgørelse til den unge.
Den foreslåede § 40, stk. 2, nr.  

 12, retter sig primært mod unge, der har vanskeligt ved at fastholde  

 tilknytningen til uddannelsessystemet eller at opnå eller fastholde en  

 tilknytning til arbejdsmarkedet ved egen hjælp.
Særligt i forhold til den forebyggende indsats over  

 for unge, der har begået voldskriminalitet eller anden form for  

 alvorlig kriminalitet, kan nævnes lovforslagets § 1, nr. 27 -  

 vedrørende forslaget til § 58 a.
Denne bestemmelse, som forpligter  

 kommunerne til at udarbejde en plan for en indsats, der kan modvirke  

 yderligere kriminalitet og yde den nødvendige støtte til den  

 unge, var ikke indeholdt i lovudkastet af 31. marts 1999.
 Herudover indeholder det fremsatte lovforslag en  

 række forslag, som ikke er nye sammenlignet med lovudkastet af 31.  

 marts 1999, men som ikke desto mindre er meget relevante i relation til de  

 temaer, der indgik i vedtagelsen under Folketingets drøftelse af F  

 10.
Ønsket om en styrkelse af den forebyggende indsats,  

 jf. første punkt i folketingsvedtagelsen, afspejles bl.a. i  

 lovforslagets § 1, nr. 3 - forslaget til § 33 a  om tværkommunal  

 underretningspligt § 1, nr. 5 - forslaget til § 33, stk. 3, om  

 underretningspligt over for gravide misbrugere § 1, nr. 6 - forslaget til § 37 a om tværfaglige  

 grupper § 1, nr. 27 - forslaget til § 58 b om udarbejdelse af  

 kvalitetsstandarder for indholdet og udførelsen af indsatsen over for  

 børn og familier med særlige behov for støtte.
Intentionen om, at kommunerne i højere grad skal  

 bruge den nære families og lokalsamfundets ressourcer ved  

 foranstaltninger over for børn og unge, falder helt i tråd med  

 lovforslagets § 1, nr. 1 - forslaget til ændringen af lovens § 32, stk.  

 2, 1. pkt.
Med den ændrede formulering tydeliggøres, at  

 kommunerne ikke kun skal søge at udnytte ressourcerne hos personer i  

 hjemmet, men også overveje, om der er andre nære  

 pårørende og nærtstående personer i øvrigt,  

 som vil kunne bidrage til løsning af problemerne.
 Det skal i øvrigt bemærkes, at nogle af de  

 punkter, som Folketinget vedtog i forbindelse med drøftelsen af F 10,  

 ikke indgår direkte i det aktuelle lovforslag, idet temaerne  

 indgår i andre sammenhænge.
Med hensyn til spørgsmålet om i højere  

 grad at støtte frontpersonalet i deres underretningspligt og involvere  

 dem i sagsforløbet, når det skønnes  

 hensigtsmæssigt, vil dette være et oplagt emne for kommunerne at  

 tage op i forbindelse med udarbejdelse af kvalitetsstandarder for arbejdet  

 med børn og familier med særlige behov.
Herudover kan det  

 oplyses, at Socialministeriets, Undervisningsministeriets og  

 Sundhedsministeriets fælles vejledning om hjælp til børn  

 og unge gennem dialog og samarbejde med forældrene (dialogvejledningen)  

 er under revision, og spørgsmålet om frontpersonalets  

 underretningspligt og videre involvering i sagsforløbet vil  

 indgå heri.
For så vidt angår spørgsmålet om  

 opkvalificering af anbringelsessteder og behandlingssteder kan det oplyses,  

 at der er nedsat et udvalg om anbringelsessteder for børn og unge for  

 at få mere viden om styrker og svagheder ved de forskellige  

 anbringelsesformer og om effekten af arbejdet.
Udvalget vil om kort tid  

 fremlægge forslag med henblik på styrkelse af  

 kvalitetsudviklingen og videreudvikling af metoder og praksis på  

 området.
Endelig kan det oplyses, at Socialministeriet er ved at  

 undersøge mulighederne for at forbedre forholdene for børn og  

 unge med forældre i fængsel.
I overvejelserne indgår  

 mulighederne for at styrke telefonrådgivninger, udarbejdelse af  

 informationsmateriale og oprustning af socialforvaltninger, således at  

 forvaltningerne er opmærksomme på de særlige problemer for  

 børn af forældre, der kommer i fængsel, og at der skabes  

 bedre muligheder for kontakt mellem barn og indsat.
