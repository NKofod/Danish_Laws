Ifølge § 19 i lov 68 15.3.1967 om statsautoriserede revisorer kan  

 revisornævnet som led i en diciplinær forfølgning frakende en  

 statsautoriseret revisor beskikkelsen, hvis han har gjort sig skyldig i grov  

 eller oftere gentagen forsømmelse i udøvelsen af sin virksomhed.
En  

 tilsvarende regel gælder for registrerede revisorer efter § 11 i lov 220  

 27.5.1970 om registrerede revisorer.
Ved siden af disse regler gælder  

 imidlertid straffelovens § 79, hvorefter dom for strafbart forhold kan  

 medføre frakendelse, såfremt forholdet begrunder en nærliggende fare for  

 misbrug af stillingen.
Af hensyn til en ensartet administration skal jeg indskærpe, jfr.
RAC 212  

 14.11.1951 at enhver sag mod en statsautoriseret eller registreret revisor,  

 hvor der opstår spørgsmål om frakendelse, forelægges for mig inden afgørelsen  

 af tiltalespørgsmålet.
 Per Lindegaard.
