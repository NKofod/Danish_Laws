Sambeskatning  spørgsmål om udeholdelse  

 af ultimativt moderselskab selvangivelsesfristen for et spaltet selskab  

  ophør af koncernforbindelse opgørelse af delårsindkomst og  

 udarbejdelse af perioderegnskaber Skatterådet blev  

 anmodet om at besvare følgende spørgsmål:
Det var oplyst,  

 at A var ejet af tre personlige aktionærer.
A ejede 100 pct. af såvel  

 kapitalen  

 som stemmerettighederne i B, mens B ejede 100 pct. af såvel kapitalen som  

 stemmerettighederne i C.
Den 14. juni  

 2005 var der gennemført en skattefri aktieombytning, således at et nyt  

 ultimativt moderselskab, M, erhvervede 100 pct. af såvel kapitalen som  

 stemmerettighederne i A.
Den 9. september 2005 blev en skattefri spaltning af  

 M  

 vedtaget.
Spaltningen skulle have selskabsretlig virkning pr. 1. juli 2005.
 Skatterådet  

 besvarede spørgsmål 1 med et nej blandt andet med følgende begrundelse:
"Skatterådet  

 bemærker indledningsvis, at der i nærværende sag efter det oplyste er tale om  

 en national sambeskatning.
National sambeskatning kræver ikke tilladelse,  

 idet  

 national sambeskatning er obligatorisk.
På samme vis kræver det heller ikke  

 tilladelse, at holde et selskab ude af sambeskatningen, der efter  

 bestemmelserne  

 i SEL §  

 31 C  

 enten kan eller  

 skal holdes ude af sambeskatning.
Vurderingen af, hvorvidt betingelserne for  

 national sambeskatning er opfyldt, samt hvorvidt betingelserne for at holde  

 et  

 selskab ude af sambeskatningen er opfyldt, er dog undergivet told- og  

 skatteforvaltningens  

 prøvelse.
...I nærværende  

 sag er der som nævnt efter det oplyste tale om en national sambeskatning.
SEL  

 §  

 31 regulerer hvilket selskab, der skal eller kan være administrationsselskab,  

 og SEL § 31 indeholder ikke mulighed for dispensation herfra.
 Det fremgår  

 således af SEL § 31, stk. 4, 1. pkt., at i en national sambeskatning udpeges  

 det øverste moderselskab, der deltager i sambeskatningen, som  

 administrationsselskab i sambeskatningen.
A er det øverste  

 moderselskab i sambeskatningen indtil gennemførelsen af aktieombytningen den  

 14. juni 2005. Herefter er det erhvervende selskab i aktieombytningen, M, det  

 øverste moderselskab i sambeskatningen.
Først ved spaltningen vedtaget den 9.  

 september 2005 med virkning pr. 1. juli 2005 ophører M med at være det  

 øverste  

 moderselskab.
 Angivelsen i SEL  

 § 31, stk. 4, af, at det er det øverste moderselskab, der deltager i  

 sambeskatning,  

 som skal udpeges som administrationsselskab, indebærer, at det øverste  

 moderselskab, in casu M, skal udpeges som administrationsselskab, medmindre M  

 ikke deltager i sambeskatningen.
Den nationale  

 sambeskatning er obligatorisk for de selskaber mv., der er opregnet i SEL §  

 31,  

 stk. 1, og da M er et anpartsselskab og derfor omfattet af SEL § 1, stk. 1,  

 nr.  

 1, jf.
SEL § 31, stk. 1, skal M deltage i den obligatoriske nationale  

 sambeskatning og dermed udpeges som administrationsselskab i sambeskatningen,  

 medmindre M kan holdes ude af sambeskatningen efter de særlige bestemmelser i  

 SEL §  

 31 C.
 Efter SEL §  

 31 C, stk. 6,  

  

 kan  

  

 et selskab holdes ude af  

 sambeskatningen i følgende tilfælde:
M er ejet af tre  

 personlige aktionærer.
Dette medfører, at M ikke blot er det øverste  

 moderselskab  

 i koncernen, men også det ultimative moderselskab, jf.
SEL § 31, stk. 1, 4.  

 pkt.,  

 idet M er moderselskab uden at være datterselskab, jf.
SEL §  

 31 C.
 Da  

 bestemmelserne i SEL § 31, stk. 6, om, hvilke selskaber der kan holdes ude af  

 sambeskatningen, alle vedrører datterselskaber, og da baggrunden for at  

 selskaberne kan holdes ude specifikt vedrører datterselskaber, er der i SEL §  

 31 C, stk. 6, ikke hjemmel til, at det ultimative  

 moderselskab kan holdes ude af sambeskatningen.
 Efter SEL §  

 31 C, stk. 6, nr. 3, 2. pkt., og stk. 8,  

  

 skal  

  

 et  

 selskab holdes ude af sambeskatningen i følgende tilfælde:
Der foreligger  

 ikke oplysninger om, at M skulle være omfattet af én af ovenstående  

 bestemmelser, idet det i anmodningen er anført, at M ønskes holdt ude af  

 sambeskatningen af administrative årsager.
Da bestemmelserne i SEL §  

 31 C, stk. 6, nr. 3, 2. pkt., og stk. 8, om, hvilke  

 selskaber der skal holdes ude af sambeskatningen, således efter det oplyste  

 ikke finder anvendelse på M, er der i SEL §  

 31 C  

 ikke hjemmel til at holde det pågældende selskab ude  

 af sambeskatningen.
Da M således er  

 omfattet af SEL § 1, stk. 1, nr. 1, jf.
SEL § 31, stk. 1, og da selskabet på  

 baggrund  

 af de foreliggende oplysninger ikke er omfattet af en af bestemmelserne i SEL  

 §  

 31 C, hvorefter et  

 selskab kan eller skal holdes ude af sambeskatningen, skal M deltage i den  

 obligatoriske nationale sambeskatning.
Dette medfører tillige, at M skal  

 udpeges som administrationsselskab, jf.
SEL § 31, stk. 4.
 Der er hverken i  

 SEL § 31 eller SEL §  

 31 C  

 mulighed for at  

 dispensere fra bestemmelserne i SEL § 31 og SEL §  

 31 C.
Det kunne dog  

 eventuelt overvejes, hvorvidt der i SEL § 31 er taget højde for den  

 pågældende  

 situation, hvor en koncern i løbet af indkomståret får et nyt øverste  

 moderselskab.  

 Dette er imidlertid tilfældet, idet det af SEL § 31, stk. 4, 3. pkt.,  

 fremgår,  

 at såfremt et andet selskab bliver øverste moderselskab, skal der udpeges et  

 nyt administrationsselskab, hvilket i nærværende sag betyder det nye øverste  

 moderselskab, jf.
SEL § 31, stk. 4, 1. pkt., og dermed M.
Det kunne  

 eventuelt videre overvejes, hvorvidt bemyndigelsesbestemmelsen til  

 Skatterådet  

 i SEL § 31 B, stk. 1, indeholder mulighed for dispensation i det foreliggende  

 tilfælde.
Bestemmelsen i SEL § 31 B, stk. 1, indeholder imidlertid ikke  

 hjemmel  

 til at dispensere fra situationer, der er direkte reguleret i SEL §§ 31,  

 31 A  

 og  

 31 C.
På denne  

 baggrund finder Skatterådet, at spørgsmål 1 skal besvares med et nej, da der  

 ikke hjemmel til at meddele tilladelse/dispensation til, at A kan forblive  

 administrationsselskab i sambeskatningen for hele indkomståret 2005." Skatterådet  

 besvarede ligeledes spørgsmål 2 med et nej blandt andet med følgende  

 begrundelse:
 "Skatterådet  

 skal i det hele henvise til begrundelsen for besvarelsen af spørgsmål 1 og  

 blot  

 tilføje følgende:
 Som anført under  

 spørgsmål 1, er der i nærværende sag efter det oplyste tale om en national  

 sambeskatning.  

 SEL § 31 og SEL §  

 31 C  

 regulerer  

 hvilke selskaber, der skal indgå i sambeskatningen, og hvilke selskaber, der  

 skal eller kan holdes ude af sambeskatningen, og hverken SEL § 31 eller SEL §  

 31 C  

 indeholder mulighed for dispensation herfra.
Som anført under  

 spørgsmål 1, er M omfattet af SEL § 1, stk. 1, nr. 1, jf.
SEL § 31, stk. 1,  

 og  

 da selskabet på baggrund af de foreliggende oplysninger ikke er omfattet af  

 en  

 af bestemmelserne i SEL §  

 31 C, hvorefter et  

 selskab kan eller skal holdes ude af sambeskatningen, skal M deltage i den  

 obligatoriske nationale sambeskatning, hvorfor selskabet ikke kan holdes ude  

 af  

 sambeskatningen af administrative årsager.
Det kunne  

 eventuelt i lighed med besvarelsen af spørgsmål 1 overvejes, hvorvidt  

 bemyndigelsesbestemmelsen til Skatterådet i SEL § 31 B, stk. 1, indeholder  

 mulighed for dispensation i det foreliggende tilfælde.
Bestemmelsen i SEL §  

 31  

 B, stk. 1, indeholder imidlertid ikke hjemmel til at dispensere fra  

 situationer, der er direkte reguleret i SEL §§ 31,  

 31 A  

 og  

 31 C.
På denne  

 baggrund finder Skatterådet, at spørgsmål 2 skal besvares med et nej, da der  

 ikke hjemmel til at meddele tilladelse/dispensation til, at M kan holdes ude  

 af  

 sambeskatningen af administrative årsager." Spørgsmål 3 blev  

 ligeledes besvaret med et nej blandt andet med følgende begrundelse:
 "Selvangivelsesfristen  

 for juridiske personer, herunder et anpartsselskab, er reguleret i SKL § 4,  

 stk. 2, hvorefter et selskab som udgangspunkt skal selvangive senest 6  

 måneder  

 efter indkomstårets udløb.
I tilknytning  

 til ovenstående fremgår det af SEL § 5, stk. 3, jf. stk. 1, at når et selskab  

 opløses, skal ledelsen inden 1 måned efter opløsningen indsende en anmeldelse  

 til told- og skatteforvaltningen med opgørelse af indkomsten for det  

 afsluttende indkomstår, dvs. en afsluttende ansættelse.
Videre fremgår det af  

 SEL § 5, stk. 3, 3. og 4. pkt., at udløber fristen for anmeldelse inden  

 udløbet  

 af fristen for selvangivelsen for det nærmest forudgående indkomstår, jf.
SKL  

 §  

 4, stk. 2, afkortes den sidstnævnte frist til udløbet af fristen for  

 anmeldelsen.
Told- og skatteforvaltningen kan efter anmodning give udsættelse  

 med fristen for anmeldelse, hvis særlige forhold taler herfor.
 Det følger  

 således af ovenstående bestemmelser, at et selskab, der opløses eksempelvis  

 ved  

 spaltning, skal indgive anmeldelse om ophøret samt selvangivelse for den  

 afsluttende periode senest 1 måned efter opløsningen, hvilket i tilfælde af  

 spaltning vil sige vedtagelsen af spaltningen, medmindre told- og  

 skatteforvaltningen har givet udsættelse med fristen for anmeldelse.
Ud fra de  

 foreliggende oplysninger foreligger der ikke en sådan udsættelse.
Det  

 bemærkes  

 i tilknytning hertil, at anmodning om udsættelse af fristen for anmeldelse  

 efter SEL § 5, stk. 3, i lighed med en anmodning om henstand med indgivelsen  

 af  

 selvangivelsen, skal indgives inden udløbet af den frist, der ønskes udsat.
 Spørgsmålet er herefter  

 om FUSL § 7, medfører en ændring heraf, idet det bemærkes, at FUSL § 8 alene  

 vedrører successionen aktiver og passiver, der er en følge af en skattefri  

 spaltning, og dermed ikke berører selvangivelsesfristen mv.
FUSL § 7  

 vedrører efter sit indhold alene fusion, men ifølge FUSL § 15b, stk. 2,  

 finder  

 FUSL § 7, stk. 1, tilsvarende anvendelse ved spaltning af et her i landet  

 hjemmehørende selskab, hvis selskabet ophører ved spaltningen.
FUSL § 7, stk.  

 2, finder imidlertid ikke tilsvarende anvendelse ved spaltning af et her i  

 landet hjemmehørende selskab.
FUSL § 7, stk.  

 1, omhandler opgørelsen af den skattepligtige indkomst i det indskydende  

 selskab i perioden indtil fusionsdatoen.
FUSL § 7, stk. 1, ændrer imidlertid  

 ikke på selvangivelsesfristen.
 Det må derfor  

 konstateres, at der ikke i bestemmelserne vedrørende selvangivelsesfristen er  

 holdepunkter for at antage, at selvangivelsesfristen for M skulle følge  

 selvangivelsesfristen for de modtagende selskaber.
 Det kunne dog  

 overvejes, om sambeskatningsreglerne og dermed den omstændighed, at M indgår  

 som administrationsselskab i sambeskatningen, medfører en ændring af  

 selvangivelsesfristen.
Det tidligere  

 sambeskatningscirkulæres, TSS-cirkulære 2004-42, vilkår 2.11. indeholdt en  

 bestemmelse om, at hvis et sambeskattet datterselskab blev likvideret skulle  

 der ikke foretages en afsluttende ansættelse i datterselskabet.
Vilkåret  

 kunne  

 i det omfang en fusion havde de samme karakteristika som en likvidation  

 anvendes analogt i fusionssituationen, jf. hertil  


  

 SKM2004.34.LR  


  

  og  


  

 SKM2005.311.LR  


.  

 Bestemmelsen medførte endvidere, at der først skulle indgives selvangivelse  

 for  

 det likviderede datterselskab i forbindelse med indgivelsen af selvangivelsen  

 for de øvrige sambeskattede selskaber.
Vilkåret er  

 imidlertid ophævet ved lov nr. 426 af 6. juni 2005, ved hvilken lov blandt  

 andet sambeskatnings- og genbeskatningsreglerne blev ændret væsentligt.
Der  

 er  

 ikke i de nye sambeskatningsregler sket en videreførelse af den del af vilkår  

 2.11., hvorefter et datterselskab, der bliver likvideret, ikke skal indgive  

 afsluttende ansættelse.
Uanset at der i  

 de nye sambeskatningsregler var sket en videreførelse af den nævnte del af  

 vilkår 2.11., ville bestemmelsen ikke have fundet anvendelse i nærværende  

 situation.
Vilkår 2.11. omhandlede således en eventuel likvidation mv. af et  

 sambeskattet datterselskab men fandt ikke anvendelse i en situation, hvor det  

 ultimative moderselskab blev spaltet.
 Det må således  

 konstateres, at der heller ikke i sambeskatningsreglerne er hjemmel til at  

 antage, at der ikke skal foretages en afsluttende ansættelse af det  

 ultimative  

 moderselskab, og dermed at selvangivelsesfristen for M skulle følge de  

 modtagende selskaber i spaltningen.
 Det bemærkes i  

 tilknytning hertil, at Skatterådet ikke i medfør af SEL § 31 B, stk. 1, har  

 hjemmel til at dispensere fra ovenstående eller fastsætte retningslinier, der  

 strider mod loven.
Det kunne  

 eventuelt overvejes, hvorvidt Skatteministerens svar på en henvendelse fra  

 FSR's Skatteudvalg, jf.
Folketingets Skatteudvalgs dokumenter vedrørende  

 almindelig del, bilag 74, ændrer herpå.
På side 1 i bilaget kommenteres  

 blandt  

 andet samspillet mellem sambeskatningsreglerne og reglerne for afsluttende  

 ansættelse.
Af kommentaren fremgår, at det er Skatteministeriets opfattelse,  

 at  

 der heller ikke efter de nye sambeskatningsregler skal foretages en  

 afsluttende  

 ansættelse, hvis et datterselskab likvideres, og at sambeskatningen  

 fortsætter  

 til datterselskabets ophør.
I nærværende sag  

 er der imidlertid tale om en spaltning af det ultimative moderselskab og  

 altså  

 ikke et datterselskab, ligesom det tidligere vilkår 2.11., uanset at dette  

 var  

 blevet videreført, ikke havde fundet anvendelse på en spaltning af det  

 ultimative moderselskab.
Efter Skatterådets opfattelse ændrer  

 Skatteministerens  

 svar på henvendelsen fra FSR's Skatteudvalg således ikke på vurderingen af  

 spørgsmålet.
På denne baggrund  

 finder Skatterådet, at spørgsmål 3 skal besvares med et nej, da der ikke er  

 hjemmel til at antage, at selvangivelsesfristen for M følger  

 selvangivelsesfristen for de modtagende selskaber i spaltningen." Endelig  

 anmodedes der i spørgsmål 4 om en tilkendegivelse af, i hvilken af to mulige  

 perioder M skulle være administrationsselskab samt hvilke perioderegnskaber,  

 der skulle udarbejdes.
Skatterådet besvarede spørgsmålet blandt andet med  

 følgende:
"Det  

 afgørende for vurderingen af på hvilket tidspunkt M indtræder henholdsvis  

 udtræder som det øverste selskab i sambeskatningen og dermed i hvilken  

 periode  

 M skal udpeges som administrationsselskab i sambeskatningen, er på hvilket  

 tidspunkt koncernforbindelsen skal anses for etableret henholdsvis ophørt,  

 jf.  

 SEL § 31, stk. 1, jf.
SEL §  

 31 C.
Koncerndefinitionen  

 i SEL §  

 31 C  

 forudsætter, at  

 der er etableret bestemmende indflydelse via de i SEL §  

 31 C  

 angivne koncernindikationer.
Det er således  

 etableringen af bestemmende indflydelse, der er afgørende for at  

 koncernforbindelsen  

 er etableret, hvilket medfører, at det i relation til SEL §  

 31 C  

 ikke nødvendigvis er retserhvervelsestidspunktet, der  

 er afgørende.
M besidder efter  

 det oplyste såvel 100 pct. af anparterne som stemmerettighederne i A pr. 14.  

 juni 2005, dvs. på tidspunktet for den skattefri aktieombytning.  

 Koncernforbindelsen, jf.
SEL §  

 31 C, stk. 1, nr. 1,  

 er således etableret pr. 14. juni 2005.
Spørgsmålet er  

 herefter, på hvilket tidspunkt koncernforbindelsen skal anses for ophørt.
Der  

 er i denne forbindelse to tidspunkter, der er relevante, nemlig 1. juli 2005,  

 som er virkningstidspunktet for spaltningen af M, og 9. september 2005, som  

 er  

 vedtagelsestidspunktet for spaltningen af M.
I denne forbindelse bemærkes, at  

 i  

 det omfang koncernforbindelsen skal anses for ophørt på tidspunktet for  

 spaltningens vedtagelse, da skal M alene være udpeget som  

 administrationsselskab  

 i sambeskatningen til og med dagen før dagen for vedtagelsen af spaltningen,  

 dvs. den 8. september 2005.
Det må  

 konstateres, at bestemmende indflydelse som udgangspunkt ikke kan afgives med  

 tilbagevirkende kraft.
I perioden mellem spaltningens virkningstidspunkt og  

 vedtagelsestidspunkt, vil M således de facto have udøvet bestemmende  

 indflydelse på A, uanset at der på et senere tidspunkt vedtages en spaltning  

 med tilbagevirkende kraft.
Skatteministeriet  

 har i besvarelsen af en henvendelse fra FSR's Skatteudvalg, side 5ff,  

 kommenteret netop den i nærværende sag foreliggende situation.
Det følger af  

 Skatteministeriets kommentar, se hertil særligt side  

 11f  

 og  

 13f, at  

 koncernforbindelsen, jf.
SEL §  

 31 C, jf.
SEL § 31,  

 stk. 3, efter Skatteministeriets opfattelse først skal anses for ophørt ved  

 vedtagelsen af spaltningen.
 På baggrund af  

 Skatteministeriet svar på henvendelsen fra FSR's Skatteudvalg finder  

 Skatterådet,  

 at spørgsmålet skal besvares med følgende: Nej, M skal ikke være  

 administrationsselskab i perioden 14. juni 2005 - 1. juli 2005, og ja, M skal  

 være administrationsselskab i perioden fra etableringen, dvs. den 14. juni  

 2005, og indtil vedtagelsen af spaltningen, dvs. den 8. juni 2005.
Det følger af  

 svarene på de forudgående spørgsmål, at M skal anses for  

 administrationsselskab  

 i perioden 14. juni 2005 - 8. september 2005. På baggrund af de foreliggende  

 oplysninger skal A anses for administrationsselskab i perioden 1. januar 2005  

 -  

 13. juni 2005 og 9. september 2005 - 31. december 2005. Der skal følgelig  

 udarbejdes perioderegnskaber for disse tre perioder, jf.
SEL § 31, stk.  

 3." Endelig  

 besvaredes spørgsmål 5 med et nej blandt andet med følgende begrundelse:
"Det  

 fremgår af Skatteministeriets svar på henvendelsen fra FSR's Skatteudvalg, og  

 det under spørgsmål 4 anførte, at koncernforbindelsen, jf.
SEL §  

 31 C, jf.
SEL § 31, stk. 3, efter Skatteministeriets  

 opfattelse først skal anses for ophørt ved vedtagelsen af spaltningen, og at  

 M  

 skal anses for administrationsselskab i perioden 14. juni 2005 - 8. september  

 2005, mens A på baggrund af de foreliggende oplysninger skal anses for  

 administrationsselskab i perioden 1. januar 2005 - 13. juni 2005 og 9.  

 september 2005 - 31. december 2005. Der skal følgelig udarbejdes  

 perioderegnskaber for disse tre perioder, jf.
SEL § 31, stk. 3.
 Som tidligere  

 anført er der i nærværende sag efter det oplyste tale om en national  

 sambeskatning.  

 Skatterådet bemærker i tilknytning hertil, at SEL § 31 udtømmende regulerer,  

 hvorledes indkomsten for de sambeskattede selskaber skal opgøres, samt at SEL  

 §  

 31 ikke indeholder mulighed for dispensation herfra.
 Af SEL § 31,  

 stk. 2, fremgår det således, hvorledes sambeskatningsindkomsten skal opgøres,  

 samt hvorledes underskuddene skal fordeles og fremføres, mens det af SEL §  

 31,  

 stk. 3, fremgår, at:
"Hvis der  

 ikke har været koncernforbindelse med et selskab hele året, medregnes  

 indkomsten i den del af indkomståret, hvor der har været koncernforbindelse,  

 jf. §  

 31 C, ved opgørelsen  

 af sambeskatningsindkomsten.
Skattemæssige afskrivninger kan maksimalt  

 foretages i forhold til, hvor stor en del indkomstperioden udgør af et  

 kalenderår.
På det tidspunkt, hvor koncernforbindelse etableres eller  

 ophører,  

 jf. §  

 31 C, foretages en  

 indkomstopgørelse efter skattelovgivningens almindelige regler for den  

 periode  

 af det pågældende selskabs indkomstår, der er forløbet, som om perioden udgør  

 et helt indkomstår.
De skattemæssige værdier og valg af  

 periodiseringsprincipper  

 m.v., der er lagt til grund ved indkomstopgørelsen på dette tidspunkt,  

 anvendes  

 ved indkomstopgørelsen for den resterende del af indkomståret. 1.-4. pkt.  

 gælder, uanset om det pågældende selskab i forbindelse med eller efter  

 koncernforbindelsens ophør eller etablering deltager i en omstrukturering,  

 der  

 gennemføres med skattemæssig virkning tilbage til et tidspunkt før  

 koncernforbindelsens ophør henholdsvis etablering." Som tidligere  

 anført skal selskaberne sambeskattes under A frem til aktieombytningen, der  

 er  

 gennemført den 14. juni 2005. Herefter skal selskaberne sambeskattes under M,  

 der ophører ved en spaltning vedtaget den 9. september 2005. Efter  

 spaltningen  

 af M er A på ny det øverste og efter det oplyste tillige det ultimative  

 moderselskab  

 i sambeskatningen.
Selskaberne skal derfor frem til den 31. december 2005 på  

 ny  

 sambeskattes under A.
Dette medfører,  

 at der ifølge SEL § 31, stk. 3, skal udarbejdes perioderegnskaber for de tre  

 perioder, da der ikke er koncernforbindelse mellem det ene af de to  

 ultimative  

 moderselskaber og de øvrige selskaber i hele året.
Der er således ikke i SEL  

 §  

 31 hjemmel til, at de øvrige selskaber i sambeskatningen kan opgøre en  

 forholdsmæssig skattepligtig indkomst som 16/360 dele eller 87/360 dele af  

 årets  

 samlede skattepligtige indkomst i sambeskatningen for perioden, hvor M er  

 administrationsselskab.
 Det bemærkes i  

 tilknytning hertil, at Skatterådet ikke i medfør af SEL § 31 B, stk. 1, har  

 hjemmel til at dispensere fra ovenstående eller fastsætte retningslinier, der  

 strider mod loven.
