 I henhold til § 2, stk. 3, § 14 og § 19, stk. 2, i lov nr. 250 af 8. juni  

 1978 om gasinstallationer og installationer i forbindelse med vand- og  

 afløbsledninger, herefter betegnet som »loven«, fastsættes  

 følgende:
Afgrænsning § 1.  Denne bekendtgørelse omfatter gasfyrede  

 varmeanlæg og procesanlæg, der er opbygget af apparater hver med en maksimal  

 indfyret effekt over 120 kw, udregnet efter nedre brændværdi (135 kw efter  

 øvre). Bekendtgørelsen omfatter endvidere tilsvarende modulopbyggede anlæg,  

 hvis total indfyrede effekt er større end 270 kw, udregnet efter nedre  

 brændværdi (300 kw efter øvre), uanset om det enkelte moduls maksimalt  

 indfyrede effekt er mindre end eller lig 120 kw.
Autorisation § 2.  Indregulering af de i § 1 nævnte anlæg er  

 undtaget fra det i lovens § 2, stk. 1, nr. 1, fastsatte krav om autorisation  

 som gas-, vand- og sanitetsmester (VVS-installatør).
Stk. 2.  De i stk. 1 nævnte arbejder må kun udføres af  

 personer, der efter beståelse af en særlig prøve, jfr. §§ 3-7 har opnået en  

 særlig autorisation til at udføre de pågældende indreguleringsarbejder.
Den  

 nærmere afgrænsning af de arbejdsoperationer, der kan udføres af henholdsvis  

 den autoriserede person og driftspersonalet i den virksomhed, hvor anlægget  

 er opstillet, fastlægges i en drifts- og vedligeholdelsesplan, som godkendes  

 af vedkommende gasleverandør efter retningslinier, som fastsættes i  

 Gasreglementets afsnit B-4. I disse retningslinier kan der fastsættes  

 bestemmelser om en særlig uddannelse som betingelse for udførelse af  

 driftspersonalets arbejdsoperationer.
I Gasreglementets afsnit B-4 kan der  

 endvidere fastsættes særlige bestemmelser for specielle anlæg.
 Stk. 3.  Den i stk. 2 nævnte autorisation udstedes af  

 Danmarks Gasmateriel Prøvning efter indsendelse af dokumentaton for bestået  

 prøve.
 Stk. 4.  For de i stk. 2 nævnte særlige autorisationer  

 gælder i øvrigt bestemmelserne i lovens § 4, stk. 1, nr. 5, samt §§ 5, 9, 10,  

 11 og 12.
Prøve § 3.  For at opnå autorisation til indregulering af de  

 i § 1 nævnte anlæg skal ansøgeren have bestået en særlig prøve.
Stk. 2.  Prøven afholdes på de skoler eller  

 institutioner, som ministeriet for offentlige arbejder har givet tilladelse  

 dertil.
Ansøgning om tilladelse til prøvens afholdelse indsendes til  

 ministeriet.
Tilladelsen gives indtil videre og kan tilbagekaldes.
 § 4.  Prøven består af en skriftlig prøve samt en  

 fejlfindings- og indreguleringsprøve.
 Stk. 2.  Den skriftlige del af prøven består af en række  

 spørgsmål med særligt sigte på forståelsen af det teoretiske grundlag for det  

 pågældende område, herunder gældende bestemmelser, forbrændingstekniske  

 forhold, opbygning og funktion af brændere, armaturer og aftræks- og  

 ventilationssystemer, indregulering og prøvning af anlæggene samt  

 ibrugtagning og brugervejledning.
Stk. 3.  Fejlfindings- og indreguleringsprøven omfatter  

 indregulering af forskellige typer af store gasfyrede anlæg samt påvisning og  

 afhjælpning af fejl, der er påført anlægget, således at installationen ved  

 opgavens aflevering er udført korrekt, og at den funktionsmæssigt,  

 sikkerhedsmæssigt og energiøkonomisk er i overensstemmelse med  

 Gasreglementets bestemmelser.
Eksaminanden skal endvidere være istand til at  

 give fornøden brugervejledning vedrørende installationer.
Stk. 4.  Prøven afholdes i øvrigt i overensstemmelse med  

 de retningslinier, som ministeriet for offentlige arbejder fastsætter og  

 meddeler de godkendte skoler.
I disse retningslinier fastsættes prøvens  

 nærmere indhold samt bestemmelser om vurdering af eksaminandernes udførelse  

 af prøven.
 Stk. 5.  De enkelte prøver afholdes under kontrol af den  

 af ministeriet for offentlige arbejder i henhold til lovens § 14 nedsatte  

 eksamenskommission for gas-, vand- og sanitetsmesterprøven.  

 Eksamenskommissionen udarbejder spørgsmål og opgaver og udpeger censorer til  

 prøverne.
 Censorerne kan udpeges blandt de personer, som ministeriet for offentlige  

 arbejder har beskikket dertil.
 § 5.  Adgang til prøven skal af de godkendte skoler og  

 institutioner gives til:
1. Personer der med tilfredsstillende resultat har  

 gennemført og derefter inden for det sidste år før prøven med tilfredsstillende  

 resultat har gennemført et af ministeriet for offentlige arbejder godkendt  

 kursus i indregulering og funktionsprøvning af større gasfyrede anlæg.  

 Kursusbevis for dette kursus kan af ministeriet for offentlige arbejder  

 godkendes som grundlag for udstedelse af autorisation.
 2. Personer, som godtgør, at de inden for det sidste  

 år før prøven har gennemgået den af undervisningsministeriet godkendte  

 overbygningsuddannelse i gasteknik til VVS-teknikeruddannelsen.
 3. Personer, som over for Danmarks Gasmateriel  

 Prøvning godtgør, at de er i besiddelse af kvalifikationer, der kan  

 sidestilles med de foran omtalte, og som derefter har opnået Danmarks  

 Gasmateriel Prøvnings tilladelse til at indstille sig til prøven.
 Stk. 2.  Ingen kan uden ministeriet for offentlige  

 arbejders tilladelse få adgang til at indstille sig mere end 3 gange til  

 prøven.
§ 6.  De i medfør af § 3, stk. 2, godkendte skoler og  

 institutioner fører protokoller over de afholdte prøver.
Protokollerne  

 autoriseres af eksamenskommissionen.
Stk. 2.  I protokollerne indføres samtlige eksaminander  

 med oplysning om, hvorvidt en prøve er bestået eller ej.
Protokollen  

 underskrives af en censor.
Stk. 3.  Når en eksaminand har bestået prøven,  

 udfærdiger skolen eller institutionen et bevis for bestået prøve for den  

 pågældende.
Beviset underskrives af en censor.
 § 7.  For deltagelse i prøven betaler hver eksaminand  

 et gebyr til dækning af udgifter i forbindelse med afholdelse af prøverne.  

 Gebyret fastsættes af ministeriet for offentlige arbejder.
Straf og ikrafttræden § 8.  Overtrædelse af § 2, stk. 2, i denne  

 bekendtgørelse straffes med bøde.
 § 9.  Denne bekendtgørelse træder i kraft den 1. april  

 1985. § 2, stk. 2 og § 8 træder dog først i kraft den 1. januar 1986.  

 Danmarks Gasmateriel Prøvning kan bemyndiges til efter dette tidspunkt at  

 dispensere fra kravet i § 2, stk. 2.
