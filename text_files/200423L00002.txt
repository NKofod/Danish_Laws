Vedtaget af Folketinget ved 3. behandling den 17. maj 2005 Forslag til Lov om ændring af lov om  

 miljøbeskyttelse (Producentansvar for elektronikskrot m.v.) § 1 I lov om miljøbeskyttelse, jf. lovbekendtgørelse nr.  

 753 af 25. august 2001, som ændret bl.a. ved lov nr. 475 af 7. juni 2001, lov  

 nr. 260 af 8. maj 2002, og senest ved § 1 i lov nr. 1373 af 20. december  

 2004, foretages følgende ændringer:
 1.  

  

 Som  

  

 fodnote  

  

 til lovens titel indsættes:
»1)  

 	  

 Loven indeholder  

 bestemmelser, der gennemfører dele af Europa-Parlamentets og Rådets direktiv  

 2002/96/EF om affald af elektrisk og elektronisk udstyr (WEEE), (EU-Tidende  

 2003 nr.
L 37, s. 24), og direktiv 2003/108/EF om ændring af direktiv  

 2002/96/EF om affald af elektrisk og elektronisk udstyr (WEEE), (EU-Tidende  

 2003  

 nr.
L 345, s. 106).« 2.  

  

 Efter  

  

 § 9 h  

  

 indsættes:
 »  

 § 9 i.  

  

 I  

 §§ 9 j-9 q forstås ved:
1)  

 	  

 Elektrisk og  

 elektronisk udstyr: Udstyr, der er afhængigt af elektrisk strøm eller  

 elektromagnetiske felter for at kunne fungere, og udstyr til produktion,  

 transmission og måling af elektriske strømme og elektromagnetiske felter, som  

 er bestemt til brug ved en spænding på højst 1.000 volt for vekselstrøms  

 vedkommende og 1.500 volt for jævnstrøms vedkommende, bortset fra udstyr, der  

 har tilknytning til beskyttelse af væsentlige sikkerhedsinteresser, våben,  

 ammunition og krigsmateriel, medmindre udstyret ikke er fremstillet til  

 specifikt militære formål.
Miljøministeren udarbejder en liste over  

 kategorier  

 af udstyr omfattet af definitionen.
2)  

 	  

 Producenter og  

 importører: Enhver, der a)  

 	  

 fremstiller og  

 forhandler elektrisk eller elektronisk udstyr under eget varemærke, b)  

 	  

 under eget varemærke  

 videreforhandler udstyr fremstillet af andre leverandører, idet en  

 videreforhandler dog ikke betragtes som producent, hvis producentens  

 varemærke  

 er angivet på udstyret, eller c)  

 	  

 erhvervsmæssigt  

 importerer elektrisk eller elektronisk udstyr til Danmark.
 3)  

 	  

 Affald af elektrisk  

 og elektronisk udstyr fra husholdninger: Affald af elektrisk og elektronisk  

 udstyr fra private husholdninger samt fra handel, industri, institutioner og  

 andre kilder, når det på grund af dets art og mængde kan sidestilles med  

 denne  

 type affald fra husholdninger, jf. dog stk. 2.
 Stk. 2.  

  

 Ministeren  

 kan bestemme, at affald af elektrisk og elektronisk udstyr fra husholdninger,  

 jf. stk. 1, nr. 3, skal omfatte affald fra handel, industri,  

 institutioner  

 og andre kilder, selv om det på grund af mængden ikke kan sidestilles med  

 denne  

 type affald fra husholdninger.
 § 9 j.  

  

 Producenter  

 og importører skal for egen regning foranstalte tilbagetagning samt  

 genanvendelse eller særlig håndtering af affald af elektrisk og elektronisk  

 udstyr, som er markedsført af producenten eller importøren efter den 31.  

 december 2005, medmindre der er fastsat andre regler i medfør af § 44 og  

 § 45, stk. 2. Denne forpligtelse kan også opfyldes gennem  

 tilbagetagning samt genanvendelse eller særlig håndtering af samme mængde af  

 tilsvarende udstyr markedsført i Danmark af andre producenter eller  

 importører.
 Stk. 2.  

  

 Forpligtelsen efter stk. 1 kan opfyldes gennem deltagelse i en kollektiv  

 ordning.
 Stk. 3.  

  

 Miljøministeren kan fastsætte regler om en tildelingsordning for affald af  

 elektrisk og elektronisk udstyr fra husholdninger omfattet af stk. 1 og  

 § 9 l, stk. 1, herunder om den geografiske fordeling mellem  

 producenter og importører, tidsfrister for afhentning og udveksling af  

 beholdere i forbindelse med afhentningen af det tildelte affald m.v.
§ 9 k.  

  

 For udstyr, der er markedsført til brug for husholdninger efter den 31.  

 december 2005, kan miljøministeren fastsætte regler om, at producenter eller  

 importører over for ministeren eller den, ministeren bemyndiger hertil, skal  

 godtgøre, at der er stillet passende sikkerhed for de fremtidige  

 håndteringsudgifter.
Det kan endvidere bestemmes, at producenter og  

 importører  

 kan undlade at stille sikkerhed ved i stedet at deltage i en kollektiv  

 ordning,  

 der repræsenterer en passende sikkerhed.
 Stk. 2.  

  

 Ministeren  

 kan fastsætte regler om, hvem der kan disponere over sikkerhedsstillelsen,  

 samt  

 under hvilke omstændigheder disponeringen kan ske.
Stk. 3.  

  

 For udstyr,  

 som sælges til brug for erhvervsdrivende efter den 31. december 2005, kan  

 ministeren fastsætte bestemmelser om, at producenter og importører kan aftale  

 med køberen, at denne overtager forpligtelsen efter § 9 j, for så vidt  

 angår  

 det udstyr, de køber.
Forudsætningen for frigørelse fra den i § 9 j  

 nævnte  

 forpligtelse er, at aftalen registreres i det i § 9 n nævnte  

 producentregister.
 § 9 l.  

  

 For  

 elektrisk og elektronisk affald fra husholdninger, som leveres til  

 affaldshåndtering den 1. januar 2006 eller senere, og som er markedsført  

 inden  

 denne dato, skal producenter og importører forholdsmæssigt i forhold til  

 deres  

 markedsandel for egen regning foranstalte tilbagetagning samt genanvendelse  

 eller særlig håndtering, medmindre der er fastsat andre regler i medfør af  

 § 44 og § 45, stk. 2. Markedsandelen fastsættes på grundlag af  

 de mængder, der er registreret i det i §  

  

    

  

 9  

 n  

 nævnte producentregister.
 Stk. 2.  

  

 Miljøministeren  

 kan fastsætte regler om, at producenter og importører skal redegøre for,  

 hvorledes de har opfyldt deres forpligtelse efter stk. 1, samt regler  

 om,  

 at redegørelsen skal ske over for ministeren, den, ministeren bemyndiger  

 hertil  

 eller det i § 9 n nævnte producentregister.
 Stk. 3.  

  

 Ministeren  

 kan fastsætte regler om, at ministeren eller den, ministeren bemyndiger  

 hertil,  

 i særlige tilfælde kan dispensere fra pligten til for egen regning at  

 foranstalte tilbagetagning samt genanvendelse eller særlig håndtering af  

 elektriske og elektroniske produkter.
 § 9 m.  

  

 Miljøministeren kan fastsætte  

 regler om, at forhandlere skal have pligt til for egen regning og på et et  

 til  

 et-grundlag i forbindelse med salg af elektrisk eller elektronisk udstyr at  

 modtage og opbevare affald af tilsvarende elektrisk og elektronisk udstyr.
 § 9 n.  

  

 Miljøministeren kan fastsætte regler om oprettelse af et producentregister om  

 producenters og importørers pligt til at tilmelde sig registeret og om deres  

 pligt til at indgive oplysninger hertil.
 Stk. 2.  

  

 Ministeren  

 kan fastsætte regler om, at distributører og forhandlere ikke må aftage og  

 forhandle udstyr fra producenter og importører, som har tilsidesat  

 registreringspligten efter regler fastsat i medfør af stk. 1.
 Stk. 3.  

  

 Ministeren  

 kan fastsætte regler om producentregisterets bearbejdning og videregivelse af  

 oplysninger,  

 herunder om, hvilke oplysninger producentregisteret skal give til ministeren  

 eller en anden offentlig myndighed, samt om, at oplysninger kun må  

 videregives  

 i bearbejdet form.
 § 9 o.  

  

 Miljøministeren  

 kan fastsætte regler om producenters, importørers og forhandleres pligt til  

 at  

 oplyse brugere af elektrisk og elektronisk udstyr i private husholdninger om  

 særskilt tilbagetagning af affald af elektrisk og elektronisk udstyr,  

 aktuelle  

 tilbagetagningsordninger, brugerens rolle i forbindelse med nyttiggørelse,  

 potentielle virkninger for miljøet og menneskers sundhed af tilstedeværelsen  

 af  

 farlige stoffer i produktet og betydningen af den påførte mærkning i  

 forbindelse med markedsføringen af elektrisk og elektronisk udstyr.
Stk. 2.  



  

 Ministeren kan fastsætte regler  

 om, at producenter og importører skal stille særlige genbrugs- og  

 behandlingsoplysninger til rådighed over for behandlingsvirksomheder for hver  

 enkelt ny type elektrisk og elektronisk udstyr, der bringes på markedet,  

 senest  

 1 år efter udstyrets første markedsføringsdato.
Ministeren kan fastsætte  

 regler  

 om producenters og importørers pligt til at sikre mærkning af produkter.
 Stk. 3.  

  

 Ministeren  

 kan fastsætte regler om producenters og importørers pligt til at give  

 oplysninger om mængde og kategorier af elektrisk og elektronisk udstyr, der  

 er  

 markedsført, tilbagetaget, genvundet eller nyttiggjort, om den eksporterede  

 mængde tilbagetaget affald samt om, at forpligtelsen, jf. § 9 j,  

 stk. 2, er overdraget til andre.
 Stk. 4.  

  

 Ministeren  

 kan fastsætte regler om producenters og importørers pligt til at  

 tilvejebringe  

 og give oplysninger og dokumentation af enhver art om etablerede  

 tilbagetagningsordninger til brug for kontrollen med overholdelse af reglerne  

 i  

 § 9 j, § 9 l, stk. 1, samt regler fastsat i medfør af § 9  

 k, § 9 l, stk. 2 og 3, § 9 n og § 9 o.
Stk. 5.  

  

 Ministeren  

 kan fastsætte regler om, at eksportører i udlandet, der leverer elektrisk  

 eller  

 elektronisk udstyr direkte til husholdninger i Danmark ved hjælp af fjernsalg  

 eller internethandel, skal foranstalte affaldshåndtering.
Ministeren kan  

 endvidere fastsætte regler om pligten for eksportører i udlandet til at være  

 tilmeldt producentregisteret og til at godtgøre, hvorledes forpligtelsen  

 efter  

 § 9 j og § 9 l, stk. 1, er opfyldt, samt om de mængder og  

 kategorier af elektrisk og elektronisk udstyr, der er markedsført i Danmark.
Stk. 6.  

  

 Ministeren  

 kan fastsætte regler, hvorefter oplysningspligten efter stk. 1-5  

 påhviler  

 den kollektive ordning, hvis producenter og importører er tilsluttet en sådan  

 ordning, jf. § 9 j.
Oplysninger i medfør af stk. 1-5 kan forlanges  

 afgivet i en bestemt form.
 Stk. 7.  

  

 Køberne må  

 kun gøres særskilt bekendt med omkostningerne ved tilbagetagning samt  

 genanvendelse eller særlig håndtering i forbindelse med salg af nyt elektrisk  

 eller elektronisk udstyr til private husholdninger, hvis oplysningerne angår  

 omkostningerne ved håndteringen af affald fra produkter til private  

 husholdninger, der er markedsført senest den 31. december 2005. Sådanne  

 oplysninger kan kun gives i perioden indtil den 13. februar 2011, for store  

 husholdningsapparater dog indtil den 13. februar 2013.
§ 9 p.  

  

 Miljøministeren  

 kan til en af ministeren godkendt privat organisation henlægge kompetencen  

 til  

 at 1)  

 	  

 vurdere, om  

 forpligtelsen efter § 9 j og § 9 l, stk. 1, er opfyldt, 2)  

 	  

 vurdere, om der er  

 stillet passende sikkerhed og til at disponere over denne, jf. § 9 k,  

 stk. 1, 3)  

 	  

 vurdere, om en  

 kollektiv ordning repræsenterer en passende sikkerhed, jf. § 9 k,  

 stk. 1, 4)  

 	  

 oprette og drive et  

 producentregister, jf. § 9 n, og 5)  

 	  

 indhente oplysninger  

 efter § 9 o, stk. 2-5.
Stk. 2.  



  

 Ministeren  

 udpeger bestyrelsen for den i stk. 1 nævnte organisation efter  

 indstilling  

 fra producenter, importører og brancheorganisationer på området.
Endvidere  

 godkender ministeren vedtægter samt retningslinjer for organisationens drift  

 og  

 administration.
 Stk. 3.  

  

 Afgørelser  

 truffet af den private organisation kan påklages til ministeren eller til  

 den,  

 ministeren bemyndiger hertil.
 Stk. 4.  

  

 Ministeren  

 kan fastsætte regler om gebyrer til hel eller delvis dækning af den af  

 ministeren godkendte private organisations omkostninger ved administration og  

 kontrol, jf. stk. 1.
 § 9 q.  

  

 Miljøministeren  

 kan meddele påbud med henblik på opfyldelse af forpligtelser i henhold til  

 § 9 j og § 9 l, stk. 1, samt meddele påbud og forbud om  

 opfyldelse af regler fastsat med hjemmel i § 9 k, § 9 l,  

 stk. 2  

 og 3, og §§ 9 m-9 o.
 Stk. 2.  

  

 Afgørelser  

 efter stk. 1 kan ikke påklages til anden administrativ myndighed.
 § 9 r.  

  

 Miljøministeren kan fastsætte regler om, at kommunale anlæg, der er godkendt  

 til behandling af affald af elektrisk og elektronisk udstyr og sat i drift  

 inden den 1. januar 2005, fortsat kan drives af kommunalbestyrelsen.
Stk. 2.  

  

 Ministeren  

 kan fastsætte de nærmere vilkår for driften af de i stk. 1 nævnte  

 behandlingsanlæg, herunder vilkår om organisering i selskabsform og  

 regnskabsmæssig adskillelse.« 3.  

  

 I  

  

 § 45  

  

 indsættes efter stk. 4 som nye  

 stykker:
 »  

 Stk. 5  

. Producenter og importører af  

 elektrisk og elektronisk udstyr, jf. § 9 i, er uanset stk. 4  

 berettiget til individuelt eller kollektivt at etablere  

 tilbagetagningsordninger for affald af elektrisk og elektronisk udstyr fra  

 private husholdninger i overensstemmelse med regler udstedt efter § 44.
Stk. 6.  

  

 Ministeren  

 kan fastsætte regler om borgeres, grundejeres og virksomheders pligt til at  

 benytte en tilbagetagningsordning etableret i henhold til stk. 5.« Stk. 5 bliver herefter stk. 7.
 4.  

  

 I  

  

 § 51  

  

 indsættes efter stk. 1 som nyt  

 stykke:
»  

 Stk. 2  

. Ministeren kan fastsætte  

 regler om, at producenter og importører ikke må markedsføre bestemte typer af  

 elektrisk og elektronisk udstyr, jf. § 9 i, der på grund af specifikke  

 konstruktioner eller fremstillingsprocesser ikke kan genbruges, medmindre  

 sådanne specifikke konstruktioner eller fremstillingsprocesser frembyder  

 altovervejende fordele, f.eks. med hensyn til miljøbeskyttelse eller  

 sikkerhedskrav.« Stk. 2 og 3 bliver herefter stk. 3 og 4.
 5.  

  

 I  

  

 § 51, stk. 2,  

  

 der bliver stk. 3,  

 indsættes i 1. pkt. efter »stk. 1«: »og stk. 2«.
 6.  

  

 I  

  

 § 110, stk. 1, nr. 2,  

  

 indsættes efter  

 »herunder«: »påbud efter § 9 q samt«.
 7.  

  

 I  

  

 § 110, stk. 3,  

  

 ændres »§ 45,  

 stk. 2 og 3« til: »§ 45, stk. 2, 3 og 6«.
§ 2 Stk. 1.  

  

 Loven træder i kraft den 1. juni 2005.
 Stk. 2.  

  

 Miljøministeren kan fastsætte regler, der helt eller delvis undtager fra  

 pligten i miljøbeskyttelseslovens § 9 j, stk. 1, for så vidt  

 angår elektrisk og elektronisk udstyr markedsført i perioden fra den 1.  

 januar  

 2006 til den 31. marts 2006.
 Stk. 3.  

  

 Miljøministeren kan fastsætte regler, der helt eller delvis undtager fra  

 pligten i miljøbeskyttelseslovens § 9 l, stk. 1, for så vidt  

 angår elektrisk og elektronisk udstyr, som leveres til affaldshåndtering i  

 perioden fra den 1. januar 2006 til den 31. marts 2006.
 Stk. 4.  

  

 Miljøministeren kan fastsætte regler, der helt eller delvis undtager fra  

 forbuddet i miljøbeskyttelseslovens § 9 o, stk. 7,  

 1. pkt.,  

 for så vidt angår elektrisk og elektronisk udstyr markedsført i perioden fra  

 den 1. januar 2006 til den 31. marts 2006.
 Stk. 5.  

  

 Miljøministeren kan fastsætte regler om, at kommunale anlæg, der er godkendt  

 til behandling af affald af elektrisk og elektronisk udstyr og sat i drift  

 inden den 1. januar 2005, fortsat kan drives af kommunalbestyrelsen indtil  

 den  

 31. december 2006.
