 Dette cirkulære erstatter cirkulære af 18. december 1982 om samme emne.
 Med forordning nr. 390 af 24. maj 1985 (offentliggjort den 24. september  

 1985) gennemførte de østriske myndigheder en ændring af den erklæring fra  

 offentlig tilsynsmyndighed, som skal medfølge ved indførsel i Østrig af bl.a.  

 fiskemel. Ændringen omfattede især undersøgelsen af varer for indhold af  

 Salmonella, som man ønskede gennemført efter en i Østrig standardiseret  

 metode.
 Efter indvending fra Danmark (og andre lande) har man ændret dette krav,  

 og af et cirkulære af 4. november 1985 (offentliggjort den 15. november 1985)  

 fra det østriske Bundesministerium fuer Gesundheit und Umweltschutz fremgår  

 det, at man nu også accepterer metoder, der anvendes af de offentlige  

 myndigheder i oprindelseslandet.
 Ved nævnte forordning er endvidere gennemført visse rent redaktionelle  

 ændringer af den tidligere foreskrevne attest.
Fiskeriministeriets Industritilsyn har på grundlag af de nu foreliggende  

 østriske bestemmelser udarbejdet vedhæftede nye attest for fiskemel, der  

 eksporteres fra Danmark til Østrig.
Attesten kan kun anvendes til fiskemel,  

 der er fremstillet i Danmark (inklusive Grønland) i en af det danske  

 fiskeriministerium autoriseret og kontrolleret virksomhed. (* 1) Opmærksomheden henledes på en ny bestemmelse (se nederst på attesten) om,  

 at kontrolmyndighedens stempel og underskrift IKKE må påføres med sort.
Poul Fr.
Jensen (* 1) Attesten fåes ved henvendelse til fiskerikontrollen eller  

 fiskeriministeriets industritilsyn.
