Nr LSF 25 Forslag til Lov om ændring af lov om registrerede arkitekter  

 (EF-statsborgeres adgang til at udøve virksomhed som arkitekt i Danmark) Fremsat af boligministeren (Thor Pedersen) den 8. oktober 1986 I lov nr. 202 af 28. maj 1975 om registrerede arkitekter foretages følgende ændringer:
1. Lovens titel affattes således: »Lov om registrerede arkitekter m.v.«.
2. I § 1, stk. 2, og i § 6, stk. 1 og 2, ændres »han« til »vedkommende«.
 3. I § 9 indsættes som stk 2:
»Stk. 2. Boligministeren fastsætter regler med henblik på opfyldelsen af De Europæiske Fællesskabers direktiver om gensidig anerkendelse af eksamensbeviser, certifikater og andre kvalifikationsbeviser inden for arkitekturområdet, herunder om foranstaltninger, som skal lette den faktiske udøvelse af retten til etablering og fri udveksling af tjenesteydelser.«.
 4. I § 11 indsættes som stk 2:
 »Stk. 2. § 9, stk. 2, gælder ikke for Færøerne og Grønland.«.
Oprindeligt fremsat lovforslag Blad nr 27 § 1 I lov nr. 202 af 28. maj 1975 om registrerede arkitekter foretages følgende ændringer:
1. Titlen til loven affattes således: »Lov om registrerede arkitekter m.v.«.
 2. I § 9 indsættes som stk 2:
»Stk. 2. Boligministeren fastsætter regler med henblik på opfyldelsen af De Europæiske Fællesskabers direktiver om gensidig anerkendelse af eksamensbeviser, certifikater og andre kvalifikationsbeviser inden for arkitekturområdet, herunder om foranstaltninger, som skal lette den faktiske udøvelse af retten til etablering og fri udveksling af tjenesteydelser.«.
 3. I § 11 indsættes som stk 2:
 »Stk. 2. § 9, stk. 2, gælder ikke for Færøerne og Grønland.«.
BEMÆRKNINGER TIL LOVFORSLAGET Almindelige bemærkninger Rådet for De Europæiske Fællesskaber har d. 10. juni 1985 vedtaget direktiv 85/ 384/ EØF.
Direktivet tilsigter, at den frie etableringsret og fri udveksling af tjenesteydelser inden for EF understøttes af en gensidig anerkendelse af eksamensbeviser inden for arkitekturområdet.
Ved direktivet indføres gensidig anerkendelse af eksamensbeviser, diplomer og andre kvalifikationsbeviser, som åbner adgang til erhvervsvirksomhed, uden at der herved forudsættes en egentlig harmonisering af nationale uddannelsessystemer.
Da dansk lovgivning ikke hidtil har indeholdt bestemmelser om udlændinges adgang til at drive arkitektvirksomhed her i landet, fremsættes lovforslaget, for at give boligministeren mulighed for at gennemføre direktivets bestemmelser i Danmark.
Loven vil ikke få administrative eller økonomiske konsekvenser for det offentlige.
Bemærkninger til de enkelte bestemmelser Til § 1 Til nr. 2 Bestemmelsen giver boligministeren hjemmel til ved bekendtgørelse af træffe de nødvendige foranstaltninger for at efterkomme direktivets bestemmelser.
Dette vil ske efter høring af ministeriet for kulturelle anliggender.
Tilføjelsen til lovens titel er en konsekvens af, at loven kommer til at omfatte andet end registrering af arkitekter.
Til nr. 3 Bestemmelsen er en konsekvens af, at Færøerne og Grønland ikke er omfattet af EF-direktivet.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov nr. 202 af 28. maj 1975 om registrerede arkitekter foretages følgende ændringer:
1. Titlen til loven affattes således: »Lov om registrerede arkitekter m.v.«.
 --/ Den gældende lovs titel er: »Lov om registrerede  

 arkitekter«.
/-- 2. I § 9 indsættes som stk 2:
»Stk. 2. Boligministeren fastsætter regler med henblik på opfyldelsen af De Europæiske Fællesskabers direktiver om gensidig anerkendelse af eksamensbeviser, certifikater og andre kvalifikationsbeviser inden for arkitekturområdet, herunder om foranstaltninger, som skal lette den faktiske udøvelse af retten til etablering og fri udveksling af tjenesteydelser.«.
--/ § 9. Boligministeren kan efter aftale med de øvrige nordiske lande  

 bestemme, at personer, der er registrerede i de øvrige landes  

 arkitektregistre, kan benytte betegnelsen »registreret arkitekt« i  

 Danmark.
/-- 3. I § 11 indsættes som stk 2:
 »Stk. 2. § 9, stk. 2, gælder ikke for Færøerne og Grønland.«.
--/ § 11. Loven gælder ikke for Færøerne, men kan sættes i kraft for øerne ved  

 kgl. anordning.
Bilag 2 Folketingsforhandlinger vedrørende lov om  

 registrerede arkitekter Folketingsåret 1974-75, 2. samling.
Sp. 92, 833,  

 5269, 5363. A. 985, B. 433, C. 293. Loven stadfæstet 28. maj 1975 (Lovtidende  

 nr. 202).
