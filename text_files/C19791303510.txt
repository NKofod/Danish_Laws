 Til overdyrlægerne ved de eksportautoriserede slagterier.
 Vedr. ansættelse af udenlandske dyrlæger ved kødkontrollen.
 Problemet med at få dyrlæger til kødkontrollen har indenfor det sidste års  

 tid været stigende, og det må forudses, at der kan opstå vanskeligheder med  

 at få kødkontrollen udført samt vanskeligheder for det fastansatte personale  

 med at afvikle sommerferier m.v.
 For at imødegå dette har man undersøgt mulighederne for at få ekstra  

 medhjælp for at udføre den nødvendige kødkontrol.
 Det kan oplyses, at man gennem Den danske Dyrlægeforening forhandler med  

 Veterinærmedicinsk Forening om at opnå aftale om, at de veterinærstuderende  

 kan medvirke ved kødkontrollen.
 Når de pågældende forhandlinger er afsluttede, vil der blive udsendt  

 nærmere meddelelse herom.
 Herudover har man undersøgt mulighederne for at ansætte udenlandske  

 dyrlæger og med landbrugsministeriets indforståelse og efter drøftelse med  

 Den danske Dyrlægeforening skal meddeles, at nordiske dyrlæger, som har  

 bestået veterinæreksamen i Norge, Sverige eller Finland, vil kunne forvente  

 tilladelse til at medvirke ved kødkontrollen på de eksportautoriserede  

 slagterier som timelønnede dyrlæger.
 Henvendelse om assistance fra nordiske dyrlæger skal rettes til  

 dyrlægeforeningen i Norge, Sverige og/eller Finland, i hvilken forbindelse  

 man nedenfor skal angive adresser og telefonnumre på de pågældende  

 foreninger.
Medlemsblad for Finlands Veterinarforbund Akava-talo, Jarnvajsmannagatan 6, 00 5200 Helsingfors 52.
tlf. 1502 384 Den norske Veterinærforening, Sognsveien 4, Oslo 4.
tlf. (02) 460513 Sveriges Veterinarforbund Kungsholms Hamnplan 7, 112 20 Stockholm.
tlf. (08) 528470 Ansættelsen kan først ske efter tilladelse fra veterinærdirektoratet i  

 hvert enkelt tilfælde.
Ansættelse af nordiske dyrlæger som faste reservedyrlæger vil først kunne  

 ske efter supplerende prøve efter 3 ugers kursus på Den kgl.
Veterinær- og  

 Landbohøjskole, P.V.V.
