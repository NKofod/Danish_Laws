En ansøgning om varemærkebeskyttelse af ordmærket CORONAS DE CITA blev  

 afslået, da mærket blev anset for forveksleligt med det registrerede  

 varemærke CORONA DANICA År 1991, den 27. maj afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 3. april 1986 indleverede Centro Industrial de Tabaqueros Asociados,  

 S.A. (C.I.T.A.), Spanien, en ansøgning om registrering af varemærket CORONAS  

 DE CITA (ordmærke) for klasse 34: Cigaretter.
Ansøgningen blev den 5. august  

 1987 bekendtgjort i Dansk Varemærketidende.
Ved skrivelse af 17. september 1987 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes, at CORONAS, som indgår i det  

 ansøgte mærke, er en beskaffenhedsangivelse for varer i klasse 34 og dermed  

 uegnet til registrering i medfør af varemærkelovens § 13. Endvidere blev  

 varemærkelovens § 14, stk. 1, nr. 2 om forbud med registrering af vildledende  

 mærker påberåbt.
 I skrivelse af 9. december 1987 bestred ansøgeren, at mærket var uegnet  

 til registrering for varearten cigaretter.
 Ansøgeren anførte bl.a.:
»Ordet CORONA er en beskaffenhedsangivelse for cigarer, idet det  

 angiver, at cigaren i sin facon er tyk og lige.
At CORONA derimod skulle  

 mangle særpræg for cigaretter (som så vidt vides kun kan være formet som  

 cylindre af varierende længde) har hverken indsiger eller andre fremlagt  

 holdepunkter for.
Der ses derfor ikke at være baggrund for indsigers  

 henvisning til varemærkelovens § 13«.
Ansøger havde ikke bemærkninger til klagerens henvisning til  

 varemærkelovens § 14, stk. 1, nr. 2, da denne bestemmelse ved en fejl var  

 forkert angivet i indsigelsen.
Ansøger ønskede ikke senere at udtale sig om  

 henvisningen til § 14, stk. 1, nr. 2.
 Patentdirektoratet traf afgørelse i sagen den 30. juni 1989 og afviste  

 indsigelsen med følgende begrundelse:
»Det er direktoratet bekendt, at ordet Corona er en betegnelse for en  

 bestemt type cigarer, der har en særlig facon, og dette ord har direktoratet  

 derfor fundet uegnet til registrering i medfør af bestemmelsen i § 13 i  

 varemærkeloven, da det kan angive varens beskaffenhed.
Ordet Coronas er  

 tillige fundet uegnet til registrering for cigarer i medfør af ovennævnte  

 lovbestemmelse, da ordet Coronas kan anses for en uvæsentlig ændring af ordet  

 Corona.
 Ordet Corona er derimod ikke en beskaffenhedsangivelse for cigaretter, og  

 betegnelsen Coronas De Cita kan ikke med en uvæsentlig ændring anses for at  

 angive varens beskaffenhed for cigaretter.
 Indsigelsen nedlagt i medfør af § 13 i varemærkeloven kan derfor ikke  

 tages til følge.
 Det er direktoratets opfattelse, at ej heller indsigelsen nedlagt under  

 henvisning til bestemmelsen i § 14, stk. 1, nr. 2, kan tages til følge, idet  

 det forhold, at Corona er en bestemt type cigarer, ikke gør mærket Coronas De  

 Cita vildledende for cigaretter«.
 Denne afgørelse har klageren ved skrivelse af 29. august 1989 indbragt for  

 Patentankenævnet med påstand om, at ansøgning VA 2189 1986 CORONAS DE CITA  

 afslås som forvekslelig med registrering VR 81 1920 CORONA DANICA i medfør af  

 varemærkelovens § 14, stk. 1, nr. 6, og § 6, stk. 1.
 Klageren har som ankebegrundelse anført følgende:
 »Når henses til, at elementet Coronas/Corona i det anmeldte og det  

 registrerede mærke må anses for at have tilstrækkeligt særpræg til at kunne  

 registreres for cigaretter, finder vi, at det anmeldte mærke CORONAS DE CITA  

 bør afslås som forveksleligt med det registrerede mærke CORONA DANICA, idet  

 mærkerne både visuelt og auditivt kommer uhyre tæt på hinanden.
For så vidt angår det visuelle indtryk af mærkerne er der her tale om  

 vurderingen af to ordmærker overfor hinanden, nemlig CORONAS DE CITA CORONA DANICA hvor de første elementer Coronas/Corona er quasi-identiske, og  

 slutelementerne De Cita/Danica har samme længde, samme antal stavelser og  

 samme begyndelses- og slutbogstav.
 Hertil kommer, at sprogrytmen i de to mærker er helt identiske, således at  

 også den auditive lighed mellem mærkerne er meget udtalt.
Rent begrebsmæssigt fremstår mærkerne CORONAS DE CITA/CORONA DANICA begge  

 som »latinsksprogede« mærker.
En eventuel forskel i mærkernes  

 betydning kan ikke forudsættes så bekendt, at den kan tjene til at adskille  

 mærkerne i forbrugernes bevidsthed'.
 Ansøgeren har ved skrivelse af 8. januar 1990 nedlagt påstand om  

 stadfæstelse af direktoratets afgørelse, og har henvist til argumentationen i  

 ankesag V 19/89, hvor ansøger har anført:
 »Mærkedelen DANICA i sig selv er i besiddelse af fornødent  

 varemærkemæssigt særpræg.
Som analoge tilfælde skal vi pege på direktoratets afgørelser gående ud  

 på, at FAMOUS AMOS = ej = AMO GISELE DALVINE = ej = GISELA THE THREE GRACES = ej = GRACE Som det vil ses, adskiller de tre »et-ords-mærker« sig fra de  

 tilsvarende »flere-ords-mærker« ved et enkelt bogstav, ganske som i  

 det foreliggende tilfælde CORONAS/CORONA DANICA.
 At der til forveksling i princippet kræves, at der består (fuldstændig)  

 identitet mellem mærket på et ord og et af de ord, som indgår i det andet  

 mærke, bekræftes s. 58, venstre spalte i Rigmor Carlsens ovennævnte værk,  

 hvori det hedder: »Mærker, der består af flere ord, anses ligeledes kun  

 for forvekslelige med mærker, der består af et af ordene, hvis det er  

 identisk med dette ord, f.eks. vil »TOMA IMPULSE« ikke blive anset  

 for forveksleligt med »IMPULSIN« og »VITA LOLA« ikke med  

 »ROLA«».
Til de i klagers skrivelse nævnte eksempler skal vi anføre, at disse ikke  

 er analoge med CORONAS/CORONA DANICA, idet 1) den eneste registrerbare mærkedel i det øverste eksempel er  

 »L'EGLISE«, idet CUVEE betyder vinfad og dermed må betragtes som  

 beskrivende i forbindelse med vin, og idet Saint Emilion er en  

 oprindelsesangivelse:
2) STAR forekommer identisk med DEATH STAR: og 3) Mærkedelen -LUBE formentlig er beskrivende for de relevante varer, idet  

 ordet er en dagligdags forkortelse for lubrication.
Hvad angår den ligeledes anførte indsigelsessag BATARO/BAT gør vi  

 gældende, at afgørelsen er et udslag af den praksis, som er beskrevet s. 56,  

 venstre spalte, øverst i Rigmor Carlsens nævnte værk.
Denne praksis angår det  

 tilfælde, at der til et eksisterende mærke føjes en eller flere stavelser,  

 hvilket ikke er tilfældet i den foreliggende sag.
 Hvad ovenfor er anført mod forvekslelighed, gælder så meget desto mere for  

 konflikten CORONA DANICA/CORONAS DE CITA'.
 I anledning af klagen har direktoratet ved skrivelse af 16. marts 1990  

 afgivet følgende udtalelse:
»For så vidt angår mærket Coronas De Cita finder direktoratet det så  

 forskelligt fra Corona Danica, at der ikke kan anses for at være nogen risiko  

 for forveksling mellem disse mærker.
Ingen af de i mærkerne optagne ord er  

 identiske, og det forhold, at det ene ord indeholder ordet Corona og det  

 andet Coronas er ikke tilstrækkeligt til at bevirke, at mærkerne er  

 forvekslelige, når henses til de vidt forskellige ord de Cita og  

 Danica«.
 Ankenævnet har behandlet sagen på sit møde den 28. februar 1991.
For klageren mødte advokat Chr.
Levin Nielsen sammen med  

 varemærkekonsulent Marianne Vejlsgaard.
 Ansøgeren gav ikke møde.
 Klageren henholdt sig til den skriftlige klagebegrundelse.
 Ankenævnet skal udtale:
Det lægges ved sagens afgørelse til grund, at der er varesammenfald mellem varemærket CORONA DANICA og det ansøgte,  

 og at det ansøgte mærke CORONAS DE CITA vedrører noget meget karakteristisk,  

 som er forveksleligt med det modholdte, indarbejdede mærke CORONA DANICA.
 Ankenævnet tager derfor klagerens påstand til følge.
Thi bestemmes:
 Varemærkeansøgning nr. 2189/1986 aslås.
Grønning-Nielsen.
Hans Chr.
Thomsen.
J.C.
Warnich-Hansen.
