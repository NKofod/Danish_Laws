(Campingreglementet) § 1 I bekendtgørelse nr. 593 af 4. september 1986 om tilladelse til udlejning  

 af arealer til campering og om indretning og benyttelse af campingpladser  

 foretages følgende ændringer:
 1. § 8 ophæves og erstattes af følgende:
 » § 8.  Amtsrådet kan tillade, at der på  

 campingpladser, hvor planlægningsmæssige hensyn, herunder navnlig hensynet  

 til at bevare naturværdier, ikke taler imod, kan opstilles primitive hytter,  

 campingvogne og telte til udlejning på indtil 15 pct. af det tilladte antal  

 campingenheder.
 Stk. 2.  For campingpladser på små øer og campingpladser  

 med særlig beliggenhed, som f.eks. ved større turistattraktioner i indlandet,  

 kan amtsrådet forhøje den i stk. 1 nævnte kvote til 30 pct.
 Stk. 3.  Hytter opstillet på campingpladser efter 1.  

 januar 1990 må ikke have et bruttoetageareal, der overstiger 20 m2 og ikke  

 indeholde toilet og bad.
Stk. 4.  De i stk. 1 og 2 nævnte hytter m.v. må højst  

 stilles til rådighed for samme bruger i 4 uger og højst forudbestilles for et  

 år ad gangen.« 2. Bekendtgørelsen træder i kraft den 17. februar  

 1990.
Miljøministeriet, den 5. februar 1990 Lone Dybkjær / Ole Christiansen Ændrer bekendtgørelse nr. 593 af 4. september 1986 (f.s.v.a.
