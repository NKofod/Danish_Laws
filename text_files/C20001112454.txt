Meddelelse nr. 13/2000 om kursistvilkår  

 under arbejdsmarkedsuddannelserne (busstrejke) I henhold til bekendtgørelse nr. 1155 af 29.  

 december 1999 om adgang og deltagerstøtte ved deltagelse i  

 arbejdsmarkedsuddannelser gælder følgende regler i forbindelse  

 med de nuværende busstrejker:
1. I de tilfælde, hvor undervisningen  

standses eller indstilles af uddannelsesstedet på grund af  

 busstrejker, vil der kunne ydes godtgørelse til de deltagere for de  

 dage, hvor undervisningen har været standset eller indstillet.
Det  

 forudsættes, at deltagerne i øvrigt er berettiget til  

 godtgørelse efter § 20.
 Hvis undervisningen herefter forlænges med de dage,  

 i hvilke uddannelsen har været standset eller indstillet, vil der kunne  

 ydes godtgørelse for disse dage.
 2. I de tilfælde, hvor en  

kursusdeltager på grund af busstrejke ikke kan komme frem til  

 uddannelsesstedet,  og hvor uddannelsesstedet gennemfører  

 undervisningen, kan der ydes godtgørelse til deltageren for de dage,  

 hvor vedkommende ikke har kunnet nå frem til uddannelsesstedet.
 Det forudsættes, at deltageren i øvrigt er  

 berettiget til godtgørelse efter § 20.
 Det forudsættes videre, at en beskæftiget  

 deltager, der ikke når frem til uddannelsesstedet, men kan nå  

 frem til sin arbejdsplads, genoptager sit arbejde hos arbejdsgiveren.
 Det er en forudsætning for udbetaling af  

 godtgørelse, at deltageren underskriver en erklæring på  

 tro og love, hvori vedkommende erklærer, at han/hun ikke har kunnet  

 deltage i undervisningen på grund af busstrejke og at vedkommende  

 heller ikke har kunnet genoptage sit arbejde hos arbejdsgiveren, samt oplyser  

 hvilke dage man har være forhindret.
Hvis deltageren på grund af fravær som  

 følge af busstrejke herefter ikke kan gennemføre uddannelsen  

 med et tilfredsstillende resultat og opnå uddannelsesbevis, kan  

 uddannelsesstedet lade den pågældende deltage i et fornyet  

 kursus.
Det er en forudsætning, at uddannelsesstedet på  

 ansøgningsskemaet til kursusgodtgørelse attesterer, at den  

 fornyede deltagelse i kurset skyldes fravær fra det tidligere kursus  

 på grund af busstrejke.
