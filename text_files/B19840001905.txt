 I medfør af udlændingelov nr. 226 af 8. juni 1983 fastsættes:
I.
Pas eller anden rejselegitimation § 1.  Et pas gælder som rejselegitimation for  

 udlændinge, når det opfylder følgende betingelser:
1. Passet skal være udstedt af en kompetent myndighed  

 fra det land, hvori pasindehaveren er statsborger, og være forsynet med den  

 udstedende myndigheds stempel eller segl.
Rettelser i teksten skal være  

 påført af en kompetent myndighed.
 2. Passet skal indeholde oplysning om dets  

 gyldighedstid.
 3. Passet skal være gyldigt for rejse til Danmark og  

 for tilbagerejse til udstederlandet.
 4. Passet må kun lyde på en enkelt person, jfr. dog  

 stk. 2 og 3.
 5. Passet skal indeholde angivelse af pasindehaverens  

 fulde navn, fødselstidspunkt, fødested og statsborgerforhold.
6. Passet skal indeholde et vellignende fotografi af  

 pasindehaveren.
Fotografiet skal være forsynet med den udstedende myndigheds  

 stempel, således at dette er aftrykt delvis på fotografiet og delvis uden for  

 dette.
 7. Passet skal være forsynet med pasindehaverens  

 underskrift.
 8. Passet skal indeholde plads til afsstemplinger.
 9. Pas, der ikke er udfærdiget på engelsk, fransk,  

 italiensk, hollandsk, norsk, spansk, svensk eller tysk, skal indeholde  

 oversættelse af hele teksten til mindst et af disse sprog.
 Stk. 2.  Pas, som er udstedt til ægtefæller, gælder som  

 rejselegitimation, når det opfylder kravene i stk. 1.
 Stk. 3.  Pas, hvori et barn under 16 år er optaget med  

 angivelse af fulde navn, køn og fødselstidspunkt, gælder som  

 rejselegitimation for barnet, når det ledsages af den voksne pasindehaver.
 § 2.  Legitimationsdokument, som er udfærdiget af en  

 kompetent dansk eller udenlandsk myndighed til en person, der er statsborger  

 i et andet land eller statsløs (fremmedpas eller rejsedokument for  

 flygtninge), gælder som rejselegitimation for denne udlænding, når det i  

 øvrigt opfylder de krav, der er nævnt i § 1.
 § 3.  Fælles legitimationsdokument (fællespas,  

 kollektivpas) gælder som rejselegitimation for en gruppe af udlændinge, der  

 med en rejseleder indrejser for sammen at opholde sig her i kortere tid, når  

 rejselederen er i besiddelse af pas, og hver enkelt rejsedeltager er i  

 besiddelse af legitimation udstedt af en offentlig myndighed.
Stk. 2.  Fællespasset skal for at være gyldigt 1. være udstedt af en kompetent myndighed og være  

 forsynet med dennes stempel eller segl, 2. indeholde oplysninger om dets gyldighedstid, 3. være gyldigt for rejse til Danmark, 4. kun omfatte personer, som er statsborgere i  

 udstederlandet, og som - medmindre direktoratet for udlændinge i særlige  

 tilfælde tillader andet - kan indrejse i Danmark på individuelt pas uden  

 visum, 5. omfatte mindst fem og ikke flere end 50 personer, 6. indeholde angivelse af hver enkelt rejsedeltagers  

 fulde navn, fødselstidspunkt, fødested, statsborgerforhold og faste bopæl, 7. indeholde angivelse af rejselederens navn samt af  

 nummer og udstedelsesdato for pågældendes pas.
 § 4.  Identitetskort og andre legitimationsdokumenter  

 gælder som rejselegitimation i den udstrækning, direktoratet for udlændinge  

 bestemmer det.
 § 5.  Direktoratet for udlændinge eller efter dettes  

 bemyndigelse politiet kan, når særlige grunde taler derfor, tillade, at en  

 udlænding indrejser i landet uden at være i besiddelse af pas eller anden  

 rejselegitimation.
 § 6.  Dansk rejsedokument for flygtninge udstedes  

 efter ansøgning i overensstemmelse med reglerne i Geneve-konventionen af 28.  

 juli 1951 om flygtninges retsstilling til en udlænding, der her i landet er  

 anerkendt som flygtning i henhold til konventionen, eller som Danmark har  

 overtaget ansvaret for i henhold til international aftale.
Stk. 2.  Dansk fremmedpas udstedes efter ansøgning til  

 en udlænding, der har tidsubegrænset opholdstilladelse eller  

 opholdstilladelse i medfør af lovens § 7 og § 8, såfremt udlændingen ikke er  

 i stand til at skaffe sig pas eller anden rejselegitimation og ikke er  

 berettiget til dansk rejsedokument for flygtninge.
Til andre udlændinge kan  

 dansk fremmedpas udstedes under tilsvarende betingelser.
 Stk. 3.  Til en udlænding, der ikke har fast ophold i  

 Danmark, kan rejsedokument for flygtninge og fremmedpas udstedes, når særlige  

 grunde taler derfor.
 Stk. 4.  Udstedelse af de nævnte rejselegitimationer kan  

 nægtes, når det skønnes nødvendigt af sikkerhedsmæssige grunde.
 § 7.  Rejsedokument for flygtninge og dansk fremmedpas  

 udstedes af direktoratet for udlændinge eller efter dettes bemyndigelse af  

 politiet.
Stk. 2.  Har udlændingen tidsubegrænset  

 opholdstilladelse, fastsættes gyldighedstiden til fem år.
For andre  

 udlændinge fastsættes gyldighedstiden til højst to år; forlængelse kan ske  

 indtil fem år fra udstedelsesdagen.
 Stk. 3.  Rejsedokumentet og fremmedpasset forsynes med  

 påtegning om, at det ikke er gyldigt for rejse til indehaverens hjemland.  

 Direktoratet for udlændinge kan i særlige tilfælde meddele fritagelse herfor.
 Stk. 4.  Udstedelsen kan betinges af, at udlændingens  

 tidligere pas eller rejselegitimation afleveres.
Stk. 5.  For udstedelsen betales et gebyr svarende til  

 gebyret for dansk pas til unge og ældre.
Forlængelse meddeles gebyrfrit.
 Stk. 6.  I øvrigt finder reglerne om udstedelse af pas  

 til danske statsborgere tilsvarende anvendelse.
II.
Indrejse- og udrejsekontrol § 8.  Ind- og udrejse må kun finde sted ved de  

 grænseovergangssteder, havne og lufthavne, der er godkendt af  

 justitsministeren.
Paskontrol i forbindelse med ind- og udrejse udøves af  

 politiet efter rigspolitichefens nærmere bestemmelse.
§ 9.  Udlændinge skal ved indrejse fra et ikke-nordisk  

 land melde sig til paskontrol.
Indrejse anses først for at være sket, når  

 paskontrol har fundet sted.
 Stk. 2.  Udlændinge, der ikke er statsborgere i et  

 nordisk land, skal tillige melde sig til paskontrol, når de indrejser i  

 Grønland, medmindre indrejsen sker fra Danmark.
 § 10.  Udlændinge, der som besætningsmedlemmer på  

 skibe eller fly ankommer til dansk havn eller lufthavn, skal ikke melde sig  

 til paskontrol, medmindre de afmønstres.
Stk. 2.  Besætningsmedlemmer kan opholde sig på  

 ankomststedet, så længe skibet eller flyet befinder sig der, dog ikke ud over  

 tre måneder.
Med politiets tilladelse kan besætningsmedlemmer i kortere tid  

 tage ophold uden for ankomststedet.
 Stk. 3.  Politiet kan forbyde bestemte  

 besætningsmedlemmer at forlade skibet eller flyet.
§ 11.  Skibsførere og førere af fly skal 1. påse, at personer, der ikke er besætningsmedlemmer,  

 og som ikke kommer fra et andet nordisk land, forbliver ombord, indtil  

 paskontrol har fundet sted, 2. underrette politiet om tilstedeværelsen af  

 blindpassagerer ombord, 3. anmelde til politiet, såfremt et udenlandsk  

 besætningsmedlem skal afmønstres her i landet, 4. anmelde til politiet, når et udenlandsk  

 besætningsmedlem er rømmet eller har undladt at indfinde sig ombord, 5. på begæring af paskontrolmyndigheden afgive  

 skriftlig erklæring om antallet af ankommende og afrejsende passagerer og  

 besætningsmedlemmer, 6. på begæring aflevere et eksemplar af passagerlisten  

 og besætningslisten.
 § 12.  Udlændingen skal meddele paskontrolmyndigheden  

 oplysninger til bedømmelse af, om indrejse kan tillades.
III.
Visum § 13.  Udlændinge skal have deres pas eller anden  

 rejselegitimation påtegnet (viseret) før indrejsen, medmindre de pågældende  

 er fritaget for visum, jfr. § 14.
 § 14.  Følgende udlændinge er fritaget for visum:
1. Statsborgere i Finland, Island, Norge og Sverige,  

 jfr. lovens § 1, 2. udlændinge, der er omfattet af De europæiske  

 Fællesskabers regler, jfr. lovens § 2, 3. udlændinge, der er statsborgere i et land, som  

 Danmark har indgået aftale om visumfritagelse med, jfr. lovens § 39, stk. 2, 4. udlændinge, der tilhører en særlig gruppe af  

 udlændinge, som efter justitsministerens bestemmelse er fritaget for visum,  

 jfr. lovens § 39, stk. 2.
 Stk. 2.  Oplysning om de i stk. 1, nr. 3 og 4, indgåede  

 aftaler eller trufne bestemmelser gives af justitsministeren i Statstidende.  

 Samme sted bekendtgøres en gang årligt pr. 1. januar en oversigt over de i  

 stk. 1, nr. 3 og 4, nævnte grupper af udlændinge.
 § 15.  Et visum giver indehaveren ret til at indrejse  

 i landet, medmindre afvisning kan ske efter bestemmelserne i lovens § 28 og §  

 29.
 § 16.  Visum udstedes af en dansk diplomatisk  

 repræsentation eller en dertil bemyndiget konsulær repræsentation.
 Stk. 2.  Direktoratet for udlændinge eller efter dettes  

 bemyndigelse politiet kan, når særlige grunde taler derfor, tillade, at visum  

 udstedes af paskontrollen ved ankomsten til landet, eller at en udlænding  

 indrejser uden visum.
 Stk. 3.  Direktoratet for udlændinge eller efter dettes  

 bemyndigelse politiet kan meddele tilbagerejsetilladelse til en udlænding,  

 der opholder sig i Danmark.
 § 17.  Et visum kan under udlændingens ophold her i  

 landet, når særlige grunde taler derfor, forlænges til i alt tre måneders  

 ophold af direktoratet for udlændinge.
 Stk. 2.  Ansøgning om forlængelse skal indgives inden  

 udløbet af det gældende visum til de i § 36 nævnte myndigheder.
 § 18.  Visum gives således, at det udløber senest to  

 måneder før udløbet af udlændingens pas, eller, hvis udlændingen ikke har  

 pas, senest seks måneder før udløbet af tilbagerejsetilladelsen til det land,  

 der har udstedt udlændingens rejselegitimation.
 Stk. 2.  Hvis udlændingen har fast bopæl i et andet land  

 end hjemlandet, udstedes visum under de vilkår, som er anført i stk. 1, og  

 således at det udløber senest 2 måneder før udløbet af  

 tilbagerejsetilladelsen til bopælslandet, eller, hvis udlændingen ikke har  

 pas, senest seks måneder før udløbet af tilbagerejsetilladelsen til  

 bopælslandet.
 Stk. 3.  Direktoratet for udlændinge kan i særlige  

 tilfælde fravige bestemmelserne i stk. 1 og 2.
IV.
Tilladelse til ophold og arbejde § 19.  Bestemmelserne i dette kapitel finder ikke  

 anvendelse på statsborgere i et andet nordisk land eller på udlændinge, der  

 er omfattet af justitsministeriets bekendtgørelse om ophold i Danmark for  

 udlændinge, der er omfattet af De europæiske Fællesskabers regler.
 § 20.  En udlænding, der skal have visum for at  

 indrejse og opholde sig i Danmark, må kun opholde sig her i landet ud over  

 det tidsrum, der er angivet i visummet, såfremt pågældende har  

 opholdstilladelse.
Stk. 2.  En udlænding, der, jfr. § 14, er fritaget for  

 visum, kan indrejse og opholde sig her i landet i indtil 3 måneder fra  

 indrejsen.
I dette tidsrum fradrages dog den tid, hvori udlændingen inden for  

 de sidste 6 måneder har haft ophold i Danmark eller et andet nordisk land.  

 Har udlændingen opholdstilladelse i et andet nordisk land, fradrages dog  

 alene den tid, hvori udlændingen inden for de sidste 6 måneder har haft  

 ophold i Danmark.
 Stk. 3.  Direktoratet for udlændinge kan i særlige  

 tilfælde forlænge udrejsefristen for en udlænding, der har opholdt sig her i  

 landet i de i stk. 1 og 2 nævnte tidsrum.
 § 21.  Børn under 18 år, der har fast ophold hos  

 forældremyndighedens indehaver, er fritaget for opholdstilladelse.
 § 22.  Opholdstilladelse efter lovens §§ 7, 8 og 9,  

 stk. 1, gives med henblik på varigt ophold her i landet, medmindre  

 udlændingen kun ansøger om tilladelse til midlertidigt ophold.
Stk. 2.  Opholdstilladelse efter lovens § 9, stk. 2,  

 gives med henblik på varigt eller midlertidigt ophold her i landet.
Ved  

 afgørelsen af, om opholdstilladelsen skal gives med henblik på varigt eller  

 midlertidigt ophold, skal der navnlig tages hensyn til formålet med opholdet  

 og ansøgerens ønsker.
§ 23.  Opholdstilladelse efter lovens § 9, stk. 2, nr.  

 1, til mindreårige udlændinge med henblik på varigt ophold hos andre end  

 forældremyndighedens indehaver gives til 1. adoption, der anbefales af et adoptionssamråd eller  

 af adoptionsnævnet, 2. ophold hos barnets nærmeste familie, når der  

 foreligger en særlig begrundelse for, at barnet ikke kan bo hos forældrene  

 eller andre nære slægtninge i hjemlandet, 3. ophold hos andre, når ganske særlige omstændigheder  

 foreligger, og når plejeforholdet anbefales af det sociale udvalg på grundlag  

 af en tilsvarende undersøgelse som ved adoption af udenlandske børn, eller  

 vedrørende børn over 14 år, når plejeforholdet på grundlag af andre  

 oplysninger må anses for betryggende.
 Stk. 2.  Tilladelse efter stk. 1, nr. 2 og 3, er  

 betinget af, at plejeforældrene afgiver erklæring om at ville påtage sig  

 forsørgelsen af barnet.
 Stk. 3.  Opholdstilladelse efter stk. 1, nr. 2 og 3, med  

 henblik på adoption kan ikke meddeles, før der foreligger en udtalelse fra  

 familieretsdirektoratet om, hvorvidt adoption vil kunne forventes gennemført.
 § 24.  Opholdstilladelse efter lovens § 9, stk. 2, nr.  

 3, med henblik på at gennemføre en uddannelse kan gives:
1. når deltagelsen i uddannelsen er tilrettelagt af  

 udenrigsministeriet eller undervisningsministeriet, eller 2. når uddannelsen ikke kan gennemføres i ansøgerens  

 hjemland, og udlændingens forsørgelse er sikret gennem egne midler,  

 stipendium, studielån eller lignende.
Udlændingen skal af vedkommende  

 uddannelsesinstitution være godkendt til optagelse på grundlag af en passende  

 grunduddannelse.
 Stk. 2.  Tilladelsen forlænges indtil afslutningen af  

 det pågældende studium, såfremt udlændingen følger studierne regelmæssigt  

 inden for et normalt studieforløb.
 § 25.  Opholdstilladelse efter lovens § 9, stk. 2, nr.  

 3, med henblik på at gennemgå et kursus på en folkehøjskole eller lignende  

 kan gives for varigheden af det pågældende kursus.
 § 26.  Opholdstilladelse efter lovens § 9, stk. 2, nr.  

 3, som led i en organiseret udveksling af skoleelever kan gives i indtil 12  

 måneder.
§ 27.  Opholdstilladelse gives for højst et år.
Efter  

 to års ophold kan en tidsbegrænset opholdstilladelse dog gives for et længere  

 tidsrum.
Bestemmelserne i § 18 finder tilsvarende anvendelse.
 § 28.  I forbindelse med en opholdstilladelse kan der  

 fastsættes sådanne betingelser, som formålet med opholdet, udlændingens egne  

 forhold eller sikkerheds- eller sundhedsmæssige grunde tilsiger.
 § 29.  Udlændinge skal foruden i de i lovens § 13,  

 stk. 1, nævnte tilfælde have arbejdstilladelse til arbejde på søterritoriet  

 og kontinentalsoklen.
 Stk. 2.  Arbejdstilladelse kan ikke meddeles børn under  

 16 år, medmindre særlige grunde taler derfor.
 § 30.  Følgende udlændinge er fritaget for  

 arbejdstilladelse:
 1. De i lovens § 7, § 8 og § 14, stk. 1, nævnte  

 udlændinge.
 2. Personer ansat ved udenlandske diplomatiske eller  

 udsendte konsulære repræsentationer eller i organisationer og institutioner,  

 der omfattes af loven om rettigheder og immuniteter for internationale  

 organisationer m.m. samt medhjælpere, som er ansat i den personlige  

 husholdning hos sådanne personer.
 3. Personale i udenlandske tog og biler i  

 international trafik.
 Stk. 2.  Følgende udlændinge er for et tidsrum af tre  

 måneder fra indrejsen fritaget for arbejdstilladelse:
 1. Videnskabsmænd og foredragsholdere for så vidt  

 angår undervisning eller lignende virksomhed, hvortil de er indbudt.
 2. Kunstnere - bortset fra artister,  

 restaurationsmusikere og lignende - samt professionelle idrætsudøvere.
 3. Repræsentanter på forretningsrejse her i landet for  

 udenlandske firmaer eller selskaber, der ikke har forretningskontor her.
 4. Montører, konsulenter og instruktører, der er  

 indrejst for at montere, efterse eller reparere maskiner, udstyr eller  

 lignende eller for at informere om brugen heraf.
 5. Personer, der er ansat i den personlige husholdning  

 hos udlændinge, der opholder sig her i landet på besøg i indtil tre måneder.
 § 31.  Arbejdstilladelse meddeles til de i lovens § 9,  

 stk. 1, nr. 1-3, nævnte udlændinge, jfr. dog stk. 2.
Stk. 2.  De i lovens § 9, stk. 1, nr. 2 og 3, nævnte  

 familiemedlemmer til udlændinge, som har tidsbegrænset opholdstilladelse, kan  

 først opnå arbejdstilladelse efter to års fast ophold her i landet.
Dette  

 gælder dog ikke de nævnte familiemedlemmer til de i lovens § 7 og § 8 nævnte  

 udlændinge.
 Stk. 3.  Der kan endvidere meddeles arbejdstilladelse  

 til de af lovens § 9, stk. 2, nr. 1 og 3, omfattede udlændinge.
 § 32.  De i § 24 nævnte udenlandske studerende kan få  

 arbejdstilladelse med ret til beskæftigelse i månederne juni, juli og august.  

 Efter 18 måneders ophold kan de få tilladelse til beskæftigelse ved  

 deltidsarbejde indtil 15 timer ugentlig.
 § 33.  Til andre udlændinge end de i § 31 og § 32  

 nævnte gives arbejdstilladelse kun, når væsentlige beskæftigelsesmæssige  

 eller erhvervsmæssige hensyn taler herfor.
 § 34.  Til udlændinge, der får arbejdstilladelse i  

 henhold til § 31, gives arbejdstilladelse uden betingelser.
Stk. 2.  Til andre udlændinge gives arbejdstilladelse  

 til beskæftigelse ved et bestemt arbejde og/ eller hos en bestemt  

 arbejdsgiver.
Tilladelsen kan af direktoratet for udlændinge ændres til  

 beskæftigelse ved et andet arbejde og/ eller hos en anden arbejdsgiver.
 Stk. 3.  I forbindelse med de i stk. 2 nævnte  

 tilladelser kan fastsættes andre betingelser, jfr. lovens § 16.
 § 35.  En arbejdstilladelse har gyldighed i samme  

 tidsrum som udlændingens opholdstilladelse, medmindre andet fremgår af  

 tilladelsen.
 § 36.  Ansøgning om opholds- og arbejdstilladelse skal  

 indgives til en dansk repræsentation i ansøgerens hjemland eller i det land,  

 hvor ansøgeren har haft fast ophold i de sidste seks måneder.
 Stk. 2.  Ansøgning kan dog indgives her i landet i  

 følgende tilfælde:
1. når udlændingen er omfattet af lovens § 7, § 8  

 eller § 9, stk. 1, nr. 1, 2. når udlændingen samlever i ægteskab med en her  

 fastboende dansk eller nordisk statsborger eller en anden udlænding med  

 tidsubegrænset opholdstilladelse, 3. når udlændingen er mindreårigt barn, der har fast  

 ophold hos forældremyndighedens indehaver, og denne er dansk eller nordisk  

 statsborger eller anden udenlandsk statsborger med tidsubegrænset  

 opholdstilladelse, 4. når særlige forhold i øvrigt taler derfor.
 Stk. 3.  Ansøgning fra en udlænding, der er omfattet af  

 lovens § 7, stk. 3, kan indgives til en dansk repræsentation i det land, hvor  

 ansøgeren opholder sig.
Stk. 4.  Ansøgning i henhold til stk. 2 indgives til  

 direktoratet for udlændinge.
Har ansøgeren bopæl eller ophold uden for  

 København, Frederiksberg eller Københavns amt, kan ansøgning dog indgives til  

 direktoratet for udlændinge gennem vedkommende politimester, såfremt  

 ansøgeren ønsker det.
 Stk. 5.  Ansøgning skal indgives inden udløbet af et  

 gældende visum eller inden 15 dage, før pligten til at have tilladelse  

 indtræder.
 Stk. 6.  Ansøgning om forlængelse skal indgives inden 15  

 dage før tilladelsens udløb og kan indgives her i landet.
 § 37.  Ansøgning om arbejdstilladelse hos en  

 arbejdsgiver skal bortset fra de i § 31 nævnte tilfælde være vedlagt en  

 arbejdskontrakt.
 Stk. 2.  I de i § 33 nævnte tilfælde skal kontrakten  

 være godkendt af den stedlige arbejdsformidling, medmindre arbejdsministeren  

 har tilladt undtagelse herfra.
V.
Færøerne og Grønland § 38.  Et visum, en opholdstilladelse og en  

 arbejdstilladelse gælder ikke for Færøerne og Grønland, medmindre dette  

 udtrykkeligt er anført.
VI.
Forskellige regler om udvisning og afvisning § 39.  Indrejseforbud i forbindelse med udvisning  

 efter lovens § 24, nr. 5, og § 25 og afvisning efter lovens § 28, stk. 2,  

 jfr. stk. 1, nr. 4 og 5, gives for indtil 3 år.
 § 40.  Afgørelser om afvisning ved indrejsen, jfr.  

 lovens §§ 28, stk. 1, og 29, stk. 1-2, kan træffes af vedkommende  

 politimester (politidirektøren).
 Stk. 2.  Afgørelser om iværksættelse af foranstaltninger  

 efter lovens §§ 30, 34 og 36 træffes af vedkommende politimester  

 (politidirektøren) eller af rigspolitichefen.
 Stk. 3.  Politiets afgørelser efter stk. 1-2 kan  

 påklages til justitsministeren.
VII.
Kontrolbestemmelser m.v.
§ 41.  Udlændinge, der er fyldt 16 år, og som ikke er  

 statsborgere i et nordisk land, skal under ophold her i landet til stadighed  

 medføre deres pas eller anden rejselegitimation.
Er der til udlændingen  

 udstedt særskilt opholdstilladelse, skal denne i stedet medføres.
 § 42.  Politiet kan give udlændinge pålæg om at melde  

 sig hos politiet til bestemte tider, når dette er begrundet i hensynet til  

 statens sikkerhed eller opretholdelsen af ro og orden.
 § 43.  Den, der driver hotel, pensionat, herberg eller  

 lejrplads, skal indgive anmeldelse til politiet om ankomne udlændinge.  

 Rigspolitichefen fastsætter nærmere regler herom.
 Stk. 2.  Anmeldelsespligten omfatter ikke følgende  

 udlændinge:
1. statsborgere i et andet nordisk land, 2. statsborgere i et EF-land (Belgien, Frankrig,  

 Grækenland, Holland, Irland, Italien, Luxembourg, Storbritannien og  

 Forbundsrepublikken Tyskland), 3. udlændinge, der ikke er fyldt 16 år.
 § 44.  Anmeldelsen skal indeholde oplysning om  

 udlændingens fulde navn, fødselstidspunkt, statsborgerforhold, stilling,  

 faste bopæl, ankomstdato, forrige og næste opholdssted, og hvilken  

 rejselegitimation udlændingen er i besiddelse af.
 Stk. 2.  Rejselegitimationen skal kræves forevist til  

 kontrol af rigtigheden af de givne oplysninger.
 Stk. 3.  Anmeldelsen skal underskrives af udlændingen og  

 af værten eller dennes repræsentant.
Stk. 4.  Anmeldelsen sker på blanket for hver enkelt  

 udlænding.
For deltagere i fællesrejser kan politiet dog tillade, at der i  

 stedet anvendes fælleslister, der alene underskrives af rejselederen og  

 værten eller dennes repræsentant.
Stk. 5.  Anmeldelsen afleveres eller sendes til politiet  

 inden 24 timer efter udlændingens ankomst.
Udgifterne ved fremsendelsen  

 afholdes af politiet.
 § 45.  Den, som driver hotel, pensionat, herberg eller  

 lejrplads, skal tillige indføre de i § 44, stk. 1, nævnte oplysninger  

 vedrørende alle udenlandske gæster, der er fyldt 16 år, i en særlig  

 gæsteprotokol.
Stk. 2.  Indførelsen skal finde sted straks efter  

 udlændingens ankomst.
Straks efter afrejsen skal datoen herfor ligeledes  

 indføres i protokollen.
 Stk. 3.  Gæsteprotokollen skal opbevares i to år, efter  

 at den er udskrevet.
 Stk. 4.  Politiet kan tillade, at logigivere indfører  

 udenlandske gæster i et af politiet godkendt kartotek i stedet for i  

 gæsteprotokollen.
 § 46.  Politiet kan pålægge andre logigivere, der mod  

 eller uden vederlag yder natlogi til udlændinge, at føre gæsteprotokol efter  

 reglerne i § 45.
 § 47.  Udformningen af de i §§ 44 og 45 nævnte  

 blanketter, protokoller og kartoteker bestemmes af direktoratet for  

 udlændinge.
 Stk. 2.  Udgifterne til indkøb af blanketter,  

 protokoller og kartoteker afholdes af logigiveren.
 Stk. 3.  Blanketter m.v. skal udfyldes tydeligt med  

 blæk, kuglepen eller maskinskrift.
VIII.
Straffebestemmelser § 48.  Overtrædelse af § 8, § 10, stk. 2, § 41, § 43,  

 § 44 og § 45 samt pålæg efter § 10, stk. 3, § 42, § 46 og § 47, stk. 3,  

 straffes med bøde.
 Stk. 2.  Overtrædelse af § 11 straffes med bøde eller  

 hæfte, medmindre højere straf er forskyldt efter lovens § 59, stk. 3.
 Stk. 3.  Tilsidesættelse af de betingelser, der efter §  

 28 eller § 34 er knyttet til en opholds- og/ eller arbejdstilladelse,  

 straffes efter lovens § 60, stk. 1, med bøde eller under skærpende  

 omstændigheder med hæfte.
IX.
Ikrafttrædelsesbestemmelser § 49.  Bekendtgørelsen træder i kraft dagen efter  

 bekendtgørelsen i Lovtidende.
