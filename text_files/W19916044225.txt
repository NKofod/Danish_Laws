Patentdirektoratet fandt et mønster på en indlægssål uegnet til  

 registrering, da den ikke ansås for at adskille sig væsentligt fra en  

 allerede kendt indlægssål.
Afgørelsen blev stadfæstet af patentankenævnet.
År 1991, den 10. september afsagde Patentankenævnet (Grønning-Nielsen,  

 Hans Chr.
Thomsen, S.
Gulmann) følgende K E N D E L S E i sagen j.nr.
M 4/90: Klage fra Gorm Villemoes Aggergren, Brabrand,  

 v/Aarhus Patentkontor, N.H.
Gregersen over Patentdirektoratets afgørelse af 21. marts 1990 af mønster ansøgning MA  

 0171/88 efter protest indgivet af HL Medical, v/Henry Lundorff, Silkeborg,  

 v/Advokat N.H.
Bjørumslet.
 Den 12. februar 1988 indgav klageren en ansøgning om registrering af et  

 mønster for: »en indlægssål«.
 Patentdirektoratet fandt ved skrivelse af 21. februar 1989 mønstret uegnet  

 til registrering, idet mønstret ikke skønnedes at adskille sig væsentligt fra  

 et mønster, der var bragt i omsætning i efteråret 1987. Disse oplysninger  

 blev meddelt Direktoratet af HL MEDICAL v/Henry Lundorff i skrivelse af 30.  

 januar 1989, hvori der blev protesteret mod mønstrets registrering.
 Hertil anførte klageren i skrivelse af 29. juni 1989 følgende:
»Ansøgeren er en temmelig god bekendt af Henry Lundorff, Silkeborg,  

 der tidligere har været sælger for ansøgeren, og som i den egenskab har  

 underskrevet det i kopi vedlagte dokument »CERTIFICATE OF FIRST  

 SALE«.
Dette dokument blev oprettet til brug i en japansk  

 mønsteransøgning, som blev indleveret d. 15. december 1988 - altså i henhold  

 til de i Japan gældende nyhedsregler ang. mønsteransøgninger.
 Det i dokumentet omtalte norske firma var ansøgerens første kunde for de i  

 nærværende mønsteransøgning omhandlede »Vandsåler«, der således  

 blev offentliggjort første gang d. 1. juli 1988, dvs. efter indleveringen af  

 nærværende mønsteransøgning.
Ansøgeren har tidligere fremstillet og solgt vandsåler: men de tidligere  

 offentliggjorte vandsåler adskiller sig meget væsentligt fra de nye vandsåler  

 jfr. ansøgningen.
De tidligere vandsåler var fremstillet helt i glat PVC:  

 medens de nye vandsåler er fremstillet af velourbeklædt formstof, således at  

 vandsålerne i den aktuelle udgave har et karakteristisk andet udseende ved at  

 have en stoflignende overfladestruktur.
Protesten fra Henry Lundorff er baseret på et internt kendskab til  

 ansøgerens virksomhed: Henry Lundorff ved således bedre end de fleste, at de  

 indsendte fakturaer og ordresedler alle knytter sig til ansøgerens tidligere  

 udgaver af vandsåler, der blev markedsført under betegnelsen WATER-PROOF:  

 medens ansøgerens nye vandsåler markedsføres under betegnelsen POSEIDON  

 svarende til ansøgerens nuværende firmanavn.' Direktoratet tog i skrivelse af 20. september 1989 protesten til følge med  

 denne begrundelse:
 »Protesten er begrundet med, at det ansøgte mønster har været solgt i  

 ca. 1500 eksemplarer allerede i 1987. Der er samtidig indleveret kopi af  

 faktura og ordreseddel på et produkt ved navn Waterproof.
 I denne anledning skal det meddeles at protesten tages til følge.
I skrivelse af 29 jun 1989 har De imødegået protesten.
Det fremhæves især  

 at ansøger tidligere har fremstillet og solgt vandsåler, idet de tidligere  

 vandsåler var fremstillet i glat PVC, medens de nu ansøgte er fremstillet i  

 velourbeklædt formstof.
 For at belyse sagen nærmere fremsendte vi den 7 jul 1989 et eksemplar af  

 en waterproff-sål, indleveret af Henry Lundorff den 26 jan 1989, med et  

 spørgsmål om det kunne bekræftes at denne sål var magen til den omtalte  

 tidligere fremstillede og solgte waterproff-sål.
I Deres brev af 5 sep 1989 bekræfter De at det er en model af de tidligere  

 (før 12 feb 1988) af ansøger fremstillede vandsåler.
Samtidig indsendes et  

 eksemplar af de nu ansøgte velourbelagte vandsåler.
 Vi har herefter vurderet om de to vandsåler kan anses for at adskille sig  

 væsentligt fra hinanden.
De to vandsåler har helt samme ydre form og nøjagtig samme markeringer.  

 Den eneste forskel er at den nu ansøgte sål har en velourbeklædning på den  

 ene side.
Det er Direktoratets opfattelse at denne forskel ikke kan anses for  

 væsentlig for varens helhedsudseende.
Mønstret er således fundet uegnet til  

 registrering, idet den ikke anses for at adskille sig væsentligt fra den  

 allerede kendte vandsål, jfr.
Mønsterlovens § 2, stk. 1, jfr. stk. 2.« Klageren skrev den 18. november 1989 i anledning af Direktoratets  

 afgørelse således:
 »I anledning af Patentdirektoratets skrivelser af 20. september og  

 22. september 1989 skal jeg for ansøgeren fremføre følgende, idet jeg  

 vedlægger 2 stk. fotokopier, de viser, hvor ansøgers tidligere (før 12.  

 februar 1988) solgte »WATER-PROOF«-vandsåler henholdsvis de nye jf.  

 ansøgningen »POSEIDON«-vandsåler rent faktisk har ret forskellig  

 fremtoning helhedsmæssigt .
Fotokopi A viser de respektive vandsåler set fra undersiden deraf.
De to  

 vandsåler har ganske rigtigt helt samme ydre form, hvilket vel ikke er  

 overraskende.
Det er derimod ikke korekt, at også markeringerne  

 (sammensvejsninger) har nøjagtig samme form.
Markeringerne ved tådelen af de respektive vandsåler er mest ens, selvom  

 plastfagmanden ser flere forskelle, bl.a. fordi markeringerne  

 (sammensvejsningerne) ved »POSEIDON« er mindre skarpe, fordi der  

 anvendes et plastlag med velourbelægning, som stiller større krav til  

 nøjagtig tryk.
Den buede øvre tværsøm mellem tådelen og foddelen er tyndere  

 ved »POSEIDON« end ved »WATER PROOF«.
De øverste tre væskebremsende sammensvejsninger »C« er tydeligt  

 tyndere ved »POSEIDON« end hos »WATER PROOF«.
De buede  

 væskestyr i svangdelen af sålerne er meget forskellige, idet der ved  

 »POSEIDON« arbejdes med væsentlig større central passager end hos  

 »WATER PROOF«.
Der er desuden tale om ret forskellige bueformer,  

 hvor »POSEIDON« er forsynet med meget flade buemarkeringer  

 (sammensvejsninger): medens »WATER PROOF« har meget kraftigt buede  

 markeringer.
Også de bageste væskebremsende sammensvejsninger ved hældelen er  

 forskellige.
Disse markeringer er ved »POSEIDON« tyndere og mere  

 afrundede end hos »WATER PROOF«.
Endelig har »WATER  

 PROOF« en tydelig anden hællukning end »POSEIDON«.
Fotokopi B viser de respektive vandsåler fra oversiden dvs. fra den side  

 der er beregnet til at vende mod fodfladen af brugeren.
Her er der helt  

 tydeligt meget stor og markant forskel mellem »POSEIDON«-vandsålen,  

 der er beklædt med en karakteristisk mørkegrå velour: medens »WATER  

 PROOF«-vandsålen har samme glatte overflade, som ved undersiden, jfr.  

 fotokopi A.
 Ansøgeren kan ikke acceptere, at disse for fagmanden så åbenlyse og  

 betydelige forskelle, der også giver en meget væsentlig forskellig vare med  

 et karakteristisk andet helhedsudseende, ikke skulle medføre et mønster, der  

 adskiller sig væsentligt fra det kendte mønster.
Til orientering for Patentdirektoratet kan jeg oplyse, at ansøgers  

 tidligere sælger, Henry Lundorff er påbegyndt markedsføring af en vandsål,  

 der helt svarer til »POSEIDON«, og som markedsføres under  

 betegnelsen »AQUA STAR«.
Da der i den sammenhæng er tale om klar  

 overtrædelse af markedsføringsloven: ville det for ansøgeren være ekstra  

 uheldigt, at Patentdirektoratets stillingtagen i denne sag af Henry Lundorff  

 kan understøtte en helt klar ulovlighed begået af samme Henry Lundorff.
Derfor skal jeg principalt anmode Patentdirektoratet om at genoverveje sagen og godkende  

 nærværende mønsteransøgning.
subsidiært skal jeg anmode Patentdirektoratet om at stille sagen i bero,  

 indtil en formentlig uundgåelig retssag mellem ansøgeren og Henry Lundorff  

 har fundet sin afgørelse.' I skrivelse af 21. marts 1990 gav Direktoratet et endelig afslag på  

 ansøgningen.
 Direktoratet gav denne begrundelse for afslaget:
 »I Deres brev af 18 nov 1989 vedrørende ovennævnte mønsteransøgning  

 har De principielt anmodet Direktoratet om at genoverveje afgørelsen i  

 Direktoratets brev af 20 sep 1989, hvorefter Deres mønster er fundet uegnet  

 til registrering, subsidiært anmodet Direktoratet om at stille sagen i bero  

 på en eventuel retssag mellem Dem og den protesterende.
I Deres brev har De fremdraget en række forskelle mellem det ansøgte  

 mønster og den tidligere kendte indlægssål, idet De detaljeret redegør for  

 markeringerne (sammensvejsningen) i de to såler.
Endvidere nævnes det  

 forhold, at det ansøgte mønster er beklædt med en mørkegrå velour, medens den  

 tidligere kendte sål har glat overflade.
 Direktoratet anser imidlertid de påpegede forskelle ved markeringen for at  

 være detaljer, som ikke påvirker helhedsindtrykket af sålerne, og forskellen  

 i overfladernes materialer for at være af en sådan art, at den heller ikke  

 bevirker, at det ansøgte mønster adskiller sig væsentligt fra en tidligere  

 kendt sål.
 Deres anmodning om, at sagen bliver stillet i bero på en eventuel retssag  

 mellem parterne, kan ikke imødekommes, idet det bemærkes, at retten, såvidt  

 det kan ses af Deres brev, ikke skal tage stilling til, om de 2 såler  

 betegnet henholdsvis »WATER PROOF« og »POSEIDON«,  

 adskiller sig væsentligt fra hinanden i mønsterretlig forstand.
Deres ansøgning afslås derfor herved i medfør af lov om mønstre § 15, jfr.  

 § 2, stk. 1, da det ansøgte mønster ikke kan anses for at adskille sig  

 væsentligt fra, hvad der var kendt før ansøgningens indleveringsdag.' Denne afgørelse har klageren ved skrivelse af 21. maj 1990 indbragt for  

 Patentankenævnet.
 Klageren har i skrivelse af 11. september 1990 gennemgået sagsforløbet og  

 har som ankebegrundelse anført følgende:
 »....Som nævnt i min tidligere skrivelse til Patentankenævnet kan  

 ansøgeren ikke acceptere det ovenfor gengivne afslag i sagen, fordi ansøgeren  

 slet ikke kan forstå, at de påpegede forskelle mellem det ansøgte mønster og  

 den kendte vandsål, ikke kan anses at give det ansøgte mønster et helt klart  

 anderledes helhedsudseende end ved den kendte vandsål.
 Selvom der ikke i den afslåede mønsteransøgning er indleveret model, der  

 skal anses at vise mønsteret, dvs. selvom det i princippet er forskellen  

 mellem de gældende mønsterafbildninger og den kendte vandsål, der burde  

 bedømmes, er ansøgeren indforstået med, at Patentankenævnet får lejlighed til  

 ligesom Patentdirektoratet ved selvsyn at foretage en nøje sammenlignende  

 bedømmelse af de reelle forskelle mellem det ansøgte mønster repræsenteret af  

 vedlagte bilag M, der er et eksemplar af ansøgerens POSEIDON-vandsål, som for  

 tiden markedsføres, og bilag N, der er et eksemplar af ansøgerens tidligere  

 markedsførte WATERPROOF-vandsål.
På denne baggrund skal jeg anmode Patentankenævnet om at underkende  

 Patentdirektoratets afgørelse i sagen og sende ansøgningen tilbage til  

 Patentdirektoratet med henblik på endelig bekendtgørelse/fremlæggelse,  

 således at også offentligheden i almindelighed får lejlighed til at bedømme  

 det rimelige i at det ansøgte mønster opnår registrering.« Den protesterende HL MEDICAL, v/Henry Lundorff anfører i skrivelse af 1.  

 februar 1991 i anledning af ankesagen bl.a.:
 »Med henvisning til den allerede foreliggende korrespondance,  

 fastholder min klient protesten, og gør fortsat gældende, at Gorm Aggergren  

 ikke er berettiget til at få meddelt mønsterbeskyttelse på de i sagen  

 omhandlede vandsåler.
Den omhandlede vandsål adskiller sig efter min klients opfattelse ikke  

 fra, hvad der forud for ansøgningen allerede var kendt på markedet.
En  

 vandsåls funktion er at absorbere stød, massere fødderne samt aflaste ben og  

 ryg.
Om der er velourbetræk eller ej, er i denne forbindelse underordnet.
Endvidere henleder min klient fortsat opmærksomheden på, at Gorm Aggergren  

 personligt sammen med min klient præsenterede Poseidon med velourbetræk for  

 et firma i Norge den 2. februar 1988, medens mønsteransøgningen først blev  

 indleveret den 12.2.1988.« Ankenævnet har behandlet sagen i sit møde den 19. juni 1991.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
 Grønning-Nielsen.
Hans Chr.
Thomsen.
S.
Gulmann.
