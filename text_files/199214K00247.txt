Nr BTL 247 Betænkning over Forslag til lov om ændring af lov om leje og lov om  

 midlertidig regulering af boligforholdene (Nabostøj, informationsvirksomhed  

 m.v.)   

 Nr L 247 1992-93, 1. samling Afgivet af Boligudvalget Afgivet: 19930420 Udvalget har behandlet lovforslaget i nogle møder og har herunder stillet  

 spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Bech, Steen, advokat, København, Landsforeningen for ejere af udlejnings- ejendomme og Lejernes Landsorganisation.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 boligministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af mindretallet stillede  

 ændringsforslag.
Ændringsforslag Til § 2Af et mindretal (FP):
 1) Nr. 2 udgår.
 Af boligministeren , tiltrådt af et flertal (udvalget med  

 undtagelse af FP):
 2) I det under nr. 2 foreslåede § 61, stk. 1, 2.  

 pkt., udgår », lejere og administratorer«, og i stedet  

 indsættes: »og lejere«.
Bemærkninger Til nr. 1 Ændringsforslaget stilles, fordi Grundejernes Investeringsfond  

 efter forslagsstillerens opfattelse bør ophæves og pengene føres tilbage til  

 grundejerne.
 Til nr. 2 Under henvisning til de modtagne bemærkninger til det fremsatte  

 lovforslag foreslås det at lade »administratorer« udgå af den i  

 bestemmelsen nævnte kreds af mulige tilskudsmodtagere.
