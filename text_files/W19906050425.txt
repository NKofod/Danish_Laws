 Ansøgning om overførsel af del af partsbevilling på grund af  

 partsbevillingshavers overgang til efterløn til dennes partner, der havde  

 deltaget i virksomheden i 9 år, blev imødekommet.
 De har ved brev af 13. februar 1990 - modtaget i ministeriet den 23.  

 februar 1990 gennem Storkøbenhavns Hyrevognskontor - ansøgt om tilladelse  

 til, at Jørgen Holm Christensen del af partsbevilling nr. 1-3233 pr. 1. april  

 1990 overføres til vognmand Bengt Johansen, idet De har oplyst, at De hidtil  

 har haft den nævnte bevilling i fællesskab med Jørgen Holm Christensen.
 Det fremgår af Deres brev, at De har haft bevilling til hyrekørsel siden  

 1971 og været partsbevillingshaver siden 1981 og at årsagen til, at  

 fællesskabet ønskes opløst er Jørgen Holm Christensens overgang til efterløn.
 Storkøbenhavns Hyrevognsnævn har i sin udtalelse i sagen oplyst,  

 at Bengt Johansen - såfremt tilladelse til overførsel gives - samtidig vil  

 give afkald på sin nuværende hyrekørselsbevilling (nr. 1-0016).  

 Hyrevognsnævnet har under de foreliggende omstændigheder anbefalet det  

 ansøgte.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
 Efter ministeriets opfattelse foreligger der i det foreliggende tilfælde  

 sådanne særlige forhold, at ministeriet efter omstændighederne kan tillade,  

 at Jørgen Holm Christensens del af bevillingen overføres til Bengt Johansen,  

 idet ministeriet har lagt vægt på, at Bengt Johansen samtidig giver afkald på  

 sin nuværende bevilling og idet bemærkes, at en partsbevillingshaver ikke må  

 have andre bevillinger til hyrekørsel eller tilladelser til erhvervsmæssig  

 personbefordring i øvrigt, jf. hyrekørselsbekendtgørelsens § 3, stk. 3, nr.  

 3.
 De bedes henvende Dem til Storkøbenhavns Hyrevognskontor med henblik på  

 foretagelse af det videre fornødne i sagens anledning.
 Kopi af nærværende brev er d.d. sendt til Storkøbenhavns Hyrevognsnævn.
