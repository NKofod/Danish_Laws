Indholdsfortegnelse 1. Gyldighedsområde 2. Definitioner 3. Tilladelse til indretning 4. Godkendelse 5. Ansøgning om godkendelse 6. Betingelser for landingspladsens godkendelse 6.1 Landingsbaner 6.2 Sikkerhedszoner 6.3 Luftfartshindringer 6.4 Afmærkning af landingsbaner og sikkerhedszoner 6.5 Standplads og rullebaner 6.6 Bygninger m.v.
6.7 Signalmateriel 6.8 Hjælpemateriel 6.9 Benzin og olie 6.10 Hegn 6.11 Tilskuerpladser 7. Driftstilladelse 8. Landingspladsens drift 9. Tegninger 1. Gyldighedsområde 1.1 Nærværende bestemmelser gælder for landingspladser (med landingsbaner  

 på indtil 900 m længde), der står åben for offentligheden, jf. lov om  

 luftfart af 10. juni 1960, kapitel 6, og som anvendes til beflyvning efter  

 VFR-bestemmelserne med landflyvemaskiner.
 (Retningslinier for offentlige landingspladser til IFR-flyvning fastlægges  

 af luftfartsdirektoratet i hvert enkelt tilfælde under hensyntagen til ICAO  

 Annex 14 »Aerodromes«).
2. Definitioner Indflyvningssektor:
 Et areal, over hvilket indflyvning til og udflyvning fra en landingsplads  

 finder sted.
 IFR-flyvning:
 Flyvning udført efter IFR-bestemmelserne (Instrument Flight Rules) jf.  

 lufttrafikreglerne.
 Landingsbane:
Et rektangulær areal beregnet til start og landing.
Arealet kan have  

 stedets naturlige overflade f.eks. med græsbevoksning eller være helt eller  

 delvis belagt med asfalt, beton eller andet egnet belægning.
 Offentlig landingsplads:
 En flyveplads, hvis benyttelse til flyvning står åben for offentligheden,  

 og som ikke er en offentlig lufthavn.
 Offentlig lufthavn:
En flyveplads, hvis benyttelse til flyvning står åben for offentligheden,  

 og som har Referencepunkt:
En landingsplads' referencepunkt er pladsens geografiske position.
Det  

 skal vælges så nær landingsbanens geometriske centrum som muligt under  

 hensyntagen til eventuelle fremtidige udvidelser.
 VFR-flyvning:
Flyvning udført efter VFR-bestemmelserne (Visual Flight Rules) jf.  

 lufttrafikreglerne.
VFR-flyvning må kun udføres om dagen og under  

 vejrforhold, der gør det muligt at overholde den foreskrevne sigtbarhed og  

 afstand fra skyer m.v. for denne form for flyvning.
3. Tilladelse til etablering 3.1 Til at etablere og drive en offentlig landingsplads kræves tilladelse  

 af Ministeriet for Offentlige Arbejder.
 3.2 Ansøgning om tilladelse til at etablere en offentlig landingsplads  

 sendes til Ministeriet for Offentlige Arbejder gennem luftfartsdirektoratet  

 med angivelse af pladsens geografiske position og planlagte baneretninger  

 indtegnet på et »generalstabskort« i 1:100.000 og bilagt en  

 udtalelse fra den lokale kommunale myndighed og det lokale politi.
 Ansøgning om driftstilladelse, se under afsnit 7.
4. Teknisk godkendelse 4.1 En offentlig landingsplads skal godkendes af luftfartsdirektoratet.
 4.2 Sådan godkendelse meddeles i form af et godkendelsesbevis, hvortil  

 knyttes de betingelser, som findes påkrævet.
 4.3 Godkendelsen, som normalt vil være kontinuerligt løbende, kan  

 tilbagekaldes af luftfartsdirektoratet, såfremt pladsen ikke opfylder de  

 krav, som til enhver tid gælder for godkendelse, eller de opstillede  

 betingelser bliver væsentlig tilsidesat.
5. Ansøgning om teknisk godkendelse 5.1 Ansøgning om teknisk godkendelse sendes til luftfartsdirektoratet på  

 herfor udfærdiget formular bilagt:
5.1.1 Målebordsblad, der viser de i pkt. 6.3 nævnte områder og pladsens  

 beliggenhed.
Fig. 1.
5.1.2 Tegning(er), i målestok 1:4000 udført i henhold til dansk standard  

 D.S.198, af pladsen, visende landingsbaner, rullebaner, standplads,  

 sikkerhedszoner og øvrige anlæg.
Af tegningen(erne) og eventuelt ledsagende  

 beskrivelse, der skal indsendes i 3 eksemplarer, skal det fremgå, hvorvidt de  

 i denne BL givne betingelser kan opfyldes.
Fig. 2.
 5.1.3 Dokumentation af ejerforhold samt oplysninger om servitutter og  

 tinglysning i henhold til pkt. 6.3.6.
 5.1.4 Gebyr i henhold til det til enhver tid gældende gebyrreglement.
6. Betingelser for landingspladsens tekniske  

 godkendelse 6.1 Landingsbaner.
Fig. 5.
 6.1.1 Landingspladsen skal omfatte en eller flere landingsbaner, således  

 placeret under hensyntagen til de fremherskende vindretninger,  

 indflyvningsforhold, omgivende bebyggelse m.m., at man kan opnå en rimelig  

 udnyttelse af landingspladsen.
6.1.2 Såfremt man undtagelsesvis kun har een landingsbane til rådighed,  

 bør denne placeres i den retning, som er fremherskende for vinde over 10  

 knobs hastighed. (10 knob = 18 km/t = 5 m/sek.) 6.1.3 Forefindes 2 landingsbaner, bør de skære hinanden i en vinkel på så  

 nær 90 grader som muligt og ikke under 60 grader.
 6.1.4 Mindst en af landingsbanerne skal have en længde af 650 m eller  

 derover.
6.1.5 Sekundære landingsbaner skal have en længde af mindst 550 m.
De bør  

 dog ikke være kortere end 85 pct. af den længste landingsbane.
 6.1.6 Bredden af landingsbanerne skal være mindst 30 m.
6.1.7 Højdeforskellen mellem landingsbanens endepunkter bør være under 1  

 pct. (1:100) af længden.
Fig. 3A.
 6.1.8 Overfladens hældning på langs af landingsbanen må ikke på noget sted  

 ovestige 1,5 pct. (1:67). Fig. 3A.
6.1.9 Ændringer i overfladens hældning i banens længderetning må ikke være  

 større end 1 pct. for hver 100 m, svarende til en krumningsradius på 10.000  

 m.
Fig. 3A.
 6.1.10 Overfladens hældning på tværs af landingsbanen bør være under 1,5  

 pct. og må ikke på noget sted overstige 2 pct. (1:50). Fig. 3A.
6.1.11 Landingsbanen skal være drænet således, at overfladen overalt er  

 fast og bæredygtig.
Bevoksningen, der helst skal bestå af græs, må ikke være  

 højere end 20 cm.
 6.2 Sikkerhedszoner.
6.2.1 Langs landingsbanens sider skal der være hindringsfrie zoner på  

 mindst 25 m bredde.
Den samlede bredde af landingsbane og sikkerhedszoner  

 skal mindst være 100 m.
For hver ende af landingsbanen skal der være  

 hindringsfrie zoner på mindst 30 m.
Zonerne bør normalt have samme overflade  

 og bevoksning som landingsbanen, med jævn overgang fra denne og anvendelig  

 til kørsel med luftfartøjer.
Fig. 3 og 5.
 6.3 Luftfartshindringer.
6.3.1 Ved sikkerhedszonernes ender skal der etableres indflyvningssektorer  

 på mindst 3.000 m længde.
Ved sikkerhedszonerne skal sektorernes bredde være  

 mindst bredden af landingsbanen med tilhørende sikkerhedszoner.
Sektorernes  

 bredde skal stige symmetrisk om landingsbanens forlængede centerlinie under  

 en vinkel på ca. 9 grader. (I indflyvningssektorernes yderste ende bliver  

 bredden 1060 m ved en bredde af 100 m inde ved sikkerhedszonerne). Fig. 1 og  

 4.
6.3.2 I indflyvningssektorerne skal der være hindringsfrit over et plan  

 med en hældning på 1:25 begyndende ved sikkerhedszonerne.
Det bør tilstræbes,  

 at de inderste 300 m af indflyvningssektorerne holdes fri for bygninger og  

 høj beplantning.
Ovennævnte hindringsfri plan skal passere mindst 5 m over en  

 offentlig vej og mindst 7 m over en jernbanelinje.
Fig. 3.
6.3.3 Langs sikkerhedszonernes og indflyvningssektorernes sider skal der  

 være hindringsfrit over et plan med en hældning på 1:4, begyndende ved  

 zonekanterne og kanterne af sektorernes hindringsfrie planer og sluttende i  

 et horizontalplan 45 m over landingspladsens niveau.
Fig. 3.
6.3.4 Pladsens horizontalplan er indeholdt i en cirkel med centrum i  

 pladsens referencepunkt og radius 2,5 km og beliggende 45 m over pladsens  

 niveau.
Hindringer over dette plan bør ikke forefindes.
Fig. 1 og 4.
 6.3.5 Bygninger må ikke foerkomme nærmere end 70 m fra landingsbanens  

 centerlinie og må ikke gennemskære det i pkt. 6.3.3 nævnte plan på 1:4. Fig.  

 3 og 5.
 6.3.6 De i pkt. 6.3.2, 6.3.3 og 6.3.4 nævnte hindringsfrie planer skal på  

 ejerens eller brugerens regning sikres ved servitutpålægning og notering i  

 overensstemmels med luftfartslovens §§ 61-66.
 6.4 Afmærkning af landingsbaner og sikkerhedszoner.
 6.4.1 Landingsbanens tærskler skal afmærkes med hvide fliser i felter på 1  

 gange 3 m med en indbyrdes afstand af 10 m som angivet på fig. 5.
6.4.2 Landingsbanens sidebegrænsninger skal afmærkes med gule eller  

 røde/gule kegler eller pyramider af let konstruktion med en højde på 60 cm og  

 en bunddiameter eller grundlinie på 30 cm.
Markeringen placeres på fliser  

 langs sidelinien med en indbyrdes afstand på maksimalt 50 m.
Fig. 5 og 6.
6.4.3 Sikkerhedszonernes begrænsning skal afmærkes med røde/hvide  

 begrænsningskasser i samtlige hjørner og i øvrigt med en indbyrdes afstand af  

 maksimalt 100 m.
Kassernes dimensioner og udførelse er vist på fig. 5 og 6.
6.5 Standplads og rullebaner.
Fig. 5.
 6.5.1 Der skal findes en standplads på mindst 15 gange 30 m således  

 beliggende, at opstillede flyvemaskiner befinder sig under de i pkt. 6.3  

 nævnte hindringsfri planer.
 6.5.2 Standpladsen skal være forsynet med fortøjningsgrej.
 6.5.3 Mellem standplads og landingsbaner skal findes rullebaner på mindst  

 10 m bredde.
 6.5.4 Standplads og rullebaner skal afmærkes med røde/hvide kegler eller  

 markeringskasser, såfremt let synlig naturlig afgrænsning ikke findes.
 6.6 Bygninger m.v.
 Ved standpladsen eller i nærheden deraf bør etableres et  

 ekspeditionslokale for passagerer og besætninger.
 Der skal forefindes telefon ved pladsen.
 På pladsen skal forefindes en vægt - med mindste registreringsområde 0-150  

 kg - der er velegnet til vejning af passagerer, bagage og fragt.
 6.7 Signalmateriel.
 6.7.1 På pladsen skal forefindes mindst een vindpose, der skal være  

 anbragt således, at den er synlig fra luftfartøjer i landingsrunden.  

 Vindposen skal udføres som vist på fig. 7.
6.7.2 Der skal indrettes en signalplatform på mindst 9 gange 9 m med mørk  

 overflade, klart markeret fra omgivelserne f.eks. med en kant af hvide  

 cementfliser 50 gange 50 cm.
Signalplatformen skal kunne ses fra alle sider  

 under enhver vinkel på over 10 grader med horisonten.
Fig. 5.
 6.7.3 Der skal forefindes de på fig. 7 viste signalflager.
 6.7.4 Der skal forefindes en signalpistol med tilhørende ammunition  

 bestående af mindst 6 røde og 6 grønne signalpatroner.
 6.8 Hjælpemateriel.
6.8.1 På pladsen skal forefindes mindst 2 transportable pulver-, skum-  

 eller kulsyreildslukkere, hver med et indhold på mindst 10 kg, anbragt let  

 tilgængeligt og tydeligt markeret.
Mindst den ene skal forefindes ved  

 tankanlægget.
6.8.2 Der skal på pladsen forefindes mindst een nødhjælpskasse til brug  

 ved førstehjælp i tilfælde af ulykke.
Der skal træffes særlige  

 foranstaltninger til sikring af hurtig og effektiv hjælp i tilfælde af  

 ulykke.
 6.9 Benzin og olie.
 Der bør findes et depot af benzin og olie afpasset efter pladsens  

 benyttelse.
 6.10 Hegn.
Solide hegn skal opstilles, hvor pladsen grænser op til tilskuerpladser og  

 veje.
Langs alle begrænsninger skal der i fornødent omfang opstilles skilte  

 med påskrift om, at uvedkommende færdsel og ophold på pladsen er forbudt.
 6.11 Tilskuerpladser.
 Tilskuerpladser må ikke indrettes inden for de første 300 m af  

 indflyvningssektorerne, regnet fra sikkerhedszonerne.
 7. Driftstilladelse.
 7.1 Tilladelse til drift af en offentlig landingsplads jf. pkt. 3.1 gives  

 normalt for 5 år ad gangen på betingelse af, at pladsen er godkendt, og  

 vilkårene i pkt. 8 og eventuelt andre særlige vilkår er opfyldt.
 7.2 Ansøgning om tilladelse til drift af pladsen sendes til  

 luftfartsdirektoratet med oplysning om de med indretningen forbundne anslåede  

 udgifter og de årlige driftsudgifter samt forslag til flyvepladsleder og  

 åbningstider for pladsen.
 7.3 Såfremt der under udøvelsen af den af tilladelsen omfattede virksomhed  

 finder væsentlig tilsidesættelse sted af de i nærværende BL eller i  

 tilladelsen indeholdte eller for sådan virksomhed i øvrigt gældende  

 forskrifter, kan tilladelsen tilbagekaldes.
 7.4 Ansøgning om fornyelse af driftstilladelsen indsendes til  

 luftfartsdirektoratet senest 1 måned før gyldighedsperiodens udløb.
 8. Landingspladsens drift.
 8.1 Landingspladsens daglige drift skal ledes af en flyvepladsleder,  

 godkendt af luftfartsdirektoratet.
 8.2 Flyvepladslederen er ansvarlig over for luftfartsdirektoratet for, at  

 flyvepladsen er i forskriftsmæssig stand, og at den drives sikkerhedsmæssigt  

 forsvarligt.
 8.3 Landingspladsen skal holdes åben og under opsyn i overensstemmelse med  

 de i AIP-Danmark offentliggjorte åbningstider.
 8.4 Der skal findes en godkendt officiel flyvepladsjournal over startende  

 og landende luftfartøjer.
 8.5 Tilgængelig for alle, der beflyver pladsen, skal der findes en komplet  

 ajourført samling af AIP-Danmark, Notam Danmark klasse II,  

 Lufttrafikreglerne, Bestemmelser for civil luftfart (BL) og Meddelelser fra  

 luftfartsdirektoratet (M.F.L.).
 8.6 Den i pkt. 6.6 nævnte telefon skal være tilgængelig for alle, der  

 beflyver pladsen, til korrespondance vedrørende flyvesikkerheden.
 8.7 Såfremt der ønskes afgifter for pladsens benyttelse, skal disse  

 godkendes af luftfartsdirektoratet.
Hans Jensen / B.
Helmø Larsen Definitioner.
 AFIS. (Aerodrome Flight Information Service =  

 flyveplads/flyveinformationstjeneste).
 En tjeneste, der har til opgave at give råd og oplysninger for  

 flyvepladstrafikkens sikre og effektive udførelse.
 Alarmeringstjeneste. (Alerting Service).
 En tjeneste, der har til opgave at underrette de pågældende organisationer  

 om luftfartøjer, der har behov for eftersøgnings- og redningstjeneste, samt i  

 fornødent omfang at assistere sådanne organisationer.
 Flyvepladstjeneste.
 En tjeneste, der har til opgave at sikre, at flyvepladsen med dens anlæg  

 og tilbehør er i foreskreven stand.
 IMC. (Instrument Meteorological Conditions = instrumentvejrforhold).
 Vejrforhold udtrykt i værdier for sigtbarhed, afstand fra skyer og  

 skydækkehøjde, der er mindre end de for VMC fastsatte minima.
 Meldetjeneste.
 En tjeneste, der har til formål at udveksle oplysninger om flyvninger, for  

 hvilke der er afgivet flyveplan.
 Nat.
 Tidsrummet fra solnedgang til solopgang eller sådant andet tidsrum  

 herimellem, som måtte blive fastsat af luftfartsdirektoratet.
 Offentlige landingspladser.
Flyvepladser, hvis beflyvning under ensartede vilkår står åben for alle  

 luftfartøjer, og som ikke af luftfartsdirektoratet er godkendt som offentlige  

 lufthavne, jf.
BL 3-2.
 Sigtbarhed. (Visibility).
Muligheden for, afhængig af atmosfæriske forhold, at se og identificere  

 iøjnefaldende, ubelyste genstande om dagen og iøjnefaldende, belyste  

 genstande om natten.
Sigtbarheden angives i længdeenheder.
 Skydækkehøjde. (Ceiling).
 Højden over jorden eller vandet af underkanten af det laveste skylag under  

 6.000 m, der dækker mere end halvdelen af himmelen.
 Transportflyvning.
 Al flyvning, ved hvilken der af dertil koncessioneret selskab befordres  

 passagerer, fragt eller post mod betaling.
 Vejrobservationstjeneste.
 En tjeneste, der har til opgave at observere flyvepladsens aktuelle  

 vejrforhold.
 VMC. (Visual Meteorological Conditions = visuelle vejrforhold).
 Vejrforhold udtrykt i værdier for sigtbarhed, afstand fra skyer og  

 skydækkehøjde, der er lig med eller større end de i lufttrafikreglerne  

 fastsatte minima.
 Landingspladser af kategori 1.
 Landingspladser, der alene er godkendt til VMC-starter og -landinger om  

 dagen, og hvor antallet af transportflyvninger, der udgår fra eller er  

 bestemt til en anden flyveplads, ikke overstiger 1800 pr. år.
Sådanne landingspladser kan af luftfartsdirektoratet ikke godkendes til  

 regelmæssig offentlig lufttrafik og må til skole- og svæveflyvning kun  

 benyttes, når der er en ansvarlig leder af flyvningen tilstede.
Sådanne  

 landingspladser kan ikke godkendes som grænselufthavne.
 Udstyr.
 Grej til markering af baner og rulleveje m.v.
Telefon, vindpose, vægt samt kors og flag til markering af uanvendelige  

 områder.
Med hensyn til nærmere specifikation henvises til BL 3-2.
 Brand- og redningsudstyr efter luftfartsdirektoratets nærmere  

 bestemmelser.
 Tjenester.
På landingspladsen skal ydes flyvepladstjeneste i henhold til de af  

 luftfartsdirektoratet fastsatte driftsbestemmelser. (* 1) Personel.
En af luftfartsdirektoratet godkendt flyvepladsleder.
Dennes godkendelse  

 gives først, når den pågældende har modtaget instruktion af en repræsentant  

 fra luftfartsdirektoratet og vist tilfredsstillende kendskab til sine pligter  

 som leder af en flyveplads af kategori 1. Til afløsning i kortere perioder på  

 grund af ferie eller sygdom kan den godkendte flyvepladsleder udpege og  

 instruere en afløser, uden at dette skal godkendes af luftfartsdirektoratet.
 Landingspladser af kategori 2.
 Landingspladser, alene godkendt til VMC-starter og -landinger om dagen.
 Udstyr.
 Det i BL 3-2 foreskrevne udstyr skal forefindes.
 Tjenester.
 Fra landingspladsen skal ydes:
samt - under hensyn til de konkrete forhold - i henhold til de  

 driftsbestemmelser, der af luftfartsdirektoratet vil blive fastsat i hvert  

 enkelt tilfælde, Personel.
En af luftfartsdirektoratet godkendt flyvepladsleder.
Dennes godkendelse  

 gives først, når den pågældende har modtaget instruktion af en repræsentant  

 fra luftfartsdirektoratet og vist tilfredsstillende kendskab til sine pligter  

 som leder af en flyveplads af kategori 2. Til afløsning i kortere perioder på  

 grund af ferie eller sygdom kan den godkendte flyvepladsleder udpege og  

 instruere en afløser, uden at dette skal godkendes af luftfartsdirektoratet.
Såfremt landingspladsen er udstyret med telefoni, skal flyvepladslederen  

 og dennes stedfortræder være i besiddelse af et VHF-bevis.
Såfremt pladsen  

 tillige er grænselufthavn, skal VHF-beviset være erhvervet ved  

 korrespondanceprøve på engelsk.
 Landingspladser af kategori 3.
 Landingspladser, alene godkendt til VMC-starter og -landinger såvel om  

 dagen som om natten.
 Udstyr.
 Udover det i BL 3-2 krævede udstyr skal forefindes:
 Et lyssystem efter de af luftfartsdirektoratet i tillæg til BL 3-2 angivne  

 specifikationer og mindst omfattende hindringslys, banebelysning med  

 tilhørende tærskel- og rullevejsbelysning samt et flyvepladsfyr.
 Et godkendt VHF-kommunikationsudstyr med recorder.
Et til skygennemgang anvendeligt radionavigationshjælpemiddel.
Et  

 eksisterende radionavigationshjælpemiddel, der er placeret højst 25 sømil fra  

 landingspladsen, kan benyttes.
I et af luftfartsdirektoratet bestemt omfang  

 skal der være nødstrømsanlæg til ovennævnte anlæg.
 Et af luftfartsdirektoratet godkendt udstyr til måling af vind, skyhøjde  

 og lufttryk.
 Tjenester.
 Fra landingspladsen skal ydes:
samt - under hensyn til de konkrete forhold - i henhold til de  

 driftsbestemmelser, der af luftfartsdirektoratet vil blive fastsat i hvert  

 enkelt tilfælde, De under d) og e) anførte tjenester kræves kun udført for natflyvninger.
 Personel.
En person, der er i besiddelse af et af luftfartsdirektoratet udstedt  

 bevis, som giver ret til at yde AFIS på den pågældende landingsplads.
En  

 person, der har modtaget instruktion fra luftfartsdirektoratet og bestået  

 prøve i vejrobservationstjeneste.
 De berørte tjenester kan varetages af samme person.
 Landingspladser af kategori 4.
 Landingspladser, godkendt til IMC-starter og -landinger.
 Udstyr.
 Udover det i BL 3-2 krævede udstyr skal forefindes:
 Et lyssystem efter de af luftfartsdirektoratet i tillæg til BL 3-2 angivne  

 specifikationer og mindst omfattende hindringslys, banebelysning med  

 tilhørende tærskel- og rullevejsbelysning samt et flyvepladsfyr.
 Et godkendt VHF-kommunikationsanlæg med recorder.
 Et af luftfartsdirektoratet til anflyvning godkendt  

 radionavigationshjælpemiddel.
 I et af luftfartsdirektoratet bestemt omfang skal der være nødstrømsanlæg  

 til ovennævnte anlæg.
 Et af luftfartsdirektoratet godkendt udstyr til måling af vind, skyhøjde  

 og lufttryk.
 Tjenester.
 Fra landingspladsen skal ydes:
samt - under hensyn til de konkrete forhold - i henhold til de  

 driftsbestemmelser, der af luftfartsdirektoratet vil blive fastsat i hvert  

 enkelt tilfælde, Personel.
En person, der er i besiddelse af et af luftfartsdirektoratet udstedt  

 bevis, der giver ret til at yde AFIS på den pågælde landingsplads.
En person,  

 der har modtaget instruktion fra luftfartsdirektoratet og bestået prøve i  

 vejrobservationstjeneste.
 De berørte tjenester kan varetages af samme person.
 I særlige tilfælde, hvor trafikintensiteten, arten af beflyvningen eller  

 flyvepladsens beliggenhed i forhold til andre flyvepladser efter  

 luftfartsdirektoratets opfattelse gør det nødvendigt, kan  

 luftfartsdirektoratet kræve yderligere udstyr anskaffet, yderligere tjenester  

 ydet og skærpe kravene til personalets udannelse, alt under hensyn til de  

 konkrete forhold i hvert enkelt tilfælde.
 For grænselufthavne må det forventes, at told- og politimyndighederne  

 stiller krav om, at de fornødne kontorer og ekspeditionslokaler samt et  

 lokale, som kan toldlukkes, vederlagsfrit stilles til rådighed for de  

 pågældende myndigheder.
 Brand- og redningsudstyr på offentlige landingspladser med banelængder  

 under 900 m.
 Kategori 1.
 Brandslukningsudstyr:
Mindst een transportabel 12 kg pulverslukker placeret udenpå telefonhytten  

 og tydeligt afmærket med skilte.
På landingspladser med tankanlæg skal  

 pulverslukkeren placeres ved dette.
 Pulverslukkeren skal kontrolleres mindst 1 gang årligt og skal omgående  

 erstattes efter benyttelse.
 Ved eller på pulverslukkeren skal anbringes et skilt med letfattelig  

 instruktion i brugen af denne.
 Førstehjælpsmateriel:
 I telefonhytten skal forefindes en behørigt afmærket og plomberet kasse  

 med førstehjælpsudstyr, som følger:
 En af Sundhedsstyrelsen godkendt vejledning i førstehjælp ved  

 ulykkestilfælde.
Kassen skal holdes i forskriftmæssig stand, og indholdet skal kontrolleres  

 mindst 1 gang om året af leverandøren.
Efter brug skal indholdet omgående  

 suppleres op, og kassen plomberes påny.
 Kategori 2.
 Brandslukningsudstyr:
Mindst 2 transportable 12 kg pulverslukkere, hvoraf mindst 1 skal placeres  

 ved tankanlægget.
Pulverslukkerne, som skal være tydeligt afmærket og  

 forsynet med brugsanvisning, skal kontrolleres mindst 1 gang årlig og skal  

 omgående erstattes efter benyttelse.
 Redningsudstyr:
 Værktøj til brug ved undsætning af indespærrede skal forefindes på let  

 tilgængeligt sted og omfatte mindst:
1 stor økse til gennembrydning af metalfuselage 1 lille økse 1 koben, c. lm 1 nedstryger med reserveklinger til svært arbejde 1 sav (fukssvans) 1 isoleret bidtang til kabler og EL-ledninger 1 kniv til gennemskæring af sikkerhedsseler o.lign.
arbejdshandsker, brandimprægnerede tæppe, brandimprægneret.
 Førstehjælpsudstyr:
 Som for kategori 1 suppleret efter luftfartsdirektoratets anvisninger i  

 det omfang trafikken nødvendiggør det.
 Kategori 3 og 4.
 Omfanget af brand- og redningsudstyr vil blive fastsat af  

 luftfartsdirektoratet i hvert enkelt tilfælde.
