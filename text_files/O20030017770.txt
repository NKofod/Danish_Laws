 Resumé  



  

 Ombudsmanden iværksatte af egen drift efter ombudsmandslovens § 17, stk.  

 1, en undersøgelse af de regionale psykiatriske patientklagenævns  

 årsberetninger for 2001 og 2002. Ombudsmanden henstillede til Indenrigs- og  

 Sundhedsministeriet at fastsætte ændrede regler for udformning af  

 årsberetningen hvorved det bl.a. sikres at de statistiske oplysninger bliver  

 mere præcise, og hvorved det bliver muligt at vurdere de enkelte  

 patientklagenævns virksomhed i forhold til hinanden. (J.nr. 2002-2611-429).
De regionale patientklagenævns årsberetninger De regionale  

 psykiatriske patientklagenævn behandler klager over tvangsindlæggelse,  

 tvangstilbageholdelse, tilbageførsel, tvangsbehandling, tvangsfiksering i  

 anvendelse af fysisk magt, beskyttelsesfiksering og aflåsning af patientstue.
 Hvert år inden den 1. maj  

 skal patientklagenævnene afgive en årsberetning om nævnenes virksomhed i det  

 forgangne år. Årsberetningerne sendes bl.a. til de enkelte patientklagenævn,  

 Indenrigs- og Sundhedsministeriet, Tilsynet efter grundlovens § 71,  

 stk. 7, og Folketingets Ombudsmand.
Jeg har ved gennemgang af  

 årsberetningen gennem flere år konstateret at der er meget betydelige  

 forskelle mellem de enkelte nævns årsberetninger, og efter en nærmere  

 gennemgang af årsberetningerne for 2001 iværksatte jeg af egen drift efter  

 ombudsmandslovens § 17, stk. 1, en undersøgelse.
Jeg anmodede i brev af 5.  

 marts 2003 Indenrigs- og Sundhedsministeriet om at udtale sig:
·  

  

 	  

 om  

  

 hvordan ministeriet forholder sig til årsberetningerne, ·  

  

 	  

 om  

  

 ministeriet havde gjort sig overvejelser om de betydelige  

 forskelle der er i årsberetningerne, og ·  

  

 	  

 om  

  

 hvad ministeriet foretager sig på grundlag af  

 årsberetningerne for at sikre at der ikke er forskelle i de enkelte  

 patientklagenævns  

 retsopfattelse i forhold til psykiatriloven.
 I brevet af 5. marts 2003  

 anførte jeg i øvrigt følgende:
 Alle årsberetninger lever  

 vel op til de minimumskrav der er stillet i brevet af 22. december 1998.
Efter at de psykiatriske  

 patientklagenævn nu har fungeret i godt 4 år, hvor der nu foreligger  

 årsberetninger  

 for 3 år fra de enkelte nævn, og hvor det må konstateres at der er de omtalte  

 meget betydelige forskelle imellem årsberetningerne fra de enkelte nævn, er  

 det vel naturligt at der gøres status vedrørende ordningen med  

 årsberetninger,  

 og at der herved gøres overvejelser om hvorledes ordningen bør fungere i  

 fremtiden.
I disse overvejelser kan der efter min opfattelse (bl.a.) indgå  

 følgende spørgsmål:
·  

  

 	  

 hvad er det overordnede formål med årsberetningerne? ·  

  

 	  

 hvorledes bør Indenrigs- og Sundhedsministeriet  

 forholde sig til de enkelte årsberetninger med hensyn til en generel  

 tilbagemelding,  

 efterlysning af yderligere oplysninger, anbefalinger til kommende  

 årsberetninger  

 mv.? ·  

  

 	  

 bør der tilstræbes en større ensartethed i  

 bearbejdelsen og beskrivelsen af de statistiske oplysninger der bl.a. gør det  

 muligt at foretage sammenligninger mellem de enkelte nævn? ·  

  

 	  

 hvad er kendetegnende for at en afgørelse  

 må anses for principiel og egnet til omtale i årsberetningen? ·  

  

 	  

 hvorledes sikres det bedst muligt at årsberetningen  

 tjener som vejledning til de enkelte sygehuse/afdelinger om tvangsindgreb  

 efter psykiatriloven? ·  

  

 	  

 hvordan sikres det at årsberetningerne kan  

 give information til andre patientklagenævn bl.a. med henblik på at sikre en  

 ensartet praksis ved administration af psykiatriloven? ·  

  

 	  

 hvordan sikres det (i øvrigt) at de enkelte  

 patientklagenævn har en ensartet praksis også med hensyn til sagsbehandlingen  

 (jeg henviser i den forbindelse også til det der er anført i årsberetningen  

 fra  

 Patientklagenævnet ved Københavns Overpræsidium om en beskrivelse af den  

 hændelse der ligger til grund for et tvangsindgreb)? ·  

  

 	  

 hvordan sikres det at der i årsberetningerne  

 (eller på anden måde) peges på mangler eller uklarheder i retsgrundlaget på  

 det psykiatriske område som er konstateret ved behandlingen af de konkrete  

 sager, herunder også mangler i det blanketmateriale der anvendes på  

 sygehusene? ·  

  

 	  

 hvordan sikres det at der for de enkelte  

 patientklagenævn er ensartethed i hvad der i de enkelte klagesager gøres til  

 genstand for prøvelsen? ·  

  

 	  

 hvordan sikres det at der i fornødent omfang  

 er kontakt med de respektive sygehuse/afdelinger i forbindelse med  

 udarbejdelse  

 af årsberetningerne? ·  

  

 	  

 hvordan videregives erfaringer med hensyn  

 til patientrådgivernes medvirken i sagerne? ·  

  

 	  

 hvordan sikres det at forskellige opfattelser  

 af bestemmelser i psykiatriloven i de enkelte patientklagenævn kommer til en  

 afklaring? Jeg beder Indenrigs- og  

 Sundhedsministeriet om i forbindelse med den (uddybende) udtalelse som jeg  

 har  

 anmodet om ovenfor under pkt. 2, at oplyse om ministeriet på baggrund af det  

 der er anført ovenfor, er indstillet på at overveje fastsættelse af nærmere  

 regler mv. for udformningen af patientklagenævnenes årsberetninger.
 Indenrigs- og  

 Sundhedsministeriet oplyste i den anledning i brev af 22. maj 2003 at der i  

 efteråret 2002 blev etableret et fælles intranet for statsamterne hvor der  

 findes en faglig side hvor bl.a. årsberetninger gøres tilgængelige.
Herudover  

 arbejdede ministeriet med etableringen af en visdomsbog indeholdende de  

 psykiatriske patientklagenævns afgørelser i anonymiseret form.
Indenrigs- og  

 Sundhedsministeriet forhandlede med Sundhedsvæsenets Patientklagenævn om en  

 løbende fremsendelse af principielle afgørelser fra dette nævn med henblik på  

 indarbejdelse i visdomsbogen.
 Indenrigs- og  

 Sundhedsministeriet havde efter gennemgang af årsberetningerne for 2001  

 konstateret  

 store forskelle i omgørelsesprocenten fra de forskellige patientklagenævn.
Dette havde ført til at  

 ministeriet i brev af 19. marts 2003 til samtlige statsamter og H:S  

 opfordrede  

 til at arbejdsgangen bliver gennemgået med henblik på at undersøge, om  

 der er  

 et forbedringspotentiale på området  .
Ministeriet henviste endelig til  

 at  

 ministeriet ved modtagelsen af årsberetningerne for 2002 ville vurdere deres  

 kvalitet, herunder om de lever op til de udsendte retningslinjer.
Ministeriet mente imidlertid  

 ikke at der på det tidspunkt var behov for fastsættelse af nærmere regler for  

 udformningen af patientklagenævnenes årsberetninger.
Det fælles intranet  

 skulle have mulighed for at virke.
 Jeg foretog herefter en  

 gennemgang af årsberetningerne for 2002 og sammenholdt dem med  

 årsberetningerne  

 for 2001.
Ved min gennemgang af  

 årsberetningerne undersøgte jeg 9-10 bestemte forhold om årsberetningerne for  

 2001 og 2002. Formålet med gennemgangen var for mig at afgøre om jeg havde  

 grundlag for  på trods af det som Indenrigs- og Sundhedsministeriet  

 havde  

 anført i brevet af 22. maj 2003  at fremkomme med en egentlig  

 henstilling til  

 ministeriet om at fastsætte nogle nærmere retningslinjer for udarbejdelsen af  

 årsberetningerne.
Min opmærksomhed har navnlig været rettet imod spørgsmålet  

 om ensartethed i bearbejdelsen af beskrivelsen af de statistiske oplysninger  

 der bl.a. gør det muligt at foretage sammenligninger mellem de enkelte nævn  

 og  

 nærmere at vurdere virksomheden i de enkelte nævn.
 Ved min undersøgelse kunne  

 jeg konstatere at der i hovedparten af årsberetningerne for 2002 var sket  

 forbedringer og i nogle tilfælde væsentlige forbedringer i forhold til  

 årsberetningerne  

 for 2001. Samtidig måtte jeg imidlertid konstatere at der fortsat var (meget)  

 store forskelle mellem årsberetningerne, og at der var årsberetninger der  

 efter min opfattelse kun havde en (meget) ringe informationsværdi med hensyn  

 til hvordan psykiatriloven administreres i det pågældende amt, og om hvordan  

 nævnets virksomhed er.
 I brev af 17. september 2003  

 til Indenrigs- og Sundhedsministeriet anførte jeg følgende:
Jeg er opmærksom på at det  

 ikke uden videre lader sig gøre midt i et år væsentligt at omlægge de  

 statistiske opgørelsesmetoder.
Min henstilling nedenfor skal tages med dette  

 forbehold.
Jeg er naturligvis også  

 opmærksom på at (side)omfanget af beretningen ikke nødvendigvis i sig selv er  

 udtryk for informationsværdien af den enkelte årsberetning.
Det er dog efter  

 min opfattelse en indikator.
 Amterne er angivet i en  

 tilfældig rækkefølge.
[Herefter fulgte en  

 undersøgelse af de enkelte patientklagenævns årsberetninger for 2001 og 2002.  

 Af pladshensyn gengives her alene de første to patientklagenævns  

 årsberetninger.] Frederiksborg Amt 2001 2002 Omfang 3 sider 6 sider Sager/afgørelser 67/? 79/? Omgørelsesprocent 1%  

  

 (udregnet) 4% (angivet) Oplysning  

 om enstemmighed ÷ ÷ Fremmødeprocent  

 for patientrådgiver 68,7% (angivet) 70,9%  

  

 (angivet) Omtale af  

 omgjorte afgørelser ÷ 3 sager Omtale af  

 principielle afgørelser ÷ (3 sager)* Sagsbehandlingstid 7,2 dage 6,9 dage Alm.  

 orientering omtvangsanvendelse på psykiatriske hospitaler ÷ ÷ Andet * Omgjorte sager er ikke  

 nødvendigvis principielle sager.
Københavns Overpræsidium 2001 2002 Omfang 45 sider 54 sider Sager/afgørelser ?/311 222/290 Omgørelsesprocent 10% (angivet) 12% (angivet) Oplysning om  

 enstemmighed ÷ ÷ Fremmødeprocent  

 for patientrådgiver 62% (angivet) 78% (angivet) Omtale af  

 omgjorte afgørelser ( )* ( )* Omtale af  

 principielle afgørelser mange mange Sagsbehandlingstid 7 dage 7 dage Alm.  

 orientering om tvangsanvendelse på psykiatriske hospitaler + + Andet Retspoliti  

 ske spørgs mål rejst.
 Retssikkerhedsmæssige  

 spørgsmål rejst.
 * Indgår i de mange omtaler  

 af principielle afgørelser.
Antal sager/afgørelser Som det kan ses af  

 undersøgelsen, er der nogle patientklagenævn der angiver antallet af klager,  

 men ikke antallet af afgørelser.
Andre angiver antallet af afgørelser, men  

 ikke antallet af klager.
Nogle nævn angiver begge dele.
Redegørelsen for  

 visse  

 af nævnenes virksomhed bygger i nogle tilfælde på antallet af klager; for  

 andre nævns vedkommende bygger redegørelsen på antallet af afgørelser.
I  

 nogle  

 tilfælde er det usikkert hvad beregningerne bygger på.
Tilbagekaldte klager  

 behandles  

 tilsyneladende ikke ens i alle patientklagenævn.
En sammenligning af alle  

 nævnenes virksomhed på dette område er således ikke mulig, og  

 omgørelsesprocenter  

 er også af denne grund ikke sammenlignelige.
 Endelig kan det give  

 anledning til tvivl om der i året registreres  

  

 indkomne  

  

 sager eller  

  

 afgjorte  

  

 sager.
Omgørelsesprocent Omgørelsesprocenten for 2002  

 er udtrykkeligt angivet i 6 tilfælde ud af de 16 årsberetninger (2001: 4  

 tilfælde).
Beregningen af  

 omgørelsesprocenten må give anledning til tvivl, f.eks. om hvordan de  

 tilfælde  

 hvor tvangsforanstaltningen godkendes af nævnet, men hvor fortsat  

 tvangsforanstaltning  

 tilsidesættes, registreres.
Også registreringen af delvise tilsidesættelser  

 synes at kunne give anledning til tvivl.
 Den betydning som  

 tilbagekaldte klager tillægges, har også virkning for beregningen af  

 omgørelsesprocenten.  

 Dette giver ligeledes anledning til tvivl.
Enstemmighed/ikke enstemmighed Denne for nævnets virksomhed  

 vigtige oplysning er alene givet for 5 nævns vedkommende for 2002 (2001: 3  

 nævn).
Fremmødeprocent for patientrådgivere Fremmødeprocent for patientrådgivere  

 er for 2002 angivet for 11 nævn (2001: 11 nævn).
 Et nævn angiver alene  

 fremmødeprocenten for hvert hospital for sig.
Omtale af omgjorte sager Omtale af de omgjorte sager  

 er for 2002 givet for 11 nævn (2001: 9 nævn).
Omtale af principielle afgørelser Omtale af principielle sager  

 er for 2002 givet for 10 nævn (2001: 6 nævn).
Sagsbehandlingstid Sagsbehandlingstiden er  

 angivet for alle nævn.
Et nævn har alene angivet sagsbehandlingstiden for  

 hvert enkelt indgreb.
Et nævn har alene opgjort sagsbehandlingstiden for  

 hvert  

 enkelt hospital og for hvert enkelt indgreb.
 Det er  for mig  usikkert  

 om lørdage/ søndage/helligdage medregnes i sagsbehandlingstiden.
Almindelig orientering om tvangsindgreb i amtets hospitaler Der er givet en almindelig  

 orientering om tvangsindgreb i amtets hospitaler for 2002 for 9 nævn (2001: 8  

 nævn).
Andet Flere patientklagenævn har  

 rejst principielle (retlige) spørgsmål.
Det er uklart hvordan Indenrigs- og  

 Sundhedsministeriet har forholdt sig til de rejste spørgsmål.
 Jeg skal herefter meddele  

 følgende:
Ombudsmandens udtalelse Undersøgelsen viser at der er et udtalt behov for at der sker statistikføring  

 og angivelse af bestemte oplysninger efter et helt fast koncept.
En  

 kvalificeret sammenligning af forholdene i de forskellige patientklagenævn er  

 ikke mulig med den fremgangsmåde der for tiden anvendes af de enkelte  

 patientklagenævn.
Og oplysningerne for nogle patientklagenævn er vanskelige  

 at tolke.
 Der er efter min opfattelse behov for at det afklares:
·  

  

 	  

 hvorledes  

  

 antallet af klager (sager) og klagepunkter  

 statistisk skal opgøres, ·  

  

 	  

 hvorledes  

  

 der statistisk skal handles i tilfælde hvor der  

 sker en delvis tilsidesættelse af en afgørelse, ·  

  

 	  

 hvorledes  

  

 der statistisk skal handles i de tilfælde hvor en  

 iværksat tvangsforanstaltning godkendes, men hvor fortsat tvang underkendes,  

 og ·  

  

 	  

 hvorledes  

  

 sagsbehandlingstiderne  

 skal angives (for hele amtet eller for hver enkelt afdeling/hospital/hvert  

 enkelt indgreb).
 Der  

 er behov for at omgørelsesprocenter og patientfremmødeprocenter udtrykkeligt  

 angives,  

 og for at beregningsmåden præciseres.
 Der  

 er behov for at det udtrykkeligt fremgår af årsberetningerne hvor mange  

 sager/klagepunkter  

 der er behandlet, og at det besluttes om det er antallet af indkomne klager  

 eller antallet af afgjorte klager i året der medtages i beretningen.
Det  

 bør efter min opfattelse  på samme måde som f.eks. oplysning om  

 patientrådgivernes  

 fremmøde  angives om der har været enstemmighed ved alle afgørelserne,  

 eller  

 i hvilket omfang der har været tale om flertalsafgørelser.
Dette er en  

 væsentlig  

 oplysning om nævnets virksomhed som er enkel at tilvejebringe.
 Det  

 bør præciseres at en principiel sag meget vel kan være en godkendelsessag, og  

 at en omgørelsessag ikke i sig selv er principiel.
Det  

 bør præciseres hvorledes sagsbehandlingstiden skal beregnes og angives.
Skal  

 lørdage/søndage/helligdage medregnes? (hvilket jeg umiddelbart mener). Skal  

 der angives en samlet gennemsnitlig sagsbehandlingstid? Efter  

 min opfattelse er det for bedømmelsen af nævnets virksomhed  og for  

 nævnet  

 selv  af væsentlig betydning at nævnet giver en almindelig orientering  

 om  

 anvendelsen af tvangsforanstaltninger på amtets hospitaler, og at nævnet  

 eventuelt  

 forholder sig til oplysningerne.
 Der  

 bør indføres en procedure således at det sikres at patientklagenævnene fra  

 Indenrigs- og Sundhedsministeriet får en tilbagemelding på de (retlige)  

 spørgsmål som nævnene måtte have rejst i beretningerne.
 Etableringen af det fælles  

 intranet og i den forbindelse en visdomsbog kan efter min opfattelse ikke i  

 sig  

 selv med den fornødne sikkerhed afhjælpe de her nævnte behov.
Jeg henstiller til Indenrigs-  

 og Sundhedsministeriet snarest muligt at sikre at årsberetningerne for 2003  

 og  

 senere får et indhold der i videst muligt omfang tilgodeser de ovennævnte  

 behov.
Som nævnt ovenfor er jeg opmærksom på at det i et igangværende år kan  

 være vanskeligt at omlægge statistikføringen.
 Denne henstilling har været  

 drøftet med Tilsynet i henhold til grundlovens § 71, stk. 7, der har  

 tilkendegivet  

 at tilsynet er enig i henstillingens indhold.
 Når det fælles intranet med  

 visdomsbogen har virket i nogen tid, anmoder jeg Indenrigs- og  

 Sundhedsministeriet  

 om at underrette mig om betydningen heraf for patientklagenævnenes virksomhed  

 og udfærdigelsen af årsberetningerne idet jeg anmoder ministeriet om i den  

 forbindelse at forholde sig til det som jeg anførte i mit brev af 5. marts  

 2003  

 til ministeriet, og som ikke er omfattet af min henstilling ovenfor.
Som jeg tidligere har gjort  

 Indenrigs- og Sundhedsministeriet opmærksom på, har jeg i forhold til et  

 enkelt  

 patientklagenævn med hjemmel i ombudsmandslovens § 17, stk. 2, iværksat en  

 undersøgelse (et såkaldt egen drift-projekt) af nævnets virksomhed, herunder  

 navnlig sagsbehandlingen.
Dette egen drift-projekt forventes at være  

 færdiggjort i løbet af efteråret 2003 og vil bl.a. blive sendt til samtlige  

 patientklagenævn.
Det kan forventes at projektet  i hvert fald for  

 nogle  

 patientklagenævn  vil få væsentlig betydning for hvorledes nævnets  

 virksomhed  

 bør tilrettelægges.
Tilsynet i henhold til  

 grundlovens § 71, stk. 7, patientklagenævnene og Sundhedsvæsenets  

 Patientklagenævn  

 modtager genpart af dette brev. Den 7. januar 2004 skrev  

 Indenrigs- og Sundhedsministeriet således til mig:
 Med henvisning til brev af  

 17. september 2003, hvor De henstiller til Indenrigs- og Sundhedsministeriet  

 snarest muligt at sikre, at årsberetningerne for 2003 og senere får et  

 indhold,  

 der i videst muligt omfang tilgodeser de behov, De har opstillet, kan  

 ministeriet oplyse følgende:
 Til orientering vedlægges  

 brev til samtlige patientklagenævn om retningslinier for udarbejdelse af  

 årsberetningerne for 2003 og frem.
Med hensyn til den fælles  

 faglige intranetside og visdomsbogen kan ministeriet oplyse, at statsamternes  

 fælles intranetside vedrørende tvang i psykiatrien og patientrådgivere nu  

 indeholder en fuldstændig kortlægning af hjemmelsgrundlaget.
Samtlige love,  

 bekendtgørelser, cirkulærer og vejledninger er systematisk lagt ind på  

 intranetsiden med direkte link til de enkelte lovsteder.
 Endvidere er årsberetningerne  

 for 2002 fra alle psykiatriske patientklagenævn lagt ind på intranetsiden.  

 Hertil kommer, at også en del årsberetninger for 2001 er lagt ind.
 Desuden er der etableret link  

 til den af Sundhedsvæsenets Patientklagenævn netop udsendte  

 Sammenfatning af  

 nævnets praksis vedrørende psykiatriske ankesager 1997-  

 2002.
Som opfølgning herpå er der  

 truffet aftale med Sundhedsvæsenets Patientklagenævn om, at resumeer af  

 principielle afgørelser, herunder afgørelsen, der omgør det lokale  

 psykiatriske  

 patientklagenævns afgørelser, løbende tilgår de øvrige psykiatriske  

 patientklagenævn  

 via den fælles intranetside.
Foreløbig er syv afgørelser fra Sundhedsvæsenets  

 Patientklagenævn lagt ind på intranettet i anonymiseret form.
Indenrigs- og  

 Sundhedsministeriet og statsamterne er enige om, at visdomsbogen alene skal  

 indeholde  

 ankesager.
Konkrete afgørelser fra det enkelte lokale patientklagenævn vil  

 således som alt overvejende hovedregel ikke blive lagt ind på intranettet.
 På kort sigt er det hensigten  

 at implementere et indexprogram, således at man via kodeord hurtigt kan finde  

 frem til de oplysninger, man søger efter.
Den fælles intranetside har  

 kun fungeret så kort tid, at det endnu ikke er muligt at fremkomme med en  

 nærmere vurdering.
Men de foreløbige tilbagemeldinger har alle været  

 positive.  

 Det er indtrykket, at den løbende opdatering bl.a. med nye afgørelser fra  

 Sundhedsvæsenets Patientklagenævn er med til at stimulere interessen.
Således  

 er der senest fremsat anmodning om, at intranetsiden suppleres med et link  

 til  

 medicinhåndbogen som et nyttigt redskab, når nævnet skal vurdere  

 hospitalernes  

 beslutning om tvangsbehandling.
 Derudover kan ministeriet  

 oplyse, at der vil blive etableret et konferencerum, der kan bruges som en  

 slags diskussionsform, hvor man eksempelvis kan indhente oplysninger og  

 erfaringer  

 fra kolleger i andre statsamter i forbindelse med behandlingen af den konkret  

 sag eller fremkomme med mere overordnede eller principielle synspunkter  

 vedrørende  

 nævnenes praksis, statistikføring m.v.
Statsamterne vil inden for en  

 overskuelig fremtid få et opdateret EDB-program, der indeholder nye  

 faciliteter vedrørende bl.a. konferencerum.
Først på det tidspunkt vil det  

 være  

 muligt at foretage en egentlig vurdering af denne mulighed for at etablere et  

 fagligt forum og miljø.
Kopi af dette brev er sendt  

 til Tilsynet i henhold til Grundlovens § 71, samtlige patientklagenævn og  

 Sundhedsvæsenets Patientklagenævn og Sundhedsstyrelsen. I retningslinjer af 7. januar  

 2004 som ministeriet sendte til samtlige regionale patientklagenævn, er  

 anført følgende:
  

 Retningslinier  

 for udarbejdelse af årsberetninger for det psykiatriske patientklagenævn Patientklagenævnet skal hvert  

 år offentliggøre en beretning om sin virksomhed, jf. § 39, stk. 1, i lov  

 om frihedsberøvelse og anden tvang i psykiatrien, jf. lovbekendtgørelse nr.  

 849 af 2. december 1998, som ændret ved lov nr. 377 af 6. juni 2002.
Bestemmelsen trådte i kraft  

 den 1. januar 1999, og Sundhedsministeriet meddelte i brev af 22. december  

 1998  

 til de psykiatriske patientklagenævn, at årsberetningen, hvor den første  

 skulle  

 afgives vedrørende 1999, skulle indeholde statistiske oplysninger om 1) Antal  

 sager behandlet i nævnet, 2) Fordeling af sager på sagstyper, 3)  

 Sagsbehandlingstid,  

 4) Sagernes udfald, 5) Antal møder i nævnet, 6) Mødested, 7) Deltagelse i  

 nævnets  

 møder af patient, patientrådgiver og læge, samt 8) Antal afgørelser der er  

 anket og  om muligt  angivelse af ankeresultatet og  

 sagsbehandlingstid ved  

 ankeinstansen.
Endvidere skulle årsberetningerne indeholde resume af de  

 afgørelser, som nævnet anser for principielle.
Da der har vist sig at være  

 betydelige forskelle i årsberetningerne, som de enkelte patientklagenævn har  

 afgivet, har Indenrigs- og Sundhedsministeriet fundet det påkrævet, at der  

 opnås en større ensartethed i bearbejdelsen og beskrivelsen af især de  

 statistiske  

 oplysninger, således at det bl.a. er muligt at foretage sammenligninger  

 mellem  

 de enkelte nævn.
Dette hensyn er, som det er de lokale psykiatriske  

 patientklagenævn bekendt, tillige påpeget i Folketingets Ombudsmands brev af  

 17. september 2003 til Indenrigs- og Sundhedsministeriet.
Formålet med årsberetningerne  

 er, at der herigennem skal opnås en generel viden om anvendelsen af  

 psykiatriloven i praksis.
Det er derfor også i § 15 i bekendtgørelse nr. 938  

 af  

 15. december 1998 fastsat, at årsberetningerne skal udarbejdes i samarbejde  

 med de psykiatriske afdelinger.
Det betyder som minimum, at vedkommende  

 psykiatriske afdelinger skal have lejlighed til at udtale sig om nævnets  

 udkast til årsberetning.
Årsberetningen skal således  

 tjene som vejledning til de psykiatriske afdelinger om tvangsindgreb efter  

 psykiatriloven.
Herudover skal årsberetningerne også kunne give information  

 og  

 inspiration til andre patientklagenævn, bl.a. med henblik på at sikre en  

 ensartet praksis ved administration af psykiatriloven.
 Endvidere skal  

 årsberetningerne kunne tjene som informations- og oplysningsgrundlag for  

 andre  

 offentlige myndigheder  først og fremmest Tilsynet i henhold til  

 Grundlovens §  

 71, Folketingets Ombudsmand, Sundhedsstyrelsen og Sundhedsvæsenets  

 Patientklagenævn samt Indenrigs- og Sundhedsministeriet som  

 ressortministerium  

 for psykiatriloven.
 Årsberetningerne skal således  

 tjene en flerhed af formål.
På denne baggrund og også  

 under hensyn til, at der i de seneste år har været øget fokusering på  

 anvendelsen af tvangsindgreb efter psykiatriloven, har Indenrigs- og  

 Sundhedsministeriet  

 fundet det nødvendigt at fastlægge nærmere retningslinier for udformningen af  

 årsberetninger.
Generelt er retningslinierne ikke udtryk for en væsentlig  

 ændring af det koncept, der blev fastlagt i ministeriets ovenfor omtalte brev  

 af 22. december 1998. Retningslinierne skal bl.a. sikre, at der sker  

 statistikføring og angivelse af bestemte oplysninger efter ensartede begreber  

 og kriterier.
 I denne forbindelse er det  

 væsentligste at få fastlagt et ensartet sagsbegreb og  

 afgørelsesbegreb.
A.
Sagsbegrebet  en sag En sag skal i denne  

 sammenhæng defineres som patientens klage (eller klager) til nævnet, som skal  

 optages som et punkt på nævnets dagsorden på et bestemt møde.
Det gælder,  

 uanset om klagen omfatter et eller flere klagepunkter.
Hvis patienten før  

 (eller under) nævnsmødet tilbagekalder sin klage, opgøres dette for sig.  

 Endvidere fratrækkes antallet af afviste sager.
Endelig fratrækkes antallet  

 af  

 sager, som er modtaget i nævnet, men ikke kommer på dagsorden i samme  

 kalenderår.  

 Herefter har man antallet af sager, hvori der er truffet realitetsafgørelse,  

 som normalt vil svare til antallet af dagsordenspunkter på nævnets møder (dog  

 med fradrag af eventuelle sager, der er tilbagekaldt umiddelbart før eller  

 under nævnsmødet, og sager der afvises efter nævnsbehandling).
 Det ovenfor beskrevne kan i  

 skemaform opstilles således:
Antal  

 indkomne sager i kalenderåret xx + Antal  

 sager, som blev modtaget i næv net, men ikke sat på dagsorden i foregå ende  

 kalenderår xx Antal  

 tilbagekaldte sager xx Antal  

 afviste sager xx Antal  

 sager, som er modtaget i nævnet, men ikke sat på dagsorden i samme kalenderår xx = Antal sager  

 med realitetsafgørelse XX En sag  

 (patientens klage) vil ofte indeholde flere klagepunkter, f.eks. en klage  

 over  

 tvangstilbageholdelse og samtidig en klage over bæltefiksering.
Men der er i  

 sådanne tilfælde kun tale om en sag.
Det gælder også i tilfælde, hvor  

 patienten har klaget i to eller flere breve, men hvor klagerne behandles  

 under  

 et på nævnsmødet.
 Hvis patienten  

  

 senere  

  

 klager over f.eks. anvendelse af  

 beroligende medicin, og denne klage behandles på et nyt nævnsmøde, er dette  

 en  

  

 ny sag  

  

  også selvom det drejer sig om  

 anvendelse af beroligende medicin i forbindelse med en tidligere påklaget  

 tvangsfiksering.
B.
Afgørelsesbegrebet  en afgørelse En afgørelse er en  

 godkendelse eller en tilsidesættelse af et tvangsindgreb.
Denne definition betyder, at  

 stillingtagen fra nævnets side til en sag ofte vil indeholde flere  

 afgørelser.  

 Der tælles således mindst en afgørelse for hvert påklaget tvangsindgreb,  

 f.eks.  

 tvangsindlæggelse og tvangstilbageholdelse.
Træffer nævnet afgørelse  

 vedrørende  

 flere ensartede tvangsindgreb, f.eks. 5 tvangsfikseringer, tæller  

 nævnsafgørelsen således også statistisk som 5 afgørelser, uanset udfaldet af  

 afgørelserne.
 To afgørelser vedrørende et tvangsindgreb, der både indeholder en  

 godkendelse og en tilsidesættelse.
 Hvis nævnsafgørelsen  

 indeholder  

  

 både  

  

 en godkendelse og en  

 tilsidesættelse af et tvangsindgreb, f.eks. en tvangstilbageholdelse  

 (iværksættelsen godkendes og opretholdelsen tilsidesættes), tæller  

 nævnsafgørelsen  

 statistisk som 2 afgørelser, fordi der træffes afgørelser dels om  

 godkendelse,  

 dels om tilsidesættelse. (Der gøres hermed op med begrebet  

 delafgørelser,  

 dvs. en delvis godkendelse og en delvis tilsidesættelse).
 Som typiske  men ikke  

 udtømmende  eksempler herpå kan nævnes:
·  

  

 	  

 godkendelse af (iværksættelse af) en  

 tvangstilbageholdelse men  

  

 tilsidesættelse  

  

 af den fortsatte tvangstilbageholdelse ·  

  

 	  

 godkendelse af (iværksættelse af) en  

 tvangsfiksering men  

  

 tilsidesættelse  

  

 af dens tidsmæssige udstrækning ·  

  

 	  

 godkendelse af tvangsbehandling, men  

  

 tilsidesættelse  

  

 af et eller flere  

 præparater (f.eks. depotmedicin) ·  

  

 	  

 godkendelse af almindelig tvangsbehandling,  

 men  

  

 tilsidesættelse  

  

 af ECT-behandling ·  

  

 	  

 godkendelse af tvangsbehandling, men  

  

 tilsidesættelse  

  

 af, at klagen ikke er  

 tillagt opsættende virkning ·  

  

 	  

 godkendelse af en tvangsfiksering, men  

  

 tilsidesættelse  

  

 af anvendelsen af en  

 eller flere hånd/fodremme ·  

  

 	  

 godkendelse af anvendelse af fysisk magt,  

 men  

  

 tilsidesættelse  

  

 af dens  

 tidsmæssige udstrækning En afgørelse vedrørende et tvangsindqreb, der kun indeholder  

 godkendelse eller kun tilsidesættelse I følgende typiske, men ikke  

 udtømmende, eksempler, hvor der alene træffes afgørelse om godkendelse eller  

 tilsidesættelse af et tvangsindgreb, træffes der herefter kun en afgørelse:
·  

  

 	  

 godkendelse af tvangstilbageholdelse (og  

 dens opretholdelse) ·  

  

 	  

 godkendelse af tvangsbehandling og godkendelse  

 af depotmedicin ·  

  

 	  

 godkendelse af tvangsbehandling og godkendelse  

 af, at klagen ikke er tillagt opsættende virkning ·  

  

 	  

 godkendelse af almindelig tvangsbehandling  

 og godkendelse af ECT-behandling ·  

  

 	  

 godkendelse af tvangsfiksering og godkendelse  

 af anvendelse af en eller flere hånd/fodremme ·  

  

 	  

 tilsidesættelse af tvangsbehandling (og tilsidesættelse  

 af, at klagen ikke er tillagt opsættende virkning).
 Ligeledes er der kun tale om  

 en afgørelse, selv om afgørelsen indeholder  

  

 bemærkninger  

  

 vedrørende følgende typiske, men ikke udtømmende eksempler:
·  

  

 	  

 tvangsindgrebets gennemførelse ·  

  

 	  

 manglende fast vagt ved tvangsfiksering ·  

  

 	  

 manglende eller ikke rettidig efterprøvelse  

 af frihedsberøvelsen tvangsprotokollens førelse (fejl eller mangler) ·  

  

 	  

 lægeerklæringens indhold/udformning (fejl  

 eller mangler) ·  

  

 	  

 manglende eller for sen udlevering af  

 sagsmateriale til patienten ·  

  

 	  

 andre forhold, f.eks. om klagepunkter, der  

 falder uden for nævnets kompetence (aktindsigt, personalets optræden  

 generelt,  

 terrænfrihed, udgangstilladelse mv.).
Det er kun  

 realitetsafgørelser, der tælles med.
Klager, der tilbagekaldes, skal selvsagt  

 ikke betragtes som afgørelser.
Det samme gælder imidlertid også afvisninger  

 af  

 klager, jf. ovenfor under A om afviste sager samt umiddelbart ovenfor om  

 klagepunkter, der falder uden for nævnets kompetence.
 Med de ovenfor anførte  

 definitioner og præciseringer af henholdsvis sags- og afgørelsesbegrebet skal  

 årsberetningerne herefter for 2003 og følgende år udformes efter følgende  

 model:
Afsnit I 1) Patientklagenævnets sammensætning 2) Sagsantal Her indsættes det ovenfor  

 under A nævnte skema (Antal indkomne sager, antal sager, som blev modtaget i  

 nævnet, men ikke sat på dagsorden i foregående kalenderår, antal  

 tilbagekaldte  

 sager, antal afviste sager, antal sager, der er modtaget i nævnet, men ikke  

 sat  

 på dagsorden i samme kalenderår, antal sager med realitetsafgørelser).
3) Sagsbehandlingstid Her anføres  

  

 nævnets  

  

 (samlede) gennemsnitlige  

 sagsbehandlingstid for alle sager med realitetsafgørelse.
I  

 sagsbehandlingstiden  

 skal medregnes lørdage/søndage/helligdage.
4) Møder Her anføres antallet af  

 nævnsmøder.
Hvis nævnsmøder ikke har været afholdt på hospitaler, angives  

 antallet heraf.
5) Deltagelse i møder Her anføres for henholdsvis  

 patienter, læge og patientrådgivere (bistandsværger) den procentvise andel af  

 sager med realitetsafgørelse (jf. ovenfor under B), hvori de har deltaget.
I  

 den forbindelse oplyses, at deltagelsesprocenten er beregnet som antallet af  

 sager, hvori den pågældende gruppe har deltaget, i forhold til det samlede  

 antal sager.
 Særligt for så vidt angår  

 patientrådgivere (bistandsværger) skal dette suppleres med angivelse af  

 deltagelsesprocent for de enkelte hospitaler (og eventuelt afdelinger).
6) Afgørelsernes udfald  omgørelsesprocent Afsnittet indledes med den  

 ovenfor under B nævnte definition.
Herefter anføres i skemaform for hver type  

 tvangsindgreb og totalt: Antallet af afgørelser, antallet af godkendelser,  

 antallet af tilsidesættelser og omgørelsesprocenten.
I den forbindelse  

 oplyses,  

 at omgørelsesprocenten er beregnet som antallet af tilsidesættelser i forhold  

 til antallet af realitetsafgørelser.
 Endvidere anføres antallet af  

 flertalsafgørelser (d.v.s. afgørelser hvor der ikke i nævnet har været  

 enstemmighed).
7) Klager over nævnsafgørelser Her anføres antallet af  

 nævnsafgørelser, der er påklaget til Sundhedsvæsenets Patientklagenævn og  

 antallet af nævnsafgørelser, der er tilsidesat af Sundhedsvæsenets  

 Patientklagenævn.  

 Tilsvarende anføres antallet af nævnsafgørelser, der er indbragt for  

 domstolene,  

 og udfaldet heraf.
 Generelt om punkterne 2-7  

 bemærkes, at fremstillingen (skemaerne) skal indeholde en sammenligning med  

 tidligere år, idet det dog ikke for alle punkterne vil være muligt i  

 beretningen  

 for 2003 (på grund af den ændrede statistikføring). Endvidere forudsættes  

 det, at væsentlige ændringer i udviklingen kommenteres.
Afsnit II Et afsnit, hvor  

  

 principielle problemstillinger  

  

 m.v.  

 anføres, såfremt der har foreligget sådanne.
Det kan være vanskelige  

 fortolkningsspørgsmål  

 i lovgivningen, herunder spørgsmål vedrørende afgrænsningen af nævnets  

 kompetence,  

 væsentlige problemer vedrørende sagsbehandling, nævnsmøder, klage- og  

 ankeinstansbehandling m.v.
Retssikkerhedsmæssige spørgsmål kan også omtales,  

 hvorimod der ikke i årsberetningen bør rejses retspolitiske spørgsmål.
Afsnit III Dette afsnit indeholder  

 anonymiserede resumeer af de afgørelser, som nævnet anser for principielle.  

 En  

 afgørelse, der tilsidesætter hospitalets beslutning, er ikke i sig selv  

 principiel.  

 En afgørelse, der godkender hospitalets beslutning, kan være principiel.  

 Afgørelser,  

 der tilsidesættes af Sundhedsvæsenets Patientklagenævn eller domstolene, er  

 som udgangspunkt principielle.
 De ovenfor nævnte afsnit I og  

 III er obligatoriske, mens afsnit II som nævnt må bero på, om der har  

 foreligget væsentlige retlige tvivlsspørgsmål m.v.
 I øvrigt kan det enkelte nævn  

 naturligvis som hidtil medtage yderligere oplysninger og statistikker i  

 årsberetningen end det ovenfor angivne.
 Årsberetningerne skal  

 offentliggøres på statsamternes hjemmeside og på det fælles intranet.
Årsberetningerne skal sendes  

 til Tilsynet i henhold til Grundlovens § 71,  

 Folketingets Ombudsmand,  

 Sundhedsvæsenets Patientklagenævn og Sundhedsstyrelsen.
Endvidere skal der  

 indsendes 5 eksemplarer til Indenrigs- og Sundhedsministeriet og et eksemplar  

 til de øvrige psykiatriske patientklagenævn.
Endelig skal årsberetningen  

 sendes til den lokale presse.
Hvis der er særlige forhold,  

 som nævnet ønsker en tilbagemelding på fra Indenrigs- og Sundhedsministeriet,  

 skal det fremhæves i følgebrevet til ministeriet i forbindelse med  

 indsendelse  

 af årsberetningerne. I brev af 14. januar 2004  

 meddelte jeg Indenrigs- og Sundhedsministeriet følgende:
Hermed bekræfter jeg  

 modtagelsen af Indenrigs- og Sundhedsministeriets brev af 7. januar 2004  

 hvormed jeg har modtaget et eksemplar af Indenrigs- og Sundhedsministeriets  

 Retningslinjer for udarbejdelse af årsberetninger for det psykiatriske  

 patientklagenævn.
Retningslinjerne er sendt til samtlige regionale  

 patientklagenævn  

 og er gældende for de årsberetninger der skal udarbejdes for 2003.
 Indenrigs- og  

 Sundhedsministeriet har i brevet af 7. januar 2004 endvidere redegjort for  

 etableringen af den fælles faglige intranetside og visdomsbog og for de  

 hidtidige  

 erfaringer hermed.
Idet jeg går ud fra at  

 Indenrigs- og Sundhedsministeriet på et tidspunkt nærmere vil vurdere  

 resultatet  

 af de iværksatte tiltag, skal jeg hermed meddele at jeg har taget det oplyste  

 til efterretning. De regionale  

 patientklagenævns årsberetninger for 2003 modtog jeg omkring den 1. maj 2004.  

 Ved min gennemgang af årsberetningerne har jeg konstateret at der er sket  

 væsentlige forbedringer både med hensyn til statistiske oplysninger og  

 indholdet i øvrigt.
