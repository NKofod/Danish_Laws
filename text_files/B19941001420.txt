 I medfør af § 10, stk. 2 og 3, samt § 16, stk. 4, i lov om erhvervsfremme,  

 jf. lovbekendtgørelse nr. 84 af 22. februar 1993, samt under henvisning til  

 Erhvervsfremme Styrelsens bekendtgørelse nr. 643 af 7. juli 1994 om  

 akkreditering til certificering af miljøstyringssystemer og til  

 miljøverifikation, fastsættes:
 Afgrænsning og definitioner.
 § 1.  Forskriften fastlægger, hvilken personalemæssig  

 faglig kompetence miljøcertificeringsorganer og -verifikatorer skal råde over  

 ved miljøcertificering og -verifikation.
 Stk. 2.  Nødvendig personalemæssig faglig kompetence kan  

 opfyldes af flere personer i forening i et certificeringsorgan, og når  

 miljøverifikator er et selskab.
 Stk. 3.  Personer, der er miljøverifikatorer, skal  

 personligt besidde nødvendig faglig kompetence til at udføre de funktioner,  

 der falder inden for akkrediteringsområdet.
 § 2.  Ved miljøauditor forstås en person, der er  

 kvalificeret til at udføre miljøaudit.
 Stk. 2.  Ved miljøaudit forstås en systematisk og  

 uafhængig undersøgelse for at bestemme, om miljøstyringsaktiviteter og dermed  

 forbundne resultater er i overensstemmelse med planlagte foranstaltninger, og  

 om disse foranstaltninger er ført ud i livet på en effektiv måde, og er  

 hensigtsmæssige til opnåelse af målene.
 Generelle krav.
 § 3.  For at et certificeringsorgan henholdsvis en  

 miljøverifikator skal kunne akkrediteres, skal det i § 1 anførte personale  

 opfylde kravene til faglig kompetence, anført i kapitel 3 og 4.
 § 4.  Dersom et certificeringsorgan eller en  

 miljøverifikator ikke har eget personale, der fuldt ud dækker den faglige  

 kompetence, som er nødvendig til en given miljøcertificering eller  

 miljøverifikation, kan der til det pågældende delområde anvendes uafhængige,  

 uvildige eksperter med nødvendig supplerende faglig kompetence til støtte for  

 auditorteamet.
 Stk. 2.  Er ekspertbistand nødvendig for at opfylde  

 kravene til personalets faglige kompetence for en del af et  

 akkrediteringsområde, skal eksperternes faglige kompetence mv. godkendes af  

 DANAK.
 Stk. 3.  Eksperter behøver ikke at have kompetence til  

 at kunne udføre miljøaudit, jf. § 11.
 Stk. 4.  Såvel ad hoc anvendte eksperter, jf. stk. 1,  

 som fast tilknyttede eksperter, jf. stk. 2, skal registreres i henhold til §§  

 13 og 14.
 Faglig kompetence.
 § 5.  Personalet skal have en grunduddannelse som  

 biolog, ingeniør, miljøteknikker eller tilsvarende relevant grunduddannelse.
 Stk. 2.  Der kan kompenseres for manglende relevant  

 grunduddannelse gennem efteruddannelse.
 § 6.  Personalet skal have generelt kendskab til  

 miljølovgivningen og et indgående kendskab til de dele af miljølovgivningen,  

 der vedrører de virksomheder, hvor der skal foretages miljøcertificering  

 eller miljøverifikation.
 Stk. 2.  Personalet skal have relevant erhvervserfaring  

 med dokumentation for beskæftigelse med opgaver foranlediget af  

 miljølovgivningen, såsom miljøgodkendelser, miljøkontrol/-tilsyn og  

 overholdelse af miljøregulativer, vilkår og påbud mv.
 § 7.  Personalet skal have relevant erhvervserfaring  

 med dokumentation for beskæftigelse med produktudvikling og  

 produktionsprocesser samt kendskab til branchespecifikke og  

 virksomhedsspecifikke produktions- og miljøforhold inden for de brancher og  

 virksomhedstyper, hvor der skal foretages miljøcertificering eller  

 miljøverifikation.
 § 8.  Personalet skal have kendskab til  

 virksomhedsledelse og ledelsesmetoder.
 § 9.  Personalet skal have kendskab til og kunne  

 anvende teknikker mv. til vurdering af miljøforhold m.h.t.  

 ressourceudnyttelse, forureningsbegrænsning, genanvendelse og bortskaffelse  

 af affald mv.
 § 10.  Personalet skal have kendskab til og forståelse  

 for indholdet i EU-forordning 1836/93, standarder for miljøstyringssystemer  

 og internationale og nationale standarder, fortolkninger og vejledninger med  

 tilknytning til forordningen og standarderne.
 Kompetence til udførelse af miljøaudit.
 § 11.  Personalet skal have kompetence til udførelse  

 af miljøaudit.
 Stk. 2.  Kompetencen skal omfatte:
 § 12.  Et auditorteam skal beherske det sprog, som den  

 virksomhed anvender, der miljøauditeres.
 Stk. 2.  Miljøverifikatorer skal beherske det sprog, der  

 anvendes i miljøredegørelsen, i en sådan grad, at de kan vurdere, om  

 miljøredegørelsen opfylder forordningens krav.
 Dokumentation for og vedligeholdelse af  

 kompetence.
 § 13.  Certificeringsorganet og miljøverifikatoren  

 skal opretholde og løbende ajourføre dokumentation over personalets  

 kvalifikationer, uddannelse og erfaring.
 § 14.  Certificeringsorganet og miljøverifikatoren  

 skal altid kunne dokumentere kvalifikationerne hos det personale, der har  

 gennemført eller forventes at gennemføre miljøcertificeringerne og  

 miljøverifikationerne.
 Stk. 2.  Der skal altid foreligge dokumentation for,  

 hvilke certificeringer og verifikationer, de enkelte medarbejdere har  

 deltaget i.
 § 15.  Personalets kompetence skal løvende  

 vedligeholdes ved opdatering af viden om:
 Bedømmelse af faglig kompetence.
 § 16.  Bedømmelsen af faglig kompetence foretages på  

 baggrund af dokumentationen for personalets faglige kompetence og en  

 overvågning af praktisk udført miljøcertificering eller miljøverifikation.
 § 17.  Har certificeringsorganet eller  

 miljøverifikatoren ikke udført miljøauditeringer eller miljøverifikationer,  

 der muliggør jobtræning, jf. § 11, stk. 2, nr. 4, kan dokumentation for  

 tilsvarende kompetence med auditering af kvalitetsstyringssystemer godkendes  

 på betingelse af et tilfredsstillende resultat af DANAK's overvågning af  

 efterfølgende miljøaudit eller miljøverifikation.
 Ikrafttrædelse.
 § 18.  Forskriften træder i kraft den 19. august 1994.
Erhvervsfremme Styrelsen, den 19. august  

 1994 Henrik Schrøder /A.P.
Jørgensen (* 1) Forskriften supplerer EU-forordning 1836/93 af 29. juni 1993 om  

 industrivirksomheders frivillige deltagelse i en fællesskabsordning for  

 miljøstyring og miljørevision.
Forordningen er optaget som bilag til  

 Erhvervsfremme Styrelsens bekendtgørelse nr. 643 af 7. juli 1994 om  

 akkreditering til certificering af miljøstyringssystemer og til  

 miljøverifikation.
