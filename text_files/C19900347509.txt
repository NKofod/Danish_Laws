I.
Orientering Denne At-cirkulæreskrivelse erstatter At-cirkulæreskrivelse nr. 3/1989.  

 Dennes indhold er gentaget uændret bortset fra II.
Instruktion afsnit 2, der  

 er præciseret, således at kredsen skal underskrive og stemple giftmeddelelsen  

 umiddelbart uden forudgående besøg på virksomheden.
Kredsens underskrift og  

 stempling tjener alene som bevis for, at virksomheden har sendt meddelelsen.
 Lov om kemiske stoffer og produkter, (Miljøministeriets lovbekendtgørelse  

 nr. 574 af 26. august 1987) §25, pålægger virksomheder, der fremstiller eller  

 anvender giftige stoffer og produkter, at meddele dette til Arbejdstilsynet  

 og pålægger virksomheder, der importerer eller sælger giftige stoffer og  

 produkter en gros, at meddele dette til Miljøstyrelsen.
 Meddelelsen skal ifølge Miljøministeriets bekendtgørelse nr. 662 af 14.  

 oktober 1987, §23, ske på en meddelelsesblanket i 3 udfyldte eksemplarer.  

 Denne blanket, der afløser den hidtil anvendte, vises på side 4.
 Virksomhederne kan rekvirere meddelelsesblanketterne på politistationer og  

 i de lokale arbejdstilsynskredse.
 Meddelelsesblankettens punkt 1, 2, 3 og 4 handler om virksomheders  

 fremstilling og anvendelse af giftige stoffer og produkter.
Såfremt punkterne 1-4 er udfyldt, sender virksomheden meddelelsen i 3  

 udfyldte eksemplarer og en frankeret returkuvert til den lokale  

 arbejdstilsynskreds.
Meddelelsens side 1 er til virksomheden, som opbevarer  

 den som bevis for retten til at besidde gifte.
Første genpart er til den  

 lokale tilsynskreds.
Anden genpart er til Miljøstyrelsen.
Meddelelsens punkt 5 handler om virksomheders import og salg af giftige  

 stoffer og produkter en gros.
Såfremt punkt 5 er udfyldt, sender virksomheden  

 meddelelsen i 3 udfyldte eksemplarer til Miljøstyrelsen.
Meddelelsens side 1  

 er til virksomheden.
Første genpart er til Miljøstyrelsen selv.
Anden genpart er til den lokale  

 tilsynskreds.
 Det nye i ordningen er, at Miljøstyrelsen og Arbejdstilsynet får kendskab  

 til henholdsvis fremstilling/anvendelse og import/salg en gros af giftige  

 stoffer og produkter.
II.
Instruktion 1. Kredsene skal udlevere meddelelsesblanketten til de  

 virksomheder, der retter henvendelse herom.
Kredsene kan bestille meddelelsesblanket P 302 hos Rigspolitichefen Blanketafd.
Carl Jacobsensvej 16, opg. 1, 1. sal, 2500 Valby, tlf. nr. 36 44 15 16.
 2. Når kredsen modtager en meddelelsesblanket om  

 giftige stoffer og produkter fra en virksomhed, skal kredsen underskrive og  

 stemple meddelelsen umiddelbart.
 Meddelelsens side 1 sendes i returkuvert til virksomheden.
 Første genpart lægges i kredsens sagsmappe for virksomheden.
 Anden genpart sendes til Miljøstyrelsen, Strandgade 29, 1401 København K.
 Ved kredsen ikke hvorledes giften håndteres på virksomheden, besøges denne  

 med henblik på at vurdere, om forholdene er sikkerheds- og sundhedsmæssigt  

 fuldt forsvarlige samt overveje muligheden for substitution.
 Påbud og vejledning gives i fornødent omfang.
3. Før påtegning af giftmeddelelser til indkøb af  

 receptpligtige lægemidler, der tænkes anvendt til anden brug, som fx kreolin  

 (cresol) og kaliumbromid, bør kredsen spørge anmelderen om, hvilket formål  

 giften ønskes anvendt til.
Hvis formålet alene er behandling af sygdomme hos  

 dyr og mennesker, skal kredsen afslå at påtegne anmeldelsen.
 Er formålet at benytte det receptpligtige lægemiddel til anden  

 erhvervsmæssig anvendelse, skal kredsen påtegne anmeldelsen.
4. Ved påtegning af giftmeddelelser fra pelsdyravlere  

 skal kredsen sikre sig, at der er tale om avlere, som regelmæssigt anvender  

 gifte til aflivning.
Regelmæssigt betyder i denne sammenhæng mindst en gang  

 årligt.
 5. Når kredsen modtager en genpart af en godkendt  

 meddelelsesblanket fra Miljøstyrelsen om import og salg af giftige stoffer og  

 produkter en gros, lægges den i kredsens sagsmappe for virksomheden, evt.  

 efter besøg på virksomheden.
III.
Ikrafttræden Straks.
22. august 1990 Erik Andersen (* 1) AT-cirkulæreskrivelse nr. 12/1990.
 (* 2) M LBK nr 574 af 26. august 1987 § 25.
