Dobbeltbeskatning -	Dobbeltbeskatning -	Tyskland -	vikarer -	arbejdsgiver Reference:  DBO med Tyskland, art. 9, stk. 2, LV 1993 D.D.2 og D.E.  

 Tyskland Told- og Skattestyrelsen blev af en dansk virksomhed spurgt om anvendelsen  

 af den dansk-tyske dobbeltbeskatningsoverenskomsts artikel 9 i relation til  

 beskatning af medarbejdere, som arbejder i Tyskland som vikarer.
Virksomheden  

 havde ved henvendelse til de tyske skattemyndigheder fået oplyst, at  

 Tyskland ifølge dobbeltbeskatningsoverenskomstens artikel 9, stk. 2,  

 har beskatningsretten fra den 1. dag og ikke efter 183 dage.
 Told- og Skattestyrelsen har ved besvarelsen forudsat, at vikarerne er  

 fuldt skattepligtige og hjemmehørende her i landet.
 Afgørende er dernæst, om der foreligger dansk eller tysk  

 arbejdsgiver.
 Den dansk-tyske dobbeltbeskatningsoverenskomsts artikel 9 er på  

 dette punkt i overensstemmelse med artikel 15 i OECD's modeloverenskomst.
I kommentarerne til denne bestemmelse (punkt 8) nævnes det, at  

 arbejdsgiveren er den person, der har rettighederne til det udførte  

 arbejde, og som bærer ansvaret og risikoen.
I tilfælde af  

 arbejdsudleje må det derfor udfra de faktiske forhold afgøres om  

 arbejdsgiverfunktionerne hovedsagelig udøves af formidleren/udlejeren  

 eller brugeren af arbejdskraften.
Af ligningsvejledningen vedrørende 1992 og 1993 afsnit D.D.2  

 vedrørende artikel 15 fremgår det, at 183-dages reglen fraviges  

 i tilfælde af arbejdsudleje, idet der dog tages hensyn til hvorvidt  

 begrebet konkret anerkendes af det andet land.
Da man fra tysk side har  

 anerkendt begrebet, måtte dette føre til ændring i  

 ligningsvejledningen på dette punkt.
 Tilsvarende principper for vurdering af, hvem der er arbejdsgiver i  

 relation til arbejdsudlejebeskatning findes iøvrigt i de interne  

 danske regler jf. kildeskattelovens § 2, stk. 1, litra c, jf. samme lovs §  

 43, stk. 2, litra h, samt kildeskattecirkulærets pkt. 42, som  

 gælder for personer, der stilles til rådighed af en udenlandsk  

 virksomhed for at udføre arbejde her i landet.
 Ved besvarelse af spørgsmålet er det altså de faktiske  

 forhold og dermed den danske virksomheds aftale med kunderne og  

 vikarmedarbejderne samt virksomhedens beskrivelse af forholdene, som er  

 afgørende.
Heraf fremgår, at den danske virksomhed udlejer medarbejdere til  

 virksomheder i f.eks.
Tyskland, betegnet som personaleleasing.
Den tyske  

 virksomhed betaler ugentligt og efter regning for det arbejde, der bliver  

 udført.
 For medarbejdernes vedkommende gælder, at arbejdet og dets  

 tidsmæssige begrænsning skal følge det  

 pågældende lands regler herom og iøvrigt reglerne på  

 den pågældende arbejdsplads.
For så vidt angår den danske virksomheds ansvar og risiko, er  

 der efter beskrivelsen tale om et medansvar, idet medarbejderne skal  

 være kvalificerede, for at den danske virksomhed får betaling for  

 arbejdet.
Den danske virksomhed har normalt ingen ledelsesbeføjelser,  

 idet medarbejderne skal arbejde selvstændigt.
Kunden kan kontrollere  

 resultatet, hvilket kan medføre, at arbejdet må gøres  

 om.
 Vederlag afregnes pr. times arbejde mellem kunden og den danske  

 virksomhed.
 Medarbejderne medbringer personligt værktøj og  

 sikkerhedsudstyr, mens resten stilles til rådighed af kunden.
Det er den danske virksomhed, der ansætter og afskediger  

 medarbejderne.
De ansættes til at udføre det arbejde, som den  

 danske virksomhed har påtaget sig.
Kunden modtager information om, hvem  

 virksomheden sender og har i enkelte tilfælde blandet sig i  

 ansættelsen.
Medarbejderne, som alle er danske, får udbetalt  

 deres løn i Danmark.
 På baggrund af beskrivelse og de indgåede standardkontrakter  

 med kunder og medarbejdere jf. det ovennævnte svarede Told- og  

 Skattestyrelsen, at de pågældende medarbejdere må anses for  

 arbejdsudlejet.
 Det er med andre ord den danske virksomheds kunder, der må anses for  

 arbejdsgivere for medarbejderne i relation til de serviceopgaver, der er tale  

 om.
Told- og Skattestyrelsen er dermed også enig med de tyske  

 skattemyndigheder i, at Tyskland har beskatningsretten fra 1. dag.
Til  

 gengæld skal Danmark i overensstemmelse med dobbelt  

 beskatningsoverenskomsten med Tyskland lempe i forbindelse med den danske  

 beskatning.
Det foregår i forbindelse med den enkelte medarbejders  

 årsopgørelse i egen kommune.
Den danske virksomhed har herudover spurgt, om der skal betales bidrag til  

 arbejdsmarkeds fondene.
Told- og Skattestyrelsen svarede, at det også her er relevant, om  

 der er tale om en arbejdsgiver her i landet eller en arbejdsgiver i udlandet.  

 Samtidig er det relevant, om de pågældende vikarer er fuldt  

 skattepligtige, mens de arbejder i udlandet jf.
AMFL § 7, stk. 1, litra  

 a.
 Ved besvarelsen forudsattes det, at vikarerne er fuldt skattepligtige her  

 i landet.
 Det er også i denne sammenhæng de faktiske forhold og dermed  

 den danske virksomheds aftale med kunderne og vikarmedarbejderne samt  

 virksomhedens beskrivelse af forholdene, som er afgørende.
 På baggrund af heraf har Told- og Skattestyrelsen anset de  

 pågældende medarbejdere for arbejdsudlejet, således at det  

 er den danske virksomheds udenlandske kunder, der må anses for  

 arbejdsgivere for medarbejderne i relation til de serviceopgaver, der er tale  

 om.
 Dette medfører, at medarbejderne ikke skal betale bidrag til  

 arbejdsmarkedsfondene jf. lov om arbejdsmarkedsfonde § 7, stk. 1, litra  

 a.
