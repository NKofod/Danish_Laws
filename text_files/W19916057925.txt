Et ledigt arbejdsløshedskassemedlem modtog i henhold til overenskomst  

 2/3 løn (»ventepenge«) i en periode.
Samtidig modtog hun nedsatte  

 dagpenge, idet »ventepengene« omregnedes til timer.
 Nævnet fandt, at medlemmet under kursusdeltagelse mistede både indtægt  

 og arbejdsmuligheder, fordi hun ikke var til rådighed for arbejdsmarkedet  

 under deltagelsen.
Et medlem klagede over, at arbejdsløshedskassen ikke havde fundet hende  

 berettiget til kursusgodtgørelse i medfør af lov om arbejdsmarkedsuddannelser  

 under deltagelse i et arbejdsmarkedsuddannelseskursus.
Kurset var benævnt  

 »Budgettering«.
 Arbejdsløshedskassen begrundede afgørelsen med, at medlemmet ikke havde  

 noget reelt indtægtstab under kursusdeltagelsen, fordi hun modtog 2/3  

 ventepenge.
 Medlemmet var blevet ledig pr. 1. januar 1990. I henhold til  

 overenskomsten fik hun derefter fuld løn i 3 måneder til den 1. april 1990.  

 Derefter fik hun 2/3 løn svarende til 10.785 kr. pr. måned frem til den 31.  

 december 1991. Samtidig modtog hun nedsatte dagpenge, idet  

 »ventepengene« omregnes til timer.
Medlemmet henviste til, at hun ikke modtog nedsatte dagpenge under  

 deltagelsen i det omhandlede kursus, idet hun ansås for ikke at stå til  

 rådighed for arbejdsmarkedet.
Hun mente derfor, at hun mistede indtægt ved at  

 deltage i kurset.
 Ankenævnet fandt, at medlemmet mistede både indtægt og arbejdsmuligheder  

 ved at deltage i det omhandlede kursus, jf. § 1 i Arbejdsministeriets  

 bekendtgørelse nr. 887 af 28. december 1989.
 Kassens afgørelse herom ændredes derfor.
 Nævnet hjemviste herefter sagen til ny behandling i arbejdsløshedskassen  

 med henblik på, om medlemmet opfyldte de øvrige betingelser for at opnå den  

 søgte godtgørelse.
