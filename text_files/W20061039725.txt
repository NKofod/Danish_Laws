Klage over behandling af et 6-årigt barn uden samtykke fra forældremyndighedsindehaveren Nævnet fandt, at lov om patienters retsstilling var blevet overtrådt, idet barnet var blevet behandlet uden samtykke fra forældremyndighedsindehaveren.
Nævnet fandt dog, at speciallægen ikke kunne kritiseres herfor.
Nævnet lagde herved vægt på, at speciallægen ikke vidste, at faderen ikke havde del i forældremyndigheden, og at han ikke havde nogen nærmere anledning til at spørge faderen, om han fortsat havde del i forældremyndigheden.
