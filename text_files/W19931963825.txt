Investeringsbeviser - Investeringsbeviser købt for lånte midler.
 Sagens omstændigheder var følgende:
P anskaffede i efteråret 1991 investeringsbeviser for 3 mio. kr. i X  

 Investeringsforening.
Investeringen blev lånefinansieret på grund  

 af en særdeles favorabel rente og på grund af P's ønske om  

 at have så stor en disponibel kapital til rådighed som muligt.  

 Beviserne blev lagt til sikkerhed for lånet.
 P overvejede nu at indfri lånet med egne midler.
X investerede i 3-årige obligationer med lav kuponrente.
I den  

 udstrækning, der investeredes i udenlandske obligationer, foretoges der  

 valutakurssikring af disse, således at der på 3 års sigt  

 hverken var rente- eller valutakursrisiko på investeringerne.
 Der var i udbudsmaterialet budgetteret med et gennemsnitligt afkast  

 på 7,66 pct. p.a.
 Indledningsvis bemærkedes, at Ligningsrådet fandt, at det  

 overskud/den værditilvækst, der indtjentes i X, var af en  

 sådan art, at det var omfattet af aktieavancebeskatningslovens § 2 c.  

 Der var for så vidt heller ikke rejst spørgsmål herom af  

 forespørgeren.
Når der hensås til, at investeringsbeviserne var erhvervet i  

 efteråret 1991 og på daværende tidspunkt blev lagt til  

 sikkerhed for det samtidigt optagne lån, fandt Ligningsrådet, at  

 der var tale om en lånefinansieret erhvervelse, der var omfattet af  

 nævnte § 2 c.
Investeringsbeviserne blev efter Ligningsrådets  

 opfattelse ikke bragt uden for § 2 c's område ved en indfrielse  

 på nuværende tidspunkt af det optagne lån.
