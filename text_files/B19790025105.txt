 I henhold til § 62, stk. 2, i lov om kommunernes styrelse, jfr.  

 lovbekendtgørelse nr. 399 af 19. juli 1977, som ændret ved lov nr. 655 af 21.  

 december 1977 og lov nr. 128 af 28. marts 1979, fastsættes, efter indstilling  

 fra Rigsarkivaren, følgende om bevaring og kassation i amtskommunernes  

 arkiver vedrørende regnskabsvæsen:
 § 1.  Reglerne gælder for afdelinger, der opbevarer  

 originalt budget- og regnskabsmateriale, dvs. såvel den centrale økonomiske  

 forvaltning som afdelinger, der har selvstændig regnskabsførelse.
 Stk. 2.  BEVARES SKAL.
 1. Arkivmateriale for tiden før 1. april 1904, i de  

 sønderjyske landsdele før 1. april 1923. Dog kan landsarkivet foretage  

 kassationer i materiale fra 1867/ 68 til henholdsvis 1904 og 1923, efter de  

 for tiden efter 1. april 1904 gældende regler.
 2. Det obligatoriske budgetmateriale, jfr.  

 autoriserede konteringsregler fra indenrigsministeriet.
 3. Det obligatoriske regnskabsmateriale, jfr.  

 autoriserede konteringsregler fra indenrigsministeriet og specialregnskaber  

 samt de af revisionen afgivne beretninger og amtsrådets decision heraf.
4. Hovedbøger eller kontokort indtil overgangen til  

 tekstløst bogholderi.
Landsarkivet kan foretage kassationer, hvis det  

 skønnes, at den benyttede tekst er for kortfattet til at give anvendelige  

 oplysninger.
 Stk. 3.  KASSERES MÅ.
1. Bogføringsmateriale (hovedbøger, balancer og andet  

 afstemningsmateriale) efter 1904, bortset fra hovedbøger, og kontokort med  

 tekst.
Kassationsfrist: 5 år.
 2. Kontokort for enkeltpersoner, f. eks. skatteydere  

 og modtagere af sociale ydelser.
 Kassationsfrist: 10 år.
 3. Originale bogføringsbilag med underbilag.
 Kassationsfrist: 5 år.
4. Papirer af kun ekspeditionsmæssig betydning, f.  

 eks. kassestrimler, kasseopgørelser, check- og girotaloner, udskrevne  

 bankbøger og lignende.
Kassationsfrist: 2 år.
Kassationsfristen regnes fra et regnskabs afslutning.
For anlægsarbejder,  

 der normalt løber over flere år, regnes kassationsfristen således fra  

 anlægsregnskabets afslutning.
 § 2.  Arkivalier, der er bestemt til kassation, skal  

 destrueres på en sådan måde, at uvedkommende ikke kan få adgang til dem, f.  

 eks. ved makulering, opbrænding eller formaling i en papir- eller papfabrik.  

 Kasserede arkivalier må ikke overlades til produkthandlere eller  

 papirindsamlinger.
§ 3.  Denne bekendtgørelse træder i kraft ved  

 bekendtgørelsen i Lovtidende.
Samtidig ophæves indenrigsministeriets  

 cirkulære nr. 69 af 28. marts 1945, afsnit II, for så vidt angår  

 regnskabsvæsen.
