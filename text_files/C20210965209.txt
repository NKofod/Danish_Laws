Cirkulære om landsretternes, Sø- og Handelsrettens og byretternes åbningstider § 1. Landsretterne, Sø- og Handelsretten og byretternes hovedtingsteder holder åbent for personlig og telefonisk betjening hverdage mandag til fredag kl. 8.30-15.00.
Stk. 2. Byretterne kan undtagelsesvis for en kortere tid begrænse åbningstiden for telefonisk betjening til kl. 13.00 i skifteretten og fogedretten.
Den ændrede telefonbetjening skal annonceres tydeligt på rettens hjemmeside med angivelse af, hvor længe begrænsningen forventes at vare.
 § 2. Landsretterne, Sø- og Handelsretten og byretterne holder lukket på Grundlovsdag, juleaftensdag og nytårsaftensdag.
 § 3. Cirkulæret træder i kraft den 1. september 2021. Samtidig ophæves Domstolsstyrelsens cirkulære nr. 9108 af 20. marts 2013 om byretternes åbningstider.
