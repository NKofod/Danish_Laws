1. Definitioner 2. Beskatningen af udbytter m.v. fra aktieselskaber,  

 anpartsselskaber og andelsselskaber 3. Beskatning ved afståelse af aktier, andelsbeviser og  

 lign.
1. Definitioner Fondsaktier - ofte kaldet reservefonds- eller friaktier - er aktier, der  

 uden vederlag gives et selskabs aktionærer i forhold til deres  

 aktiebesiddelse i selskabet.
Fondsaktier udstedes som regel, når der i et selskab er opsamlet meget  

 betydelige reserver, idet der herved tilvejebringes et mere rimeligt forhold  

 mellem aktiekapital og reserver.
Dette sker ved at overføre en del af  

 midlerne fra reservefondskonti til aktiekapitalkonto, og der tilgår ikke  

 aktionærerne nogen økonomisk fordel herved, da de i forvejen gennem deres  

 aktiebesiddelse ejer hele selskabets formue incl. reserverne.
Man vil derfor  

 kunne regne med, at hele aktiekapitalens kursværdi er den samme før og efter  

 udvidelsen.
Mod afstempling af de gamle aktier eller mod aflevering af en bestemt  

 udbyttekupon får aktionærerne udstedt interimsbeviser (midlertidige  

 aktiebeviser), der senere ombyttes med de nye aktier.
Hvis en aktionærs  

 beholdning af aktier ikke går op med udvidelsesforholdet, kan han, mod  

 afstempling, i stedet for interimsbeviser få udleveret aktieretsbeviser, som  

 kan sælges, eller som man kan købe for at kunne tegne et »rundt«  

 beløb.
Hvor udleveringen af fondsaktier derimod sker mod aflevering af en  

 bestemt udbyttekupon, kan denne ligeledes sælges eller evt. veksles.
Kursen  

 for aktieretten vil tendere imod at være lig forskellen mellem kursen før og  

 efter udvidelsen.
 Tegningsret er den ret, der gives et selskabs aktionærer til at tegne nye  

 aktier i forbindelse med udvidelse af et selskabs aktiekapital, som regel til  

 en lavere kurs end den p.t. noterede.
 En udvidelse af et selskabs aktiekapital kan være nødvendig for at bevare  

 et vist forhold mellem den ansvarlige kapital og omfanget af selskabets  

 virksomhed.
Som det er tilfældet ved udlevering af fondsaktier skal der foretages en  

 afstempling af de gamle aktier (eller afleveres en bestemt udbyttekupon) ved  

 tegningen af de nye aktier. Ønsker aktionæren ikke selv at udnytte  

 tegningsretten (helt eller delvis), vil han få udleveret tegningsretsbeviser,  

 der kan sælges som selvstændige værdipapirer.
Sker nytegningen mod aflevering  

 af en bestemt udbyttekupon, kan denne ligeledes sælges eller evt. veksles.  

 Man kan supplere sin egen tegningsret ved køb for derved at få ret til  

 tegning af et »rundt« beløb, ligesom ikke-aktionærer kan købe  

 tegningsretter og nytegne i selskabet.
Tegningsforholdet: Det tal, der angiver, hvor mange nye aktier, der kan  

 tegnes.
Tegningsforhold 3:1 betyder således, at der for hver 3 gamle aktier  

 kan tegnes een ny af samme størrelse.
 Tegningskurs: Den kurs til hvilken de nye aktier kan tegnes.
 Tegningsrettens kurs: Den kurs, til hvilken den tegningsret, der er  

 knyttet til 100 kr. gamle aktier, handles.
 Det vil altså sige, at hvis tegningsforholdet er 3:1, skal man købe 3  

 tegningsretter for at kunne tegne een ny aktie - eller sagt på en anden måde  

 - ved beregningen af, hvad der kan opnås ved salg af tegningsretten, skal man  

 multiplicere den nominelle værdi af de gamle aktier med tegningsrettens kurs  

 og dividere med 100.
 Værdien af en tegningsret beregnes således: Hvis kursen på de gamle aktier  

 før udvidelsen er 250, giver det med tegningsforholdet 4:1:
 Gennemsnitsanskaffelseskurs 221.
Forskellen mellem den gamle kurs 250 og den gennemsnitlige  

 anskaffelseskurs 221 udgør tegningsrettens teoretiske værdi, men den faktiske  

 kurs kan afvige noget herfra.
I børssproget tales der altid om tegningsret af  

 så og så mange gamle aktier - ikke om retten til at tegne så og så mange nye  

 aktier. 4.000 tegningsretter er altså retten til at tegne 1.000 nye aktier  

 (når forholdet er 4:1).
Udbyttet af en aktie er altid inkluderet i prisen.
Finder udvidelsen sted  

 i et selskab - der normalt giver 10 pct. i udbytte - kort før  

 generalforsamlingen, og bærer de nye aktier intet udbytte, trækker man 10  

 points fra i kursen, inden tegningsrettens værdi beregnes.
Fra tegningsdagen  

 noteres de gamle aktier eksklusive tegningsretten, og kursen vil derfor falde  

 under hensyn til tegningsrettens værdi.
De nye aktier optages kun til  

 særskilt notering, hvis de ikke bærer fuldt udbytte for det regnskabsår, der  

 endnu ikke er udbetalt udbytte for.
 Fri tegning: Et selskab kan udbyde (helt eller delvis) til fri nytegning.  

 Denne form for tegning kræver ikke nogen tegningsret, men sker næsten altid  

 til væsentlig højere kurser end pari.
 Medarbejderaktier er aktier, der tilbydes et selskabs medarbejdere til  

 favørkurs eller udloddes uden vederlag (maks. 6.000 kr. årligt). Se D 1.9.1.
Håndværkeraktier er aktier håndværkere m.fl., der har udført arbejde ved  

 opførelse af en bygning for et aktieselskab, modtager som betaling for deres  

 (rest-)tilgodehavende.
Se L 3.6.4.
Konvertible obligationer er værdipapirer, som efter et vist tidsforløb  

 giver indehaveren ret til at vælge mellem kontant indløsning eller  

 konvertering til aktier i selskabet.
Flere børsnoterede selskaber har udbudt  

 konvertible obligationslån på den måde, at der er givet aktionærerne  

 tegningsret hertil i forhold til deres aktiebesiddelse.
Tegningsretten til  

 konvertible obligationer handles på børsen på samme måde som tegningsret til  

 aktier.
Der sker særskilt notering af de konvertible obligationer.
Kursen  

 findes i børskurslisterne under »Aktier«.
2. Beskatningen af udbytte m.v. fra aktieselskaber, anpartsselskaber og  

 andelsselskaber 2.1. Udbyttebegrebet Som skattepligtigt udbytte af aktier, anparter, andelsbeviser og lignende  

 værdipapirer anses alt, hvad der af selskabet udloddes til aktionærer,  

 anparts- eller andelshavere, med undtagelse af fondsaktier og friandele samt  

 udlodning af likvidationsprovenu foretaget i det kalenderår, hvori selskabet  

 endeligt opløses, jfr.
LL § 16 A.
Udbyttegivende selskaber skal efter KL § 65 indeholde udbytteskat på 30  

 pct. af det beløb, der udbetales eller godskrives aktionærerne som udbytte.  

 Udbytteskatten er en indkomstskat, der af selskabet er indbetalt på  

 aktionærernes vegne.
For aktionæren indgår udbytteskatten ved årsopgørelsen  

 som erlagt forskudsskat for det pågældende indkomstår.
 Ved indkomstopgørelsen skal aktionæren medregne det fulde deklarerede  

 udbytte, altså også den af selskabet tilbageholdte udbytteskat.
Udbyttet beskattes i almindelighed som kapitalindkomst, jfr.
PSL § 4,  

 nr.4, hvorimod udbytte vedrørende næringsaktier m.v. skal beskattes som  

 personlig indkomst, jfr.
PSL § 4, stk.3.
Efter KL § 65, stk. 4, kan ministeren for skatter og afgifter fastsætte  

 regler, hvorefter der ikke skal indeholdes udbytteskat i udbytte, som  

 tilfalder visse selskaber, fonde og foreninger m.v., der ikke skal medregne  

 udbyttet til indkomsten.
Der henvises herom til bekendtgørelse nr.102 af  

 6.marts 1987.
Til indkomsten skal medregnes udbytte såvel fra danske som fra udenlandske  

 selskaber.
Udbytte fra udenlandske selskaber skal ligeledes medregnes med det  

 fulde beløb altså også med den del af udbyttet (kuponskat), der i henhold til  

 vedkommende lands skattelovgivning er tilbageholdt forinden udbetaling til  

 aktionæren.
Når den udenlandske stat har ubetinget krav på at beholde hele  

 eller en del af det tilbageholdte beløb, nedsættes de her i landet beregnede  

 skatter i henhold til LL § 33 eller til en eventuel  

 dobbeltbeskatningsoverenskomst med det pågældende land, se vejledningen  

 »Dobbeltbeskatning 1987«.
 Den til udbytte fra danske selskaber knyttede skattegodtgørelse skal  

 medregnes til indkomsten, se K 2.5.
 Det er enhver udlodning fra selskabet, der betragtes som udbytte, uanset  

 under hvilken betegnelse og uanset i hvilken form udlodningen finder sted.
 Om udlodningsbeskatning i henhold til LL § 16 A, stk.1, ved hovedaktionærs  

 salg af aktier i moderselskabet til et datterselskab, se K 3.2.12.
Pristalsregulering Pristalsregulering af hovedaktionærs tilgodehavende i selskabet anses for  

 en almindelig indkomstskattepligtig udlodning fra selskabet, jfr.
SD-cirk.  

 nr. 530 af 29. juni 1977, der nærmere angiver ligningsrådets retningslinier  

 for overgangen til den ved lsr. 1976.128 fastlagte praksis, samt HD af  

 14.oktober 1980 (skd. 56.56) og VLD af 2.april 1985 (Skat 1985.5.121).
Likvidationsudlodning Likvidationsudlodninger, som foretages forud for det kalenderår, hvori  

 selskabet endeligt opløses, skal beskattes som udbytte, jfr.
LL § 16 A, stk.  

 1, medmindre det i henhold til LOSI § 17, stk. 3, tillades, at fortjeneste  

 eller tab ved udlodningen skattemæssigt behandles efter  

 aktieavancebeskatningsreglerne.
 Om den skattemæssige behandling af likvidationsudlodninger - herunder  

 tidspunktet for et selskabs endelige opløsning i relation til aktionærerne,  

 se K 3.6.
Udlodning ved nedsættelse af aktiekapitalen Udlodninger til aktionærer i forbindelse med nedskrivning af aktiekapital  

 i selskaber, som ikke er i likvidation, beskattes som udbytte, jfr.
LL § 16  

 A, stk. 1, medmindre det i henhold til LL § 16 A, stk. 2, tillades, at  

 fortjeneste eller tab ved udlodningen skattemæssigt behandles efter  

 aktieavancebeskatningsreglerne.
Se K 3.7.
Fondsaktier (friaktier) Den i LL § 16 A hjemlede skattefrihed for værdien af fondsaktier gælder  

 kun de fondsaktier, som erhverves på grundlag af aktionærens beholdning af  

 aktier i det pågældende selskab på tildelingstidspunktet.
 Indkomstbeskatning vil kunne forekomme udfra et gavesynspunkt, hvis en  

 aktionær som følge af afkald fra medaktionærer modtager fondsaktier udover  

 det, der tilkommer ham i kraft af hans aktiebesiddelse, se UfR. 1958.1164.HD.
Det er ikke nogen forudsætning for skattefrihed efter LL § 16 A, at der er  

 tale om nyudstedte aktier.
Reglen finder også anvendelse, hvor et selskab  

 udlodder af sin beholdning af egne aktier til aktionærerne i forhold til  

 deres hidtidige aktiebesiddelse, eller hvor der sker forhøjelse af de  

 eksisterende aktiers pålydende værdi.
Nedskrivning på aktionærforskrivninger I visse tilfælde sker der ved stiftelse af et aktieselskab ikke fuld  

 indbetaling af hele aktiekapitalen, men aktionærerne udsteder forskrivninger  

 (gældsbeviser) på den resterende del af den tegnede kapital.
Det forekommer hyppigt, at disse forskrivninger ikke gøres gældende med  

 krav om indbetaling, men at der i stedet af det beløb, der er til disposition  

 af selskabets overskud til udbytte m.v., anvendes en del til nedskrivning af  

 aktionærernes forskrivninger.
Disse nedskrivninger på aktionærernes  

 forskrivninger kan ikke betragtes som fondsaktier, men beskattes som udbytte.  

 Forholdet forekommer især hos forsikringsselskaber.
2.2. Maskeret udbytte I en række tilfælde søges en udlodning, der i virkeligheden har karakter  

 af udbytte, maskeret, enten for at sikre selskabet fradragsret for det  

 udloddede beløb, eller for at undgå beskatning hos modtageren.
I de tilfælde, hvor hovedaktionæren udfører arbejde for selskabet, har  

 landsskatteretten i de senere år fulgt den praksis at anse beløb, der  

 tidligere blev betragtet som maskeret udbytte, f.eks. lejeværdi,  

 rejseudgifter, repræsentation o.lign., som tillæg til hovedaktionærens  

 arbejdsvederlag fra selskabet, såfremt løntillægget ikke bringer  

 hovedaktionærens aflønning op over, hvad der i relation til hans  

 arbejdsindsats og selskabets art kan anses for rimeligt.
Se bl.a.  

 lsr.1982.104 og 1984.5 (vedr. et papirløst par, som sammenlagt havde den  

 dominerende indflydelse i selskabet).
 I Skat 1987.12.885 blev værdien af fri bolig, telefon og bil til rådighed  

 ikke godkendt fordelt mellem selskabets hovedanpartshaver og dennes hustru  

 (der begge var ansat i selskabet), men henførtes alene til beskatning hos  

 hovedanpartshaveren.
 I lsr.1985.8. anses afdrag på en fordring, der var købt for 1 kr., som  

 yderligere løn.
 Maskeret udlodning - hvorved udbytte søges maskeret som løn, tantieme  

 eller lignende til den eller de hovedaktionærer i selskabet, der tillige er  

 ansatte som funktionærer i selskabet - har ikke alene betydning for  

 selskabets fradragsret, men med reglerne om skattegodtgørelse for udbytte har  

 det også betydning for modtageren, om beløbet karakteriseres som udbytte  

 eller som løn, tantieme eller lignende.
 Af størst interesse for personbeskatningen er dog stadig de tilfælde, hvor  

 der ydes aktionærer eller andelshavere særlige fordele i kraft af deres  

 aktionær- eller andelshaverstilling, jfr. nærmere i det følgende.
 Vedrørende maskeret udbytte kan i øvrigt henvises til  

 ligningsvejledningen, selskaber, SC 1.2.5.
 Der er ved SD-cirk 1986-22 givet de lokale ligningsmyndigheder  

 bemyndigelse til at træffe afgørelse i sager vedrørende omgørelse af  

 hovedaktionærdispositioner efter nærmere i cirkulæret angivne retningslinier,  

 se ligningsvejledningen, selskaber, SC 1.2.5.6.
2.2.1. Vederlagsfri brug af selskabets ejendele Spørgsmålet om beskatning af udlodning til aktionærer og andelshavere i  

 form af hel eller delvis vederlagsfri benyttelse af selskabets ejendele  

 kommer især frem i tilfælde, hvor aktionærer/andelshavere har hel eller  

 delvis fribolig i selskabets ejendomme, eller hvor de har adgang til at  

 benytte selskabets biler til privat brug.
Hel eller delvis fri bolig Ved fastsættelse af lejeværdien af boliger, der vederlagsfrit eller mod  

 kun delvis vederlag stilles til rådighed for et selskabs hovedaktionær(er),  

 anvendes den objektive udlejningsværdi, jfr.
HD af 14.maj 1984 (skd.70.592).
Værdien heraf må ansættes efter et skøn, men ved værdiansættelsen må man  

 være opmærksom på forhold, der kan tale for en reduktion af værdien, f.eks.  

 at hovedaktionæren selv har afholdt en del af vedligeholdelsesudgifterne  

 vedrørende ejendommen, eller at der er tale om en ejendom med et usædvanligt  

 stort jordtilliggende eller med store repræsentationslokaler, der ikke indgår  

 i det daglige boligforbrug, jfr.
VLD af 30.nov. 1981 (skd. 61.206).
 Til den ansatte lejeværdi skal lægges en skønsmæssigt ansat værdi af  

 brændsel, el, gas og gartner m.v., såfremt udgifterne hertil betales af  

 selskabet.
Aktie- og andelslejligheder Indehavere af aktielejligheder og medlemmer af andelsboligforeninger, der  

 bebor en af foreningens lejligheder, er kke - således som tilfældet er med  

 ejerlejlighedsejere - ejere af lejligheden.
Lejeværdien af boligen skal  

 derfor ikke medregnes ved indkomstopgørelsen, ligesom udgifter vedrørende  

 lejligheden ikke kan fratrækkes.
Hvis der betales en uforholdsmæssig lav leje, kan der derimod blive tale  

 om beskatning efter de nedenfor angivne retningslinier.
Det er ikke her nogen  

 forudsætning, at der er tale om en hovedaktionær.
 Om afgrænsningen mellem andelslejligheder og boligkollektiver, se  

 ligningsvejledningen for selskaber, SA 1.7.1.1.
Specielt om andelslejligheder SD-cirk.1982-2 Det af andelshaverne betalte boligbidrag til foreningen sidestilles med  

 betalt leje for en lejlighed i en udlejningsejendom.
 Undertiden har andelshavere udstedt gældsbreve til foreningen helt eller  

 delvis med det formål at konvertere en ikke-fradragsberettiget boligafgift  

 til en fradragsberettiget renteudgift, se HD af 9.febr. 1981 (skd.57.192).
 Ved SD-cirk. nr.461 af 12.maj 1976 og SD-cirk. nr.1977-5 af 25.okt. 1977  

 blev der givet regler om rentefradrag for andelshavere, der udstedte  

 gældsbreve til deres andelsboligforening og om beskatningen af andelshaveres  

 boligfordel ved indskud af kontante midler m.v.
 I 1981 blev der gennemført en lovgivning om rentesikret  

 andelsboligbyggeri, hvorved det forudsættes, at andelshaverne præsterer et  

 kontant indskud (andel) på 20% af boligens anskaffelsespris, i praksis  

 omkring 100.000 kr.
 Herefter fandt ligningsrådet anledning til at revidere reglerne, og ved  

 SD-cirk.1982-2 af 8.febr. 1982 om andelsbolighaveres fradrag for rente af  

 gæld til andelsboligforeninger og beskatning ved lav boligafgift blev både  

 1976-cirkulæret og 1977-cirkulæret ophævet med virkning fra og med  

 indkomståret 1982.
 Ved 1982-cirkulæret er forskrifterne inden for andelsboligområdet ændret i  

 forskellig henseende.
 Ligningsmyndighederne må herefter foretage en bedømmelse af, om der  

 foreligger et reelt gældsforhold, i alle tilfælde, hvor andelshaveren har  

 udstedt gældsbrev til andelsboligforeningen.
Fører denne bedømmelse til, at gældsforholdet ikke anses for reelt, må  

 rentefradrag nægtes, og gældsbrevet betragtes skattemæssigt som en nullitet  

 jfr. f.eks.
Skat 1986.6.400.
 Som det nærmere fremgår af de i cirkulæret anførte eksempler og  

 retningslinier vil gældsbrevet ikke kunne anses for reelt, medmindre der  

 foreligger særlige forhold.
I Skat 1986.9.568 fandt ligningsrådet, at andelsbolighavere kunne få  

 fradrag for renteudgifter vedrørende individuelle medlemslån i en bank, idet  

 man herved henså til, at der var tale om gældsforhold til en bank og ikke til  

 andelsboligforeningen.
Det var endvidere forudsat, at andelsboligforeningen  

 ikke på nogen måde hæftede for de individuelle lån, at ejendommen ikke tjente  

 som pant for lånene, at ydelserne på lånene ikke indgik i foreningens  

 regnskab, samt at det ved opkrævningen hos medlemmerne specificeredes, hvad  

 der var henholdsvis boligafgift og ydelser på lån.
Hvis gældsforholdet må anerkendes, kan rentefradrag ikke nægtes, men i  

 disse tilfælde anvendes reglerne om skattepligtig boligfordel (beskatning ved  

 lav boligafgift) jfr. nærmere nedenfor.
Denne beskatning indtræder også, hvor  

 andelshaverens indskud ikke præsteres i form af et reelt gældsbrev til  

 foreningen, men ved kontant indskud, herunder depositum og forudbetalt  

 husleje.
Det er dog i alle tilfælde en forudsætning, at en tilsvarende  

 nedsættelse af boligafgiften kan påvises.
Den skattepligtige boligfordel opgøres som forskellen mellem  

 »normalleje« og faktisk betalt boligafgift, idet der ved  

 »normalleje« skal forstås den boligafgift, der opkræves af  

 andelsboligforeninger, hvis ejendomme er finansieret ved normal låneoptagelse  

 samt med et andelshaverindskud på ikke over 20% af ejendommens  

 anskaffelsespris og senere ejendomsinvesteringer med tillæg af yderligere 5%  

 af disse beløb til dækning af driftskapital m.v.
Indskud på op til 30.000 kr.  

 kan dog altid accepteres uden beskatning af en boligfordel.
 Boligfordelen vil normalt svare til bankudlånsrente af den finansiering,  

 andelshaverne har ydet ud over normalindskuddet (25% af anskaffelsesprisen,  

 dog mindst 30.000 kr.). Ved indskud i form af reelt gældsbrev træder den  

 aktuelle gældsbrevsrente i stedet for banklånsrenten.
 Det følgende taleksempel viser opgørelsen for en af foreningen nyanskaffet  

 ejendom, idet de anførte samlede beløb må fordeles ud på de enkelte  

 andelshavere i forhold til deres andele.
 Boligfordelen skal under alle omstændigheder reduceres med en eventuel  

 rente, som andelshaverne får udbetalt af foreningen.
 Den opsparing i andelsboligforeningen, der i årenes løb sker gennem afdrag  

 på og indfrielse af ejendommens pantegæld såvel som gennem den almindelige  

 værdistigning på ejendommen, anses ikke som indskud i cirkulærets forstand.
 Cirkulæret omfatter også fritidshuse (sommerhuse).
 Af skd. 54.206 fremgår, at den omkostningsbestemte leje ikke udgør et  

 maksimum for den »normalleje«, som skal beregnes ifølge cirkulæret.
Specielt om aktie- og anpartslejligheder Ved SD-cirk. 1983-47, som gælder fra og med indkomståret 1981, er det  

 bestemt, at SD-cirk. 1982-2 om andelsbolighaveres fradrag for rente af gæld  

 til andelsboligforeninger og beskatning ved lav boligafgift skal finde  

 tilsvarende anvendelse på aktionærer og anpartshavere i boligaktieselskaber  

 og boliganpartsselskaber.
Om de nærmere retningslinier henvises til  

 cirkulæret.
Hel eller delvis gratis benyttelse af selskabets biler De af ligningsrådet fastsatte kilometertakster for værdien af  

 funktionærers gratis benyttelse af arbejdsgiverens biler kan også anvendes,  

 når en hovedaktionær har bil til rådighed.
Se D 1.7.5.
En revisor, der havde fået stillet en bil til rådighed af det selskab,  

 hvori han var hovedaktionær, var som en konsekvens af sit valg af  

 selskabsform bundet til at anvende de af ligningsrådet fastsatte satser, som  

 støttes på beregninger af gennemsnitlige kilometerudgifter ved en given årlig  

 kørsel, således at de på dette grundlag opgjorte beløb tilsigtede at svare  

 til den besparelse, som brugeren opnåede ved at have fri bil til disposition  

 for sin private kørsel.
Værdien af den private kørsel opgjort efter de  

 gennemsnitlige faktiske udgifter pr. kørt kilometer det pågældende år kunne  

 derfor ikke anerkendes, lsr. 1980.133.
Hel eller delvis gratis benyttelse af selskabets formuegenstande  

 iøvrigt I andre tilfælde af en hovedaktionærs helt eller delvis vederlagsfri  

 benyttelse af formuegenstande, som tilhører et selskab, må værdien af  

 benyttelsesretten ansættes efter et skøn.
Brugsværdien for hovedaktionæren af  

 et selskabs malerier og antikviteter, som f.eks. er anbragt på hans bopæl,  

 kan normalt fastsættes efter regler for ansættelse af den årlige værdi af  

 brugsnydelser af indbo og andet løsøre ved beregning af gave- og arveafgift,  

 (jfr. § 3, nr.5 i bekg. nr.161 af 28.marts 1973), 6 pct. af genstandens  

 værdi, lsr. 1978.125.
Fri telefon Dækker selskabet hovedaktionærens samlede faktiske udgifter til  

 abonnements- og samtaleafgifter, beskattes et beløb svarende til værdien af  

 den private anvendelse af telefonen, hvilken værdi som hovedregel kan  

 ansættes til 1.200 kr. forudsat hovedaktionærens private telefonbrug ikke er  

 ekstraordinært stort.
2.2.2. Overdragelse af formuegenstande til selskabet til overpris Såfremt en hovedaktionær overdrager formuegenstande til selskabet til en  

 pris, der væsentligt overstiger formuegodets værdi i handel og vandel, må den  

 opnåede merpris anses som skattepligtigt udbytte, lsr. 1976.101 og lsr.  

 1977.4. Dette gælder uanset karakteren af det overdragne formuegode, altså  

 også hvor overdrageren ellers ikke efter de sædvanlige regler ville være  

 skattepligtig af avancen ved salget.
Hvis f.eks. en skatteyder, der hverken  

 er spekulant eller næringsdrivende med hensyn til værdipapirer, overdrager et  

 pantebrev til det selskab, hvori han er hovedaktionær, til en kurs, der  

 overstiger, hvad han ville kunne opnå ved salg til anden side, skal han  

 beskattes af forskellen mellem den objektive kursværdi og den opnåede kurs,  

 men ikke af forskellen mellem anskaffelsessummen og den objektive kursværdi,  

 jfr. bl.a. lsr. 1984.102.
 I lsr. 1981.131 blev en merpris på knap 8 pct. (12.000 i forhold til  

 160.000) ikke anset for så væsentlig, at der var grundlag for beskatning af  

 udlodning til aktionæren.
I lsr.1982.107 havde en hovedanpartshaver udstedt og overdraget to  

 pantebreve nom. 600.000 kr., 20% rente og 3% afdrag efter første ejerskifte -  

 med sikkerhed i to personligt ejede ejendomme - til det selskab, hvori han  

 var hovedanpartshaver.
Kontantlånsrenten i kreditforeninger udgjorde på  

 udstedelsestidspunktet 16-17%. Købesummen for pantebrevene havde klageren  

 ladet indestå i selskabet som et tilgodehavende, der ifølge vedtægterne ikke  

 skulle forrentes.
Ligningsmyndighederne havde anslået kursværdien af  

 pantebrevene til 80 og havde følgelig beskattet 120.000 kr. som maskeret  

 udlodning.
Lsr. fandt imidlertid ikke, at der var tilflydt  

 hovedanpartshaveren nogen økonomisk gevinst, som kunne beskattes som maskeret  

 udbytte.
Lsr. fandt derimod, at hovedanpartshaveren og anpartsselskabets  

 gensidige påtagelse af gældsforpligtelser af samme beløbsmæssige størrelse  

 over for hinanden ikke kunne antages at medføre, at der påhvilede  

 hovedanpartshaveren en reel gældsforpligtelse, der berettigede til  

 rentefradrag i hans indkomstopgørelse.
 I Skat 1986.3.217 blev en merpris på 85.000 kr. ved overdragelse af  

 goodwill ved firmaomdannelse beskattet som maskeret udlodning hos  

 overdrageren.
Hvor der er tale om overdragelse af goder ved hvis salg, der bliver tale  

 om beskatning af avancen med særlig indkomstskat, beskattes merprisen som  

 udbytte med almindelig indkomstskat, medens den særlige indkomst opgøres med  

 det overdragne godes handelsværdi på overdragelsestidspunktet som  

 afståelsessum.
Se også lsr. 1980. 186 og 187 om selskabets indfrielse af  

 pante- eller gældsbrev til hovedaktionær.
 En overdragelse af en fast ejendom til en pris, der ligger inden for +/-  

 15 pct. af den senest bekendtgjorte kontantejendomsværdi med årsreguleringer,  

 vil normalt ikke blive anfægtet skattemæssigt, jfr. ligningsvejledningen,  

 selskaber, SC 1.2.5.3.
 Hvor kontantprisen ligger uden for +/- 15 pct. af den senest bekendtgjorte  

 kontantejendomsværdi med årsreguleringer, sker der ikke kun beskatning i det  

 omfang, kontantprisen ligger uden for 15 pct.'s grænsen, men af hele  

 forskelsbeløbet, se i øvrigt Skat 1987.9.656.
2.2.3. Erhvervelse af formuegenstande fra selskabet til underpris Såfremt en hovedaktionær fra selskabet overtager formuegoder til en pris,  

 der ligger under godets handelsværdi, skal han beskattes af forskellen mellem  

 handelsværdien og den faktisk betalte pris som udbytte, lsr. 1961.6, 1957.20  

 og 1971.11.
 Handelsværdien fastsættes på grundlag af markedsværdien på det tidspunkt,  

 den endelige købsaftale indgås, jfr. lsr. 1980.37.
 En overdragelse af en fast ejendom til en pris, der ligger inden for +/-  

 15 pct. af den senest bekendtgjorte kontantejendomsværdi med årsreguleringer,  

 vil normalt ikke blive anfægtet skattemæssigt, jfr. ligningsvejledningen,  

 selskaber, SC 1.2.5.3. Se i øvrigt K 2.2.2.
 I et tilfælde, hvor en hovedaktionær i forbindelse med selskabets  

 likvidation overtog nogle ejendomme til underpris, blev den herved opgjorte  

 udlodning anset som yderligere likvidationsudlodning og beskattet som særlig  

 indkomst, da selskabet var endeligt opløst i udlodningsåret, lsr. 1976.100.
 Udlodning til en aktionær fra et selskab i likvidation, bestående af  

 selskabets fordring på aktionæren, ansættes til fordringens handelsværdi,  

 SD-cirk. 1980-44.
 Hvis den reducerede pris i forhold til handelsværdien på  

 overdragelsestidspunktet skyldes, at aktionæren har haft en køberet, må en  

 eventuel udbyttebeskatning afhænge af, hvorvidt der på tidspunktet for  

 erhvervelsen af køberetten har været tale om en udlodning, lsr. 1959.97.
 Aktionærer i boligaktieselskaber, som opdeler deres ejendomme i  

 ejerlejligheder, der overdrages til aktionærerne til en pris under  

 handelsværdien, er skattepligtige af den derved opnåede fordel.
Ligeledes skal andelshavere i andelsboligforeninger beskattes af  

 forskellen mellem handelsværdien for lejligheden og den lavere pris, der  

 måtte være betalt til andelsboligforeningen.
Se K 3.14.3.4.
 Ved et selskabs udvidelse af aktiekapitalen blev de nye aktier overtaget  

 af de gamle aktionærer i forhold til deres hidtidige aktieposter i selskabet.  

 Betalingen for de nye aktier skete i form af pantebreve, hvis kursværdi måtte  

 anses for lavere end aktiernes pålydende, men lsr. fandt ikke, at der herved  

 var sket udlodning af udbytte, lsr. 1972.103. Afgørelsen må ses ud fra det  

 synspunkt, at den eventuelle fordel tilfaldt aktionærerne i samme forhold,  

 som deres aktiebesiddelse tilsagde, og dermed kunne sidestilles med  

 friaktier.
En hovedaktionærs indfrielse af nogle sælgerpantebreve til  

 »underkurs« fandtes ikke at indeholde nogen udlodning fra  

 selskabet.
Ved købet af ejendommen i sin tid havde overdragelsessummen ikke  

 været lavere end markedsværdien, og indfrielseskursen svarede til  

 pantebrevenes handelsværdi, UfR 1975, s.596 HD (skd. 35.70).
 Ekstraordinært afdrag på pantebrev udstedt af selskab til hovedaktionær i  

 forbindelse med overdragelse af fabriksejendom blev derimod anset som  

 maskeret udlodning, lsr. 1980.186.
 Ændring af 8% sælgerpantebrev til usikret anfordringstilgodehavende som  

 led i rekonstruktion og krav fra selskabets bankforbindelse kunne kun  

 beskattes som aktionærfordel, hvis fordringens reelle værdi var steget som  

 følge af ændringer i afviklingsvilkår, rentebetaling og sikkerhed,  

 lsr.1982.16.
 I Skat 1986.9.551 fandt landsskatteretten, at en hovedaktionær, som havde  

 optaget et lån i selskabet til køb af obligationer fra selskabet, og som for  

 lånet havde udstedt et gældsbrev, havde modtaget en udlodning fra selskabet  

 svarende til forskellen mellem obligationernes kursværdi og  

 gældsbrevsfordringens kursværdi.
2.2.4. Rabatordninger for aktionærer En rabatordning for et selskabs aktionærer, som er mere gunstig end den,  

 der ydes andre kunder i selskabet, er udtryk for en udlodning til  

 aktionærerne, som må beskattes, hvadenten der er tale om et  

 hovedaktionærselskab eller ikke.
 Omfatter en rabatordning ikke udelukkende et selskabs aktionærer, men også  

 en bredere kreds af personer udenfor aktionærkredsen (f.eks. via medlemsskab  

 af diverse indkøbsforeninger m.v.), anses en rabat til aktionærerne ikke som  

 skattepligtigt udbytte.
 Det samme gælder, hvis de ansatte i virksomheden kan opnå samme rabat som  

 aktionærerne, jfr. lsr. 1981.190.
 I Skat 1987.1.43 fandt lsr., at den merrabat, som en anpartshaver opnåede  

 i forhold til øvrige ansatte i selskabet, i princippet måtte anses som en  

 skattepligtig udlodning fra selskabet, men retten kunne dog tiltræde, at  

 beløbet som forudsat ved ansættelsen blev anset som et løntillæg.
 I skd. 60.34. blev bonus - som en bank som led i overskudsfordelingen  

 ydede til aktionærer, der enten havde indlån på opsigelse eller havde lånt  

 penge i banken - sidestillet med udbytte.
En overrente på 2% p.a., som en bank ydede til indlånere, der tillige var  

 aktionærer i banken, kunne dog ikke sidestilles med udbytte, hvori der skulle  

 indeholdes udbytteskat.
Overrenten udmåltes udelukkende i forhold til  

 indlånets størrelse.
I lsr. 1982.178 havde en blikkenslager dels opnået rabatter i forhold til  

 det anpartsselskab, hvori han ejede halvdelen af anpartskapitalen, og dels i  

 forhold til dette selskabs leverandører.
Lsr. fandt, at han alene kunne  

 beskattes af rabatter opnået i forhold til anpartsselskabet.
2.2.5. Dækning af aktionærudgifter Det forekommer, at selskaber afholder udgifter, som er uden forbindelse  

 med selskabets virksomhed, men som har deres baggrund i hovedaktionærens  

 interesser.
 Som eksempler på, at sådanne udgifter er anset for en udlodning, kan  

 nævnes lsr. 1971.10 (bidrag til trossamfund), lsr. 1977.163 (50-års  

 fødselsdagsmiddag), lsr. 1980.181 og 182 (hovedaktionærens jubilæum) og  

 lsr.1982.15 (uddannelsesudgifter) samt lsr. 1983.91 (gaveydelser til  

 hovedanpartshaverens børn i form af bestyrelseshonorarer og løn).
Derimod blev en arkitekt, der ejede 51 pct. af aktiekapitalen i et  

 rådgivende ingeniørfirma, ikke anset for skattepligtig af receptionsudgifter,  

 som selskabet havde afholdt i anledning af hans 60 års fødselsdag, da  

 afholdelsen af receptionen fandtes at være konkret forretningsmæssigt  

 begrundet, jfr.
Skat 1987.2.140.
 Som nævnt under K 2.2. har lsr. i de senere år fulgt den praksis at anse  

 mere sædvanlige ydelser såsom lejeværdi, rejseudgifter, repræsentation o.  

 lign. som yderligere løn til hovedaktionæren, hvis hovedaktionæren udfører  

 arbejde for selskabet og forholdet mellem arbejdsindsats og aflønning i  

 øvrigt levner plads hertil, jfr. lsr.1982.12 (50 års-fødselsdag) og 108  

 (sølvbryllupsfest) og lsr. 1983.148 (60-års fødselsdag).
 I lsr.1986.70 blev kursusudgifter, som et selskab havde afholdt i  

 forbindelse med hovedanpartshaverens videreuddannelse til statsautoriseret  

 revisor, anset som yderligere løn for hovedanpartshaveren, da han ikke kunne  

 sidestilles med en funktionær i revisionsvirksomheden.
To grovvareforeninger (indkøbsforeninger) fusionerede pr. 1/6 1985. Der  

 var ikke tale om en skattefri fusion.
Ifølge den fortsættende forenings  

 vedtægter skulle medlemmerne tegne en andelskapital på 5% af gennemsnittet af  

 deres normale indkøb for de sidste 3 år.
De hidtidige medlemmer af den  

 fortsættende forening havde allerede indbetalt deres andelskapital, hvorimod  

 medlemmerne af den ophørende forening først efter fusionen skulle igang med  

 at oparbejde en tilsvarende andelskapital, hvilket skulle ske over 5 år  

 regnet fra fusionsdatoen.
Medlemmerne af den fortsættende forening måtte  

 således konstatere et rentetab sammenlignet med de andre medlemmer og skulle  

 derfor over perioden have udbetalt et beløb svarende til de andres  

 rentefordel.
Ligningsrådets bindende forhåndsbesked gik ud på, at beløbet,  

 under hensyn til hvorledes det blev opgjort, og hvad det skulle dække, var  

 almindeligt skattepligtigt for modtagerne i henhold til ligningslovens § 16  

 A, stk.1. Under hensyn til tidspunktet for retserhvervelsen og til den korte  

 udbetalingsfrist ansås det fulde beløb skattepligtigt i indkomståret 1985,  

 jfr.
Skat 1986.11.670.
2.2.6. Aktionærlån I aktieselskabsloven, der trådte i kraft den 1.januar 1974, blev det efter  

 den tidligere aktieselskabslov gældende forbud mod aktionærlån ikke  

 opretholdt.
Udlån til aktionærer måtte efter lovens § 115 dog kun finde sted  

 mod betryggende sikkerhed og alene i det omfang, selskabets egenkapital  

 oversteg den bundne egenkapital.
 I anpartsselskabsloven fandtes en tilsvarende bestemmelse i § 84. Ifølge  

 de i juni 1982 vedtagne ændringer til aktieselskabsloven er der genindført  

 forbud mod aktionærlån fra den 18. juni 1982, ligesom allerede etablerede lån  

 skal afvikles som oprindeligt aftalt, dog senest den 1.jan.1993.
Ved udlån af kontanter (pengelån) fra et selskab til dets hovedaktionær  

 vil der ofte foreligge lånevilkår, som er så fordelagtige for  

 hovedaktionæren, at de alene kan antages opnået i kraft af aktionærens  

 dominerende indflydelse i selskabet.
En fordel i form af rentefrihed eller  

 reduceret rente i forhold til markedsrenten, repræsenterer en skattepligtig  

 udlodning, med dertil knyttet skattegodtgørelse, lsr. 1957. 4 og 5. Såfremt  

 den aftalte rente er lavere end Nationalbankens diskonto på  

 gældsstiftelsestidspunktet plus 4 %, anses rentevilkårene for at indeholde en  

 fordel for aktionæren, jfr.
SD-cirk. nr. 1978-31 og 1982-24.
Beskatningen af fordelen sker i princippet hos selskabet med differencen  

 mellem den anslåede rente og selskabets faktiske renteindtægt, jfr. lsr.  

 1981.129. Derimod skal fordelen ikke medregnes i aktionærens skattepligtige  

 indkomst, da en indtægtsføring hos denne anses at modsvares af en yderligere  

 rentefradragsret.
Aktionæren skal derfor alene beskattes af  

 skattegodtgørelsen af det som maskeret udbytte ansete beløb.
I henhold til SD-cirk. nr.1982-24 kan den i SD-cirk. 1978-31 omtalte  

 indkomstbeskatning af en anslået rente i hovedaktionærselskabet og af  

 skattegodtgørelsen hos hovedaktionæren undlades, når hovedaktionæren udfører  

 arbejde for elskabet, og det samlede vederlag til hovedaktionæren (incl. den  

 manglende forrentning af aktionærlånet) efter den eksisterende praksis om løn  

 til hovedaktionæren ikke er af en sådan størrelsesorden, at aflønningen må  

 anses at indeholde et maskeret udbytte, jfr. f.eks. lsr.1984.5. Efter PSL er  

 løn personlig indkomst, medens renteudgifter er kapitalindkomst.
I de  

 tilfælde, hvor rentefordelen betragtes som tillæg til hovedaktionærens  

 arbejdsvederlag i selskabet, skal han derfor nu medregne rentefordelen som  

 yderligere lønindtægt og fratrække et tilsvarende beløb som yderligere  

 renteudgift.
 I de tilfælde, hvor manglende forrentning fortsat skal beskattes som  

 maskeret udbytte, d.v.s. navnlig de tilfælde, hvor hovedaktionæren ikke  

 udfører arbejde for selskabet, kan de lokale ligningsmyndigheder indrømme  

 hovedaktionæren fradragsret for en til forhøjelsen af selskabet svarende  

 renteudgift, såfremt hovedaktionæren indbetaler den i SD-cirk.1978-31  

 fastsatte rente til selskabet, eller renten godskrives selskabet over  

 hovedaktionærens mellemregningskonto med selskabet.
 Aktionæren kan ikke beskattes af et beløb svarende til differencen mellem  

 låneprovenuet og den kursværdi, som de aftalte lånevilkår betinger.
 Med hensyn til lån, som opstår ved at hovedaktionæren løbende hæver beløb  

 i selskabet til betaling af private udgifter, gælder, at sådanne låneaftaler  

 - ligesom andre aftaler om udlån fra et selskab til dets hovedaktionær - i  

 skattemæssig henseende må anerkendes, når aktionæren er solvent, jfr. i  

 øvrigt ligningsvejledningen for selskaber, afsnit SC 1.2.5.2.
Hvis det derimod efter en bedømmelse af aktionærens økonomiske forhold må  

 antages, at han ikke er i stand til at tilbagebetale lånet, må hævningerne i  

 almindelighed beskattes som løn fra selskabet.
I det omfang aktionæren ikke  

 udfører et arbejde for selskabet, som svarer til hævningerne, betragtes disse  

 som maskeret udbytte.
2.3. Udbytte fra investeringsforeninger Investeringsforeninger er foreninger, som anbringer medlemmernes midler i  

 aktier, obligationer o.lign.
 Nogle foreninger udsteder omsættelige indskudsbeviser  

 (investeringsbeviser). Disse behandles skattemæssigt ganske som aktier og  

 enhver form for udbytte beskattes som udbytte af aktier.
 Andre foreninger udsteder ikke investeringsbeviser, men indlånsbeviser i  

 bankbogslignende form, og for medlemmer af disse »kontoførende«  

 foreninger er der i lovbekendtgørelse nr.654 af 8.okt. 1987 givet nærmere  

 regler om beskatningen af renter, udbytte og overskud.
2.3.1. Indlåns-konti Medlemmernes indestående i kontoførende investeringsforeninger opskrives  

 hvert år med en til deres andel svarende part af udbyttet på de af foreningen  

 ejede værdier, ligesom indeståendet jævnligt - normalt en gang om året -  

 korrigeres for de kurssvingninger, der har været på foreningens aktivmasse.  

 Om indskud og udtræk uden for de normale reguleringsterminer gælder for hver  

 forening særskilte regler.
 Beskatningsreglerne er i korthed (idet der i øvrigt henvises til  

 lovbekendtgørelse nr.654 af 8.okt. 1987) således:
Medlemmerne skal ved opgørelsen af deres indkomst medregne den andel i  

 indvundne renter og udbytter, der er tilskrevet deres indestående i årets  

 løb.
Den del af det tilskrevne beløb, der vedrører udbytter, sidestilles med  

 aktieudbytte, hvori der her i landet er indeholdt udbytteskat, og medregnes  

 til indkomsten med tillæg af indeholdt udbytteskat.
Der er knyttet  

 skattegodtgørelse til dette beløb, jfr.
K 2.5. Resten af det tilskrevne beløb  

 medregnes som renteindtægt.
 Om beskatningen af fortjeneste eller tab, som hidrører fra foreningens  

 værdipapirer i øvrigt, henvises til K 3.12.
2.3.2. Omsættelige investeringsbeviser De foran omtalte regler i lovbekg. nr.654 af 8.okt. 1987 finder ikke  

 anvendelse på investeringsforeninger, der udsteder omsættelige  

 investeringsbeviser.
Investeringsbeviserne behandles skattemæssigt som  

 aktier, og foreningen skal indeholde udbytteskat af udlodninger (KL § 65,  

 stk.3). Medlemmerne er almindeligt indkomstskattepligtige af al udlodning fra  

 foreningen, hvad enten beløbene hidrører fra foreningens udbytte- og  

 renteindtægter eller fra realisation af dens værdipapirer.  

 Investeringsbeviser i nogle af disse foreninger handles på børsen.
En del af foreningerne udlodder ikke udbytte, men lader udbytte og  

 renteindtægter forblive i foreningen, hvorved foreningsformuen og dermed  

 investeringsbevisernes værdi forøges.
Disse akkumulerende  

 investeringsforeninger er skattepligtige på lige fod med selskaber, jfr.
SSL  

 § 1, stk. 1, nr. 5 a.
 Ved afståelse af investeringsbeviser behandles avance/tab skattemæssigt  

 efter samme regler, som gælder for salg af aktier.
 Om skattegodtgørelse til medlemmer af udloddende investeringsforeninger,  

 se K. 2.5.
2.4. Beskatningstidspunktet Aktieudbytte beskattes på det tidspunkt, hvor udbyttet fastsættes  

 (deklareres) ved selskabets generalforsamling.
At udbyttet først kan kræves  

 udbetalt det følgende år er uden betydning for beskatningstidspunktet, lsr.  

 1962.98. Acontoudbytte, som forekommer i enkelte selskaber, beskattes i  

 udbetalingsåret.
2.5. Skattegodtgørelse Dobbeltbeskatningen af udloddede selskabsindkomster lempes gennem en  

 godtgørelsesordning ved, at der til den del af selskabsindkomsten, der  

 udloddes som udbytte til aktionærerne, knyttes en skattegodtgørelse på 25  

 pct. af det udloddede udbytte.
Skattegodtgørelsen skal medregnes i  

 indkomstopgørelsen for det år, hvori udbyttet er skattepligtigt, jfr.
LL § 16  

 A, stk.1.
 Skattegodtgørelsen godskrives aktionæren ved slutskatteberegningen  

 (modregnes i slutskatten). Se nærmere skd.cirk. nr.37 af 10.februar 1977.
Skattegodtgørelsen beskattes i almindelighed som kapitalindkomst, jfr.
PSL  

 § 4, nr.4, hvorimod skattegodtgørelse vedrørende næringsaktier m.v. skal  

 henregnes til den personlige indkomst, jfr.
PSL § 4, stk.3.
2.5.1. Udbytte, hvortil knyttes skattegodtgørelse Ifølge SSL §17 A er der knyttet skattegodtgørelse til: 1. Udbytte, der  

 udloddes af de i SSL §1, stk.1, nr.1 og 2, nævnte aktieselskaber og andre  

 selskaber.
Godtgørelsen beregnes som 25 pct. af udbyttet, der udloddes, jfr.  

 SSL §17 A, stk.1.
2) Udbytte, der udloddes af udloddende investeringsforeninger, der er  

 omfattet af SSL §1, stk.1, nr.6. Godtgørelsen beregnes som 25 pct. af den del  

 af de udloddede beløb, som hidrører fra modtagne aktieudbytter m.v., jfr.
SSL  

 §17 A, stk.2. Den procentdel af udlodningen fra de nævnte  

 investeringsforeninger, som anses at hidrøre fra aktieudbytter m.v., beregnes  

 således:
 Herved bliver udlodningen i videst muligt omfang betragtet som hidrørende  

 fra udbyttet, jfr. skd.63.354.
 Den procentdel af udlodningen, som anses at hidrøre fra aktieudbytter  

 m.v., kan højst andrage 100.
Se i øvrigt ligningsrådets anvisning om skattegodtgørelse til medlemmer af  

 udloddende investeringsforeninger, jfr.
Medd. fra SD og LR, jan. 1988.
3) Udbytte, der tilskrives kontiene hos medlemmer af kontoførende  

 investeringsforeninger, jfr.
K 2.3.1. Godtgørelsen beregnes som 25 pct. af  

 den del af det tilskrevne beløb, som hidrører fra andel i aktieudbytte m.v.
Uden for ordningen falder udbetalinger fra sparekasser, brugsforeninger,  

 gensidige forsikringsforeninger, indkøbsforeninger og produktions- og  

 salgsforeninger, akkumulerende investeringsforeninger, jfr.
SSL § 1, stk.1,  

 nr.2a, 3, 3a, 4, 5 og 5a samt foreninger og institutioner m.v. omfattet af  

 SSL § 1, stk.1, nr.6, bortset fra udloddende investeringsforeninger.
Uden for ordningen falder endvidere udbytte udloddet af selskaber, der er  

 begrænset skattepligtige, jfr.
SSL § 2.
 Udbytte fra udenlandske selskaber til danske aktionærer berettiger ikke  

 til skattegodtgørelse for den i udlandet betalte selskabsskat.
 For udbytte fra selskaber, der efter ovennævnte regler er omfattet af  

 ordningen, gælder, at skattegodtgørelse gives ved udlodning af deklareret  

 udbytte samt andre udlodninger, der efter lovgivningen eller praksis  

 henregnes til udbytte.
 Ud over deklareret udbytte er der knyttet skattegodtgørelse til:
 1) Udlodning i forbindelse med nedsættelse af selskabets aktie-, anparts-  

 eller andelskapital, med mindre der ved dispensation efter LL § 16 A, stk.2  

 er givet tilladelse til, at udlodningen i stedet skattemæssigt behandles  

 efter samme regler som ved afståelse af aktier.
 2) Udlodning i form af vederlag for afståelse af aktier m.v. til det  

 udstedende selskab samt udlodning i form af vederlag ved visse  

 aktieafståelser m.v. til holdingselskaber, medmindre der gives dispensation i  

 medfør af LL § 16 B, stk.6.
 3) Udlodning af likvidationsprovenu forud for det kalenderår, hvori  

 selskabet endeligt opløses, med mindre der er givet dispensation i medfør af  

 § 17, stk.3 i LOSI.
 4) Maskeret udlodning.
2.5.2. Aktionærer, der er omfattet af ordningen Som udgangspunkt er det kun udbyttemodtagere, der er fuldt skattepligtige  

 her til landet af det modtagne udbytte, der kan opnå skattegodtgørelse.
Udbyttemodtagere, der alene er begrænset skattepligtige her til landet af  

 det modtagne udbytte, jfr.
KL §2, stk.1, litra f, kan således ikke opnå  

 skattegodtgørelse.
 Undtagelse herfra gælder dog i tilfælde, hvor udbyttemodtageren er  

 berettiget til skattegodtgørelse i henhold til en med en fremmed stat,  

 Færøerne eller Grønland indgået obbeltbeskatningsoverenskomst.
Om beskatning af eventuel skattegodtgørelse til udbyttemodtagere, der ikke  

 er fuldt skattepligtige her til landet af det modtagne udbytte, henvises til  

 KL §2, stk.1, litra g, og til SSL §2, stk.1, litra d (jfr.
A 2.7 og A  

 2.10.1).
 Om udbyttemodtagende dødsboer, selskaber og foreninger m.v. henvises til  

 skattedepartementets cirkulære af 10.februar 1977, pkt.2, og  

 ligningsvejledning, selskaber, afsnit SI.
 3. Beskatning ved afståelse af aktier, andelsbeviser o.lign.
 Reglerne om beskatning af fortjeneste eller tab ved afståelse af aktier,  

 andelsbeviser og lignende værdipapirer findes i lovbekendtgørelse nr.698 af  

 5.nov. 1987 om beskatning af fortjeneste ved afståelse af aktier m.v. (kaldet  

 ABL).
 Iøvrigt henvises til skd.cirk. nr.1 af 2.jan. 1984 til ABL (i det følgende  

 kaldet 1984-cirk.) samt skd.cirk. nr.175 af 3.nov. 1987.
 Ved lov nr.565 af 19.dec. 1985 indførtes en ny bestemmelse i ABL § 2 a om  

 aktier i visse udenlandske investeringsselskaber m.v. reglerne om beskatning  

 af aktier omfattet af ABL § 2 a, er senere ændret ved lov nr.310 af 25.maj  

 1987 med virkning for aktieafståelser den 18.feb. 1987 eller senere.
 Se nærmere K 3.5.1.3.
Nye regler Ved lov nr.310 af 25.maj 1987 er indført nye bestemmelser i ABL som §§ 13  

 a-13 c om aktieavancebeskatning ved fraflytning m.v.
Reglerne har virkning  

 ved skattepligtsophør, hjemstedsflytning m.v. den 18.feb. 1987 eller senere.  

 Se nærmere K 3.2.14 samt K 3.2.2 og 3.2.3.
Ved lov nr.311 af 25.maj 1987 er der indført en ny bestemmelse i ABL som §  

 2 b om beskatning af fortjeneste ved likvidationsudlodning og ved afståelse  

 af andelsbeviser m.v. i visse andelsselskaber og foreninger.
Loven har  

 virkning for udlodning af likvidationsprovenu i andelsselskaber m.v., der  

 endeligt opløses den 5.marts 1987 eller senere, og for afståelse af  

 andelsbeviser m.v den 22.maj 1987 eller senere.
Se nærmere K 3.4.1 3.1. Hvilke værdipapirer er omfattet? Reglerne om aktieavancebeskatning omfatter aktier, anparter i  

 anpartsselskaber, andelsbeviser og lignende værdipapirer.
De gælder også for  

 aktieretter og tegningsretter til aktier m.v. samt for konvertible  

 obligationer og retten til at tegne sådanne.
 Konvertible obligationer, som ikke opfylder mindsterentekravet i KGL  

 (kursgevinstloven) § 7, skal dog behandles skattemæssigt efter reglerne i KGL  

 § 6, stk.3, og § 7, stk.7, såfremt gevinst og tab ikke medregnes ved  

 opgørelsen af den almindelige indkomst efter ABL og afståelsessummen heller  

 ikke beskattes som almindelig indkomst efter LL § 16 B.
KGL § 6, stk.3, og § 7, stk.7, gælder for konvertible obligationer, som er  

 anskaffet henholdsvis udstedt den 2.oktober 1985 og senere.
Se evt. nærmere E  

 5.3.3.2.6. (Konvertible obligationer).
Reglerne om aktieavancebeskatning kommer endvidere til anvendelse på  

 omsættelige beviser (investeringsbeviser) for indskud i  

 investeringsforeninger, hvad enten disse foreninger er akkumulerende eller  

 udloddende.
For kontoførende investeringsforeninger er der derimod givet  

 særlige regler, se K 3.12.
 Reglerne om beskatning af avance ved salg af andelsrettigheder gælder ikke  

 blot for andele i egentlige erhvervsdrivende andelsselskaber, men også f.eks.  

 andelsboligforeninger (se lsr. 1966.21 og 1966.85) og andelshavekolonier.
 For aktier, andelsbeviser og lignende værdipapirer, der er forbundet med  

 brugsret til en beboelseslejlighed i en ejendom med mere end 2  

 beboelseslejligheder, er der i EBL § 8 fastsat regler om fritagelse for  

 beskatning, når visse betingelser er opfyldt, se K 3.13.
Det er ikke nogen betingelse, at der er udstedt egentlige aktiebreve eller  

 andelsbeviser (lsr. 1968.6), men det er en forudsætning for beskatning efter  

 disse regler, at der er tale om andelsrettigheder i selvstændige  

 skattesubjekter.
Således falder f.eks. obligationer, pantebreve, andele i  

 interessentskaber og kommanditselskaber uden for disse beskatningsregler.
 En vognmands indskud ved tilslutning til en taxacentral blev sidestillet  

 med en andelskapital, og ved vognmandens udtræden blev det fulde  

 tilbagebetalte beløb derfor anset som indkomstskattepligtigt i medfør af LL §  

 16 B, stk.1 (med mulighed for dispensation), lsr. 1974.8.
 Ifølge lsr. 1983.152 skulle fortjenesten ved en forpagters salg af retten  

 til at levere kartofler til en andelsfabrik beskattes efter LOSI § 2, nr.6  

 (afståelse af aktier m.v.).
 I lsr.1985.171 fandtes et kooperativt aktieselskabs indskudsbeviser i  

 Arbejderbevægelsens kooperative Finansieringsfond ikke at kunne sidestilles  

 med aktier og lign., allerede fordi indskuddene alene kunne tilbagebetales  

 med højst det indskudte beløb, og således ikke kunne anses som udtryk for  

 indehavernes ejendomsret til en andel i hele fondens formue.
Warrants En bank havde udbudt et 7-årigt 5 3/4 pct. obligationslån på 100 mio.
DM  

 til kurs 105. Til lånet var knyttet såkaldte warrants, hvorefter personer  

 m.v., der havde købt obligationer, havde ret til i perioden 18.marts  

 1986-17.marts 1990 at tegne aktier i banken til kurs 326, som var gældende på  

 tidspunktet for beslutningen om låneoptagelsen.
For hver 1.000 DM i  

 obligationer kunne tegnes nom. 1.100 kr. aktier.
Warrants kunne klippes fra  

 obligationen, således at værdipapirerne fremover ville blive handlet som  

 enten obligationer inkl. warrants, obligationer alene eller warrants alene.
 Ligningsrådet fandt, at de omhandlede warrants måtte betragtes som en form  

 for tegningsrettigheder, som skattemæssigt skulle behandles med udgangspunkt  

 i reglerne i ABL, se eventuelt nærmere Skat 1986.5.347.
3.2. Hvilke dispositioner udløser beskatning? Ifølge ABL § 1, stk.2, medregnes fortjeneste eller tab ved afståelse af  

 aktier m.v. ved opgørelsen af den skattepligtige almindelige eller særlige  

 indkomst.
Der er hermed først og fremmest tænkt på almindeligt frit salg.
 Ombytning af aktier i samme selskab, men med forskellige rettigheder, er,  

 selvom aktierne havde samme kursværdi, blevet sidestillet med salg, skd.  

 2.22. Sker »ombytningen« gennem vedtægtsændring, således at  

 karakteren af aktierne derved ændres, foreligger der i almindelighed ikke en  

 skattemæssig overdragelse.
 I et tilfælde, hvor et selskab havde en aktiekapital på 400.000 kr., som  

 siden selskabets stiftelse i 1982 havde været ejet af en direktør og dennes  

 svigerfader med halvdelen til hver, fandt landsskatteretten, at en  

 fastfrysning af kursen pr. 30.september 1984 på de aktier, som tilhørte  

 svigerfaderen, ikke kunne tillægges skattemæssig virkning ved en fremtidig  

 overdragelse.
Aktiekapitalen skulle opdeles i nom. 200.000 kr.
A-aktier og nom. 200.000  

 kr.
B-aktier.
Værdien af B-aktierne, som skulle tilhøre svigerfaderen, skulle  

 fastfryses pr. 30. september 1984. Fremtidig værditilvækst, henholdsvis  

 værdireduktion, påvirkede herefter alene den resterende A-aktiekapital, som  

 skulle ejes af direktøren.
Dette skulle også gælde ved evt. likvidation af  

 selskabet.
 Landsskatteretten begrundede sin afgørelse med, at en aktiepost forinden  

 overdragelse til en trediemand skulle tilbydes selskabets øvrige aktionærer  

 til den pris og på de vilkår, trediemand tilbød, hvilket efter rettens  

 opfattelse muliggjorde, at de pågældende B-aktier kunne blive afhændet til  

 helt andre kurser end den fastfrosne kurs, således at fastfrysningen herefter  

 for så vidt blev en ren proformadisposition, at der var tale om et  

 familieaktieselskab, samt at fastfrysningen ikke kunne anses begrundet ud fra  

 et forretningsmæssigt synspunkt, Skat 1986.11.656.
 Erstatning for annullation af en aftale om aktiesalg blev behandlet som et  

 salg, lsr. 1970.7.
I lsr. 1970.93-94 og 1973.5 statueres, at udtrykkene  

 »afhændelse« eller »afståelse« ikke omfatter det forhold,  

 at en vekselerer, der har aktierne i depot uden genbelåningsret, uretmæssigt  

 afhænder aktierne.
Det herved lidte tab blev anset som et  

 ikke-fradragsberettiget formuetab.
 I lsr.1980.126 fandtes der ikke at være tale om et fradragsberettiget tab  

 for en skatteyder, der havde aktier liggende i depot hos et vekselererfirma  

 som garanti for finansieringen af aktiekøbet og med ret til genbelåning for  

 vekselererfirmaet, da tabet alene beroede på vekselererfirmaets manglende  

 evne til at dække klagerens tilgodehavende, men ikke på, at de deponerede  

 værdipapirer var solgt med tab.
I lsr.1985.95 fandtes derimod at foreligge et fradragsberettiget tab  

 vedrørende aktier for en skatteyder, som havde en spekulationskonto i et  

 vekselererfirma, der havde genbelånt hans aktier i en bank, som havde  

 realiseret aktierne i forbindelse med vekselererfirmaets konkurs.
Retten  

 lagde til grund, at vekselereren efter det oplyste havde været beføjet til at  

 foretage genbelåning, og skatteyderen fandtes herefter berettiget til at  

 fradrage det ved bankens tvangsrealisation lidte tab.
En i 1972 indgået aftale om overdragelse af aktier indeholdt en  

 bestemmelse om, at køberen havde ret og pligt til at erhverve hele  

 aktiekapitalen i det pågældende selskab til en fast kurs.
Overtagelsen af  

 aktierne skulle ske efterhånden, som køberen betalte aktierne, men han skulle  

 svare rente 10 pct. p.a. af kursværdien af de endnu ikke overtagne aktier, i  

 hvilke sælgeren havde håndpanteret.
Til trods for, at aftalen indeholdt en  

 klausul om, at »Overdragelse finder juridisk og skattemæssigt sted  

 samtidig med, at betalingen sker«, anså lsr. samtlige aktier for solgt  

 på aftaletidspunktet i 1972, lsr. 1977.117.
For et konvertibelt obligationslån optaget i 1983 gjaldt, at  

 obligationsejerne indenfor perioden 18.nov.-18.dec. i hvert af årene, 1986,  

 1987, 1988 og 1989 kunne forlange obligationerne konverteret til aktier.  

 Obligationer, som ikke var konverteret til aktier senest den 18.dec. 1989,  

 forfaldt til kontant indfrielse til kurs 170 den 18.nov. 1990. Ligningsrådet  

 fandt, at de konvertible obligationer, som ikke var konverteret til aktier  

 senest den 18.dec. 1989, i relation til aktieavancebeskatningsreglerne måtte  

 anses for afstået den 18.dec. 1989 til det beløb, hvortil obligationerne  

 forfaldt til kontant indfrielse i 1990. Ved ØLD af 7.april 1986 (Skat  

 1986.4.271) fandtes der, da obligationerne havde en løbetid på 7 år, ikke at  

 være tilstrækkeligt grundlag for at anse obligationerne for afstået i  

 relation til aktieavancebeskatningsloven, hvis de ikke konverteres til aktier  

 inden den i lånebetingelserne fastsatte tidsfrist af mindre end 1 år inden  

 løbetidens udløb.
Dommen var anket til Højesteret, men anken er senere hævet.
 Dommen findes ikke at udelukke, at man i visse andre situationer kan  

 statuere afståelse på det tidspunkt, hvor de konvertible obligationer senest  

 kan konverteres til aktier i selskabet.
 Afståelse findes efter omstændighederne at kunne statueres, hvis vilkårene  

 for de konvertible obligationer udformes således, at restløbetiden efter det  

 seneste konverteringstidspunkt er længere end den praktiske tilrettelæggelse  

 og finansiering af indfrielsen kan begrunde, eller hvis restløbetiden udgør  

 en væsentlig større del af den samlede løbetid end i den foreliggende sag.
 Afståelse findes eksempelvis også at kunne statueres, hvis der er tale om  

 selskaber med en begrænset aktionærkreds, hvor en restløbetid ikke kan anses  

 for begrundet i en praktisk tilrettelæggelse og finansiering af  

 indfrielsesbeløbet, således som det typisk kan være tilfældet i et selskab  

 med en større aktionærkreds.
 Ifølge ABL § 1, stk.4, sidestilles erstatnings- og forsikringssummer med  

 salgssummer.
 I HD af 20. juni 1978 (skd. 47.306 og UfR 1978.648) forelå der hverken  

 efter de påberåbte aftaler eller de afgivne forklaringer holdepunkter for at  

 betragte de indgåede aftaler som svarende til køberet, og den opnåede  

 fortjeneste ansås for almindelig indkomstskattepligtig efter  

 statsskattelovens § 4. Om køberet i øvrigt, se K 3.14.4.
 En hovedaktionær, der ønskede at overlade selskabet til 3 medarbejdere ved  

 at foretage en udvidelse af selskabets aktiekapital og lade medarbejderne  

 tegne de nye aktier til pari, samt foretage en ændring af selskabets  

 vedtægter, således at den hidtidige aktiekapital blev gjort stemmeløs, ansås  

 at have afgivet tegningsret til tegning af de nye aktier til pari  

 (skattekursen på de gamle aktier var 600) og blev derfor beskattet på samme  

 måde, som hvis han havde solgt de pågældende tegningsrettigheder til værdien  

 i handel og vandel.
 Et selskabs vederlagsfri overdragelse af egne aktier til aktionærerne  

 anses ikke som et salg, men sidestilles med en udlodning til aktionærerne,  

 lsr. 1973.1. Såfremt aktierne udloddes i samme forhold som aktionærerne  

 besidder aktier i selskabet, sidestilles de udloddede aktier med fondsaktier.  

 Selskabet får ikke fradrag for tab på aktierne.
Det forekommer hyppigt i forbindelse med omlægning af driftsformer i  

 landbruget, at andelshavere, især i andelsmejerier, ønsker at udtræde af  

 andelsselskabet.
Tilladelse hertil betinges ofte af, at den pågældende  

 betaler et udtrædelsestilsvar.
En sådan udtrædelse anses som afhændelse til  

 selskabet, jfr.
LL § 16 B, stk.1. Se evt. nærmere K 3.8.
Opløsning af et interessentskab, der ejer en post aktier, således at hver  

 af interessenterne bliver ejer af aktier, svarende til hans ideelle anpart af  

 interessentskabets aktiebesiddelse, betragtes for hver enkelt interessent som  

 salg, for så vidt angår hans ideelle anpart i aktier, som tilfalder  

 medinteressenterne, jfr.
HD af 11.febr. 1983 (skd.66.315). Samtidig har han  

 af medinteressenterne købt deres ideelle anpart af de aktier, som tilfalder  

 ham.
3.2.1. Indskud i pensionsordning I medfør af ABL § 9 sidestilles indskud af arbejdstagerens aktier, m.v. i  

 en opsparing i pensionsøjemed, der er omfattet af lov om beskatning af  

 pensionsordninger m.v., med afståelse.
Omvendt anses udlodning af aktier m.v.  

 fra en sådan pensionsordning for en anskaffelse.
3.2.2. Ægtefællers salg af aktier Som følge af den ved lov nr.227 af 26.maj 1982 gennemførte skattemæssige  

 ligestilling af ægtefæller, skal hver af ægtefællerne fra og med indkomståret  

 1983 medregne fortjeneste eller tab ved afståelse af sine aktier.
Overdragelse eller overførsel af aktier m.v. mellem samlevende ægtefæller  

 udløser i almindelighed ikke nogen avancebeskatning eller adgang til at  

 fratrække et lidt tab, jfr.
KL § 26 B.
Dette gælder selv om aktierne  

 overdrages fra den ene ægtefælles særeje til den andens særeje, jfr. lsr.  

 1980.18. Heller ikke overdragelse eller overførsel i forbindelse med skifte i  

 anledning af separation eller skilsmisse betragtes som en afhændelse i lovens  

 forstand, jfr. lsr. 1961.104. Se i øvrigt 1984-cirk. pkt.14.
Overdragelse til ægtefælle i udlandet - ABL § 13 b Ved lov nr.310 af 25.maj 1987 er der indsat en ny bestemmelse i ABL som §  

 13 b, der har virkning for aktieoverdragelser den 18.feb. 1987 eller senere.
 Ifølge ABL § 13 b beskattes fortjeneste eller tab ved overdragelse af  

 aktier til en på overdragelsestidspunktet samlevende ægtefælle, der er  

 hjemmehørende i en fremmed stat, Færøerne eller Grønland, efter de  

 almindelige regler i ABL om afståelse af aktier til tredjemand.
 For aktier omfattet af ABL § 2 gælder dette dog kun, hvis aktionæren er  

 hovedaktionær i relation til ABL § 4, stk.2 og 3, eller hvis aktierne er  

 erhvervet i forbindelse med omdannelsen af en personligt ejet virksomhed  

 efter lov om skattefri irksomhedsomdannelse.
 Ved opgørelsen af fortjeneste eller tab anses aktierne for afstået på  

 tidspunktet for overdragelsen for et beløb svarende til værdien på dette  

 tidspunkt.
3.2.3. Arveudlæg Ved arveudlæg af almindelige aktier eller hovedaktionæraktier, omfattet af  

 ABL § 2 og § 4, gælder ifølge ABL § 10 følgende regler:
Ved udlæg af almindelige aktier er boet fritaget for beskatning uden  

 hensyn til, om afdødes og boets samlede besiddelsestid for aktierne har været  

 kortere end 3 år, jfr.
ABL § 10, stk.1.
Arvingen indtræder ikke i afdødes skattemæssige stilling, men anses for at  

 have anskaffet de udlagte aktier på udlægstidspunktet og til udlægsværdien,  

 jfr.
ABL § 10, stk.2.
Er der tale om hovedaktionæraktier, og er afdødes og boets samlede  

 besiddelsestid indtil udlægget mindre end 3 år, er boet ligeledes fritaget  

 for beskatning, jfr.
ABL § 10, stk.1, og arvingen anses for at have anskaffet  

 de udlagte aktier på udlægstidspunktet og til udlægsværdien, jfr.
ABL § 10,  

 stk.2.
Dette gælder dog ikke, hvis de udlagte aktier er erhvervet i forbindelse  

 med omdannelsen af en personligt ejet virksomhed efter lov om skattefri  

 virksomhedsomdannelse.
Hvis boet i dette tilfælde ikke kræver sig beskattet,  

 uagtet betingelserne herfor er til stede, udlægges aktierne med succession,  

 jfr.
ABL § 10, stk.4.
Ved udlæg af hovedaktionæraktier efter 3 års besiddelsestid kan boet vælge  

 mellem beskatning af fortjenesten i boet og udlæg med succession, jfr.
ABL §  

 10, stk.3.
Ved udlæg med succession indtræder udlægsmodtageren i afdødes stilling  

 både som hovedaktionær og med hensyn til afdødes anskaffelsessum og  

 anskaffelsestidspunkt.
Beskatning finder dog kun sted, hvis arvingen afstår  

 aktierne inden 5 år efter udlægget, og kun i det omfang afdøde/boet ville  

 være blevet beskattet ved en tilsvarende afståelse, medmindre  

 udlægsmodtageren i øvrigt er hovedaktionær, jfr.
ABL § 10, stk.3 og stk.4.
Hvis aktierne var afdødes næringsaktier, kan boet vælge mellem beskatning  

 af fortjenesten i boet eller udlæg med succession.
Vælges udlæg med  

 succession, indtræder arvingen såvel i afdødes anskaffelsessum og -tidspunkt  

 som i hans hensigt med erhvervelsen.
For aktier og andelsbeviser omfattet af henholdsvis ABL § 2 a og § 2 b kan  

 boet ligeledes vælge mellem beskatning af fortjenesten i boet eller udlæg med  

 succession.
Vælges udlæg med succession, indtræder arvingen som ovenfor i  

 afdødes skattemæssige stilling med hensyn til de udlagte aktier eller  

 andelsbeviser.
Ulægsmodtager hjemmehørende i udlandet - ABL § 13 c Ved lov nr.310 af 25.maj 1987 er der indsat en ny bestemmelse i ABL som §  

 13 c, der har virkning for aktier i dødsboer, hvor dødsfaldet er indtrådt den  

 18.feb. 1987 eller senere.
 Ifølge ABL § 13 c sker der ved udlæg af aktier fra dødsboet til en  

 ægtefælle, arving eller legatar, der er hjemmehørende i en fremmed stat,  

 Færøerne eller Grønland, beskatning i boet, i samme omfang som hvis aktierne  

 var blevet solgt af boet.
 For aktier omfattet af ABL § 2 gælder dette dog kun, hvis de er erhvervet  

 i forbindelse med omdannelsen af en personligt ejet virksomhed efter lov om  

 skattefri virksomhedsomdannelse.
 Som salgssummer betragtes de beløb, hvortil aktierne skal opføres i den  

 endelige boopgørelse.
 Udlægsmodtageren indtræder ikke i boets skattemæssige stilling med hensyn  

 til de udlagte aktier.
 Der kan imod sikkerhed og beregning af tillæg gives henstand med betaling  

 af skatter af den opgjorte fortjeneste ved udlægget.
3.2.4. Gaveoverdragelse Bortgivelse af aktier m.v. som gave eller arveforskud sidestilles med  

 salg, jfr.
ABL § 1, stk. 4.
Bortgivelse af aktier til mindreårige børn har kun virkning for  

 forældrenes opgørelse af tab eller avance ved aktieafhændelsen, hvis disse  

 definitivt har fraskrevet sig rådigheden over aktierne.
Ved bedømmelsen af,  

 hvorvidt dette er tilfældet, kommer den borgerlige rets almindelige regler  

 til anvendelse, herunder eventuel inddragelse af aktierne under et godkendt  

 forvaltningsinstituts bestyrelse.
Båndlæggelse er dog ikke nødvendig for at  

 anse gaven for definitiv, hvis barnet har opnået en sådan alder, at det må  

 antages at have forståelse af gavens indhold (gavehabilitet).
Ved bortgivelse eller salg til børn, fonds o.lign. opstår der ofte  

 spørgsmål om, hvorvidt overdrageren har betinget overdragelsen således, at  

 der i virkeligheden ikke kan antages at være sket nogen overdragelse.
Den  

 omstændighed, at overdrageren har forbeholdt sig udbytteretten, herunder ret  

 til fremtidige friaktier, udelukker dog ikke, at afhændelse i lovens forstand  

 har fundet sted.
Har den pågældende derimod forbeholdt sig stemmeretten  

 samtidigt med, at der er pålagt modtageren indskrænkninger i hans ret til at  

 disponere over aktierne, anses overdragelse i lovens forstand ikke at have  

 fundet sted.
 I Skat 1987.1.50 fandt lsr, at aktieoverdragelser til såvel skatteyderens  

 børn som til hans broder var betinget i et sådant omfang, at de foretagne  

 overdragelser ikke gav grundlag for, at der kunne gives fradrag for tab i  

 klagerens indkomst.
 Ved begge overdragelser havde klageren forbeholdt sig stemmeretten på  

 aktierne, og ifølge selskabets vedtægter kunne aktierne ikke omsættes uden  

 godkendelse fra den samlede bestyrelse, hvor klageren i kraft af sin  

 stemmeret i realiteten havde hele indflydelsen.
 I en konkret sag er det anset for tilstrækkeligt til godkendelse af en  

 bindende gaveoverdragelse af aktier fra en far til umyndige børn, at der  

 oprettes og stemples sædvanlig børsnota, at der foretages notering af  

 ejerskiftet i selskabets aktieprotokol, at der foretages en registrering af  

 dispositionen i såvel faderens som børnenes regnskaber, ligesom  

 dispositionerne fremgår af selvangivelserne, at der foretages sædvanlig  

 notering af transporten på aktiebrevet, samt at der sker en fysisk  

 adskillelse af aktiebrevene.
 Dispositionens karakter af bindende overdragelse ændres ikke ved, at det i  

 gaveoverdragelsesdokumentet fastslås, at aktierne skal tilhøre den umyndige  

 som dennes særeje, samt at den umyndige overlader stemmeretten til faderen -  

 eventuelt indtil gavemodtageren fylder f.eks. 30 år eller bliver myndig.  

 Derimod vil man ikke godkende, at ejendomsretten kan anses for overgået,  

 såfremt det i overdragelsesdokumentet fastslås, at børnene hverken retligt  

 eller faktisk kan råde over de pågældende aktier. (Med hensyn til kravet om  

 stemplet børsnota og notering i selskabets aktieprotokol bemærkes, at (rene)  

 gaveoverdragelser ikke er omfattet af loven om børsstempel, og at et selskabs  

 aktier ikke nødvendigvis er noteret på navn).
Såfremt en gaveoverdragelse af aktier ifølge gavebrevet er sket under  

 forudsætning af, at amtsskatteinspektoratet godkender den i gaveanmeldelsen  

 anførte aktiekurs, anses gaven i skattemæssig henseende for ydet på det  

 tidspunkt, hvor modtageren af gaven er underrettet om gaven, uanset om det  

 pågældende vilkår først opfyldes på et senere tidspunkt.
Gavedispositionen  

 vil kunne annulleres med skattemæssig virkning fra gavetidspunktet, såfremt  

 amtsskatteinspektoratet måtte fastsætte en højere værdi af aktierne, idet en  

 afgørende forudsætning fra giverens side må anses for bristet.
Det må dog  

 være en forudsætning, at gaven annulleres i umiddelbar forbindelse med den  

 endelige afgørelse af aktiernes værdi til gaveafgiftsberegningen, skd. 16.48.
3.2.5. Barns salg af aktier Et mindreårigt barns salg af aktier, som det har modtaget som gave fra  

 forældrene, medfører skattepligt af fortjeneste/tab hos barnet og ikke hos  

 forældrene, idet sådan fortjeneste/tab ikke er omfattet af bestemmelsen i KL  

 § 5, stk.2, lsr. 1975.107.
3.2.6. Likvidation Ved udlodning af likvidationsprovenu i det kalenderår, hvori selskabet  

 endeligt opløses, behandles fortjeneste eller tab på samme måde som ved  

 afståelse, idet likvidationsudlodningen i dette år betragtes som  

 afståelsessum.
Likvidationsudlodninger, som sker forud for det kalenderår, hvori  

 selskabet endeligt opløses, skal beskattes som udbytte.
I henhold til LOSI §  

 17, stk.3, kan det dog tillades, at fortjeneste eller tab skattemæssigt  

 behandles efter aktieavancebeskatningsreglerne.
Se K 3.6.
3.2.7. Udlodning ved nedsættelse af aktiekapitalen Udlodninger til aktionærer i forbindelse med nedskrivning af aktiekapital  

 i selskaber, som ikke er i likvidation, beskattes som udbytte.
I henhold til  

 LL § 16 A, stk.2, kan det dog tillades, at fortjeneste eller tab ved  

 udlodningen skattemæssigt behandles efter aktieavancebeskatningsreglerne.
Se  

 K 3.7.
3.2.8. Salg til selskabet Ved afståelse af aktier til det selskab, der har udstedt aktierne, skal  

 hele salgssummen beskattes som almindelig indkomst, jfr.
LL § 16 B, stk.1.
 Ifølge LL § 16 B, stk.6, kan det dog tillades, at fortjeneste eller tab  

 ved afståelsen skattemæssigt behandles efter aktieavancebeskatningsreglerne.  

 Om de skattemæssige konsekvenser ved salg af aktier til det udstedende  

 selskab henvises til K 3.8.
 Ifølge LL § 16 B, stk.1, som ændret ved lov nr. 360 af 10.juni 1987 med  

 virkning fra og med indkomståret 1987, finder denne bestemmelse ikke  

 anvendelse ved afståelse af medarbejderaktier, som efter bestemmelsen i SSL §  

 31, stk.2, kun kan tilbagesælges til selskabet, medmindre  

 medarbejderaktionæren er hovedaktionær i selskabet ifølge til ABL § 4, stk.2  

 og 3.
 3.2.9. Aktiesalg til holdingselskaber m.v.
Ved visse aktiesalg til holdingselskaber m.v. beskattes hele den del af  

 afståelsessummen, der ikke vederlægges med aktier i holdingselskabet, som  

 almindelig indkomst, jfr.
LL § 16B, stk.2-5.
Ifølge LL § 16B, stk.6, kan det dog tillades, at fortjeneste eller tab ved  

 afståelsen skattemæssigt behandles efter aktieavancebeskatningsreglerne.
Om  

 den skattemæssige behandling af aktiesalg til holdingselskaber m.v. henvises  

 til K 3.9.
3.2.10. Fusion Ved fusion efter fusionslovens regler om »skattefri fusion«  

 udløses ikke nogen øjeblikkelig beskatning for aktionærerne i det omfang  

 aktier i det ophørende selskab udelukkende ombyttes med aktier i det  

 fortsættende selskab.
Aktionærerne skal således ikke for det indkomstår,  

 hvori ombytningen sker, medregne den fortjeneste eller det tab, som kan  

 konstateres ved ombytningen, men ved senere afståelse af de ved ombytningen  

 modtagne aktier anses disse for anskaffet på samme tidspunkt og for samme  

 anskaffelsessum som de ombyttede aktier.
Såfremt aktierne ved fusionen bliver udløst kontant eller dog med andre  

 værdier end aktier i det fortsættende selskab, anses aktierne for afhændet  

 til kursen på fusionsdatoen.
Hvor kun en del af aktionærens aktier i det  

 ophørende selskab vederlægges med andet end aktier i det fortsættende  

 selskab, gælder det anførte for denne del.
Om opgørelse af fortjeneste/tab i  

 forbindelse med kontant indløsning, se K 3.10.
Aktier, der annulleres af et fortsættende selskab ved fusionen, lades ude  

 af betragtning ved ansættelsen af selskabets skattepligtige indkomst, hvad  

 enten der er tale om gevinst eller tab.
Det samme gælder annullering af egne  

 aktier, som et fortsættende selskab erhverver ved fusionen, jfr. lovens § 10.  

 Se K 3.10.
3.2.11. ABL § 13, stk.2 Ifølge ABL § 13, stk.2, kan ligningsrådet tillade, at der ikke sker  

 beskatning efter ABL § 2 og § 4 i tilfælde, hvor den fulde aktiekapital i et  

 selskab erhverves af et andet selskab, og hvor alle aktionærerne i det købte  

 selskab som vederlag for de afståede aktier i dette selskab alene modtager  

 aktier i det købende selskab.
Ved senere afhændelse af de modtagne aktier i det købende selskab  

 behandles disse i skattemæssig henseende, som om de var erhvervet på samme  

 tidspunkt og for samme anskaffelsessum som de ombyttede aktier.
Endvidere  

 sker beskatning efter ABL § 4, uanset at aktionæren ikke er hovedaktionær i  

 det købende selskab, i det omfang afståelse af de ombyttede aktier ville have  

 udløst beskatning efter disse regler.
 ABL § 13, stk.2, er nærmere gennemgået under K 3.11.
3.2.12. Salg af aktier i moderselskab til datterselskab For en hovedaktionær, som påtænkte at sælge en del af sine aktier i et  

 moderselskab til et af dets helejede datterselskaber, fandt ligningsrådet, at  

 dispositionen ikke kunne anses for omfattet af reglerne i ABL, men at hele  

 salgssummen måtte anses for skattepligtig udlodning for hovedaktionæren i  

 henhold til LL § 16 A, stk.1. Afgørelsen blev begrundet med, at koncernen ved  

 dispositionen mistede værdier, som blev overdraget til hovedaktionæren,  

 hvilket alene var muliggjort ved hovedaktionærens beherskelse af  

 moderselskabet.
 Derimod har skd. ikke statueret skattepligt efter LL § 16 A, stk.1, af  

 afståelsessummen ved en mindretalsaktionærs påtænkte salg af en del af sin  

 aktiepost i et moderselskab til dets helejede datterselskab.
3.2.13. Salg og tilbagekøb (skattesalg) I en række tilfælde er der taget stilling til, hvorvidt et salg med  

 tilbagekøb umiddelbart efter salget, vil kunne sidestilles med et egentligt  

 salg.
Såfremt salget og genkøbet finder sted samme dag, vil et ved salget  

 konstateret tab ikke kunne godkendes, idet salget betragtes som usket.
Hvis  

 der imidlertid er gået flere dage mellem salget og tilbagekøbet, kræves der  

 særlige grunde for at tilsidesætte salget.
Det afgørende vil være, hvorvidt  

 der i den mellemliggende periode har været en reel mulighed for  

 kurssvingninger.
Der kan ved afgørelsen også lægges vægt på, om salget er  

 sket ad normale kanaler (bank eller vekselerer) eller rent privat.
Den  

 omstændighed, at der er udfærdiget sædvanlig børsnota, er ikke i sig selv  

 tilstrækkeligt grundlag for at godkende salget som et reelt salg.
Til  

 belysning af disse spørgsmål, se lsr. 1966.82 og 83 og 1984.105 samt UfR.  

 1965, s.802.Ø.
 Såfremt et aktiesalg (med tab) sker på det vilkår, at sælgeren er  

 berettiget til på forlangende at tilbagekøbe aktierne til samme kurs og  

 derved reelt har garderet sig mod tab ved dispositionen, må fradrag for det  

 ved salget konstaterede »tab« nægtes, lsr. 1974.103.
3.2.14. Fraflytterbeskatning ABL § 13 a Ved lov nr.310 af 25.maj 1987 er der indsat en ny bestemmelse i ABL som §  

 13 a om aktieavancebeskatning ved fraflytning.
Bestemmelsen har virkning for  

 aktionærer, hvis skattepligt ophører eller hvis skattemæssige hjemsted  

 flyttes den 18.feb. 1987 eller senere.
 I tilfælde, hvor der indtræder skattepligt i forbindelse med fraflytning  

 efter skattepligtsbestemmelsen i ABL § 13 a, beskattes fortjeneste eller tab  

 som almindelig eller særlig indkomst efter de generelle  

 beskatningsbestemmelser i ABL, det vil sige §§ 2, 2a, 2b, 3 eller 4.  

 Vedrørende særregler for opgørelse af fortjeneste eller tab samt fradrag for  

 tab henvises til K 3.2.14.3.
Reglerne om aktieavancebeskatning ved fraflytning finder anvendelse på  

 såvel danske som udenlandske aktier.
For aktier omfattet af ABL § 2,  

 indtræder dog kun skattepligt efter ABL § 13 a, hvis aktionæren er  

 hovedaktionær ifølge ABL § 4, stk.2 og 3, eller hvis aktierne er erhvervet i  

 forbindelse med omdannelsen af en personligt ejet virksomhed efter lov om  

 skattefri virksomhedsomdannelse.
Reglerne omfatter samme arter af  

 værdipapirer, som er omfattet af aktieavancebeskatningslovens almindelige  

 bestemmelser.
 Reglerne om aktieavancebeskatning ved fraflytning går i hovedtræk ud på  

 følgende:
- Aktieavancebeskatningen sker på grundlag af aktiernes værdi på  

 tidspunktet for skattepligtsophøret eller flytningen af skattemæssigt  

 hjemsted, jfr.
ABL § 13 a, stk.3. Se K 3.2.14.3.
- Der kan ydes henstand med betalingen af pålignede skatter mod sikkerhed  

 og betaling af tillæg indtil aktierne afstås eller aktionæren dør, jfr.
ABL §  

 13 a, stk.5. Se K 3.2.14.4.
- Når aktierne realiseres eller aktionæren dør, kan skatten som hovedregel  

 vælges omberegnet på grundlag af afståelsessummen/handelsværdien og  

 besiddelsestiden på afståelses- hhv. dødstidspunktet, jfr.
ABL § 13 a, stk.7.  

 Se K 3.2.14.3.
- Der gives nedslag i den danske beskatning for eventuel udenlandsk  

 beskatning af den samme fortjeneste, jfr.
ABL § 13 a, stk.8. Se K 3.2.14.3.
 - Den pålignede skat bortfalder, hvis aktionæren igen får skattemæssigt  

 hjemsted i Danmark og dermed bliver omfattet af de almindelige  

 aktieavancebeskatningsregler, såfremt aktierne ikke er afstået forinden, jfr.  

 ABL § 13 a, stk.9. Se K 3.2.14.5.
 Vedrørende reglerne om afsluttende ansættelse ved ophør af skattepligt  

 samt om henstand efter ABL § 13 a henvises i øvrigt til bekendtgørelse nr.313  

 af 25.maj 1987.
3.2.14.1. Indtræden af skattepligt efter ABL § 13 a Skattepligt efter ABL § 13 a, indtræder i følgende tilfælde:
1) Når en persons fulde skattepligt efter KL § 1, ophører som følge af  

 fraflytning, medmindre personen i stedet bliver begrænset skattepligtig af  

 erhvervsvirksomhed med fast driftssted her i landet, jfr.
KL § 2, stk.1,  

 litra d, og aktierne indgår som en del af denne erhvervsvirksomhed.
 2) Når en person - uanset fuld skattepligt her til landet - efter  

 bestemmelserne i en dobbeltbeskatningsoverenskomst bliver hjemmehørende i en  

 fremmed stat, Færøerne eller Grønland, medmindre personen efter flytningen af  

 sit skattemæssige hjemsted ejer aktierne som en del af en erhvervsmæssig  

 virksomhed med fast driftssted her i landet.
3) Når aktier - som ejes af en person eller et selskab m.v., som en del af  

 en erhvervsmæssig virksomhed med fast driftssted her i landet, jfr.
KL § 2,  

 stk.1, litra d, eller SSL § 2, stk.1, litra a - enten udgår af det faste  

 driftssteds skattepligtige virksomhed, eller aktionæren ophører med at drive  

 erhvervsmæssig virksomhed her i landet gennem det faste driftssted.
Dette  

 gælder dog ikke, hvis aktionæren bliver fuldt skattepligtig her til landet.
I de under 1. og 2. anførte tilfælde indtræder skattepligten henholdsvis  

 på tidspunktet for skattepligtsophøret og på tidspunktet for flytningen af  

 skattemæssigt hjemsted.
I det under 3. anførte tilfælde indtræder  

 skattepligten på det tidspunkt, hvor aktierne udgår af virksomheden, eller  

 hvor virksomheden ophører.
3.2.14.2. Aktionærens tilknytning til Danmark Det er som hovedregel en betingelse for indtræden af skattepligt efter ABL  

 § 13 a, at aktionæren har været skattepligtig efter KL § 1, KL § 2, stk.1,  

 litra d, eller SSL § 2, stk.1, litra a, i en eller flere perioder på i alt 5  

 år inden for de seneste 10 år før tidspunktet for indtræden af skattepligt.
 Hvis aktionæren inden for de seneste 10 år både har været fuldt  

 skattepligtig og begrænset skattepligtig af en erhvervsvirksomhed med fast  

 driftssted, sammenlægges disse skattepligtsperioder ved afgørelsen af, om  

 aktionæren har været skattepligtig i mindst 5 år.
 Betingelsen om skattepligt i 5 år ud af de seneste 10 år gælder dog ikke i  

 følgende tilfælde:
 1) Når aktierne er erhvervet fra den skattepligtiges ægtefælle, og denne  

 opfylder betingelsen om at have været skattepligtig her til landet i 5 år ud  

 af de seneste 10 år.
 2) For aktionærer, der tidligere har været skattepligtige efter ABL § 13  

 a, stk.1-2, men hvor denne skattepligt er ophævet ved tilbageflytning efter  

 ABL § 13 a, stk.9. For disse aktionærer indtræder skattepligt således, selv  

 om den tidsmæssige betingelse ikke er opfyldt ved den seneste fraflytning.  

 Beskatningen sker på grundlag af aktiernes værdi og ejertid på tidspunktet  

 for den seneste fraflytning eller hjemstedsændring.
3) For aktionærer, der har erhvervet aktier ved udlæg fra et dødsbo og er  

 indtrådt i boets skattemæssige stilling vedrørende disse aktier.
Reglen  

 vedrører kun udlæg til en modtager, som er skattepligtig her til landet.  

 Vedrørende udlæg fra et dødsbo til en modtager, der ikke er skattepligtig af  

 aktieavancer her til landet, henvises til K 3.2.3.
3.2.14.3. Opgørelse af fortjeneste eller tab Ved indtræden af skattepligt i forbindelse med fraflytning opgøres  

 fortjeneste eller tab, som om aktierne var afstået på tidspunktet for  

 skattepligtens indtræden, se K 3.2.14.1.
Aktierne anses for afstået for et beløb svarende til værdien af aktierne  

 på dette tidspunkt.
Denne værdi opgøres efter reglerne i skattedepartementets  

 cirkulære nr.185 af 17.nov. 1982 om værdiansættelsen af aktiver og passiver i  

 dødsboer m.m. og ved gaveafgiftsberegning.
 Et eventuelt tab kan kun fradrages efter de almindelige regler i ABL, men  

 herudover gælder den begrænsning, at tab kun kan fradrages i fortjeneste på  

 andre aktier, der er omfattet af ABL § 13 a, stk.1.
 Fortjeneste og tab beskattes og opgøres i øvrigt efter de almindelige  

 regler i ABL, jfr. herved henholdsvis ABL §§ 2, 2a, 2b, 3 og 4, samt ABL §§  

 5, 6 og 7.
Omberegning af skatten Aktionæren kan ved senere afståelse af aktierne som hovedregel vælge at få  

 den skat, som er pålignet ved fraflytningen, omberegnet på grundlag af  

 afståelsessummen og besiddelsestiden på dette tidspunkt, jfr.
ABL § 13 a,  

 stk.7.
 Det samme gælder ved aktionærens død, hvor boet kan få skatten opgjort på  

 grundlag af værdien og den faktiske ejertid på tidspunktet for dødsfaldet.
 Ved skatteberegningen kan ligningsmyndighederne efter de almindelige  

 regler tilsidesætte den faktiske afståelsessum, hvis afståelsen ikke er sket  

 til uafhængig tredjemand, og vilkårene afviger fra normale markedsvilkår.
 Valget mellem beregning efter ABL § 13 a, stk.1 (værdien ved  

 fraflytningen) eller omberegning efter ABL § 13 a, stk.7 (faktisk  

 fortjeneste/tab) kan foretages særskilt for hver enkelt afståelse, og valget  

 kan foretages, uanset om de pålignede skatter er betalt, eller der er givet  

 henstand med betalingen.
Er de pålignede skatter betalt ved fraflytningen, og nedsættes skatten ved  

 omberegningen efter ABL § 13 a, stk.7, gives der ved tilbagebetalingen af for  

 meget betalt skat en skattefri rentegodtgørelse på 6 pct. årligt fra  

 betalingstidspunktet, jfr.
ABL § 13 a, stk.11.
Er der givet henstand med betalingen af de pålignede skatter ved  

 fraflytningen,og vælges skatten omberegnet efter ABL § 13 a, stk.7,  

 bortfalder den oprindelige beskatning og det i ABL § 13 a, stk.5, nævnte  

 tillæg til henstandsbeløbet, og den omberegnede skat bliver ikke forhøjet med  

 henstandstillæg, jfr.
ABL § 13 a, stk.11.
 Et eventuelt tab ved omberegning af skatten kan alene fradrages i en  

 fortjeneste på andre aktier, der blev skattepligtig i forbindelse med  

 aktionærens fraflytning, og tillige kun i det omfang tabet i øvrigt er  

 fradragsberettiget efter de almindelige regler i ABL.
Ved omberegning efter ABL § 13 a, stk.7, skal der til afståelsessummen  

 medregnes de udbytter af de afståede aktier, der er udloddet efter  

 tidspunktet for indtræden af skattepligt i forbindelse med fraflytningen,  

 hvis den danske skat af udbytterne er nedsat efter bestemmelserne i en  

 dobbeltbeskatningsoverenskomst med fremmed stat, Færøerne eller Grønland, og  

 udbytterne ikke medregnes til den skattepligtige indkomst i denne stat.
Dansk  

 skat, der efter LL § 16 A er betalt af disse udbytter, kan fradrages i den  

 omberegnede skat.
Aktieavanceskatten kan dog højst nedsættes til 0.
I relation til omberegning efter ABL § 13 a, stk.7, anses aktieretter  

 eller tegningsretter, der er tildelt aktionæren efter tidspunktet for  

 indtræden af skattepligt i forbindelse med fraflytningen samt aktier, der er  

 erhvervet ved udnyttelse af disse retter, for erhvervet samtidig med de  

 moderaktier, som de nævnte retter eller aktier knytter sig til.
Det samme  

 gælder for konvertible obligationer, der er erhvervet ved udnyttelse af  

 tegningsretter, samt aktier erhvervet ved konvertering af konvertible  

 obligationer, jfr.
ABL § 13 a, stk.12.
 Reglen medfører blandt andet, at en aktionær, som vælger omberegning af  

 skatten, og som efter fraflytningen har fået tildelt fondsaktier knyttet til  

 moderaktier omfattet af fraflytterbeskatningen, først har afviklet hele  

 fraflytterbeskatningen, når såvel moderaktierne som fondsaktierne er afstået.
 Hvis aktionæren efter fraflytningen erhverver aktier uden udnyttelse af  

 aktie- eller tegningsret, men til markedspris, holdes disse aktier uden for  

 opgørelsen af fortjeneste eller tab ved omberegningen.
Bliver den efterfølgende aktieafståelse beskattet efter LL § 16 B, kan  

 aktionæren ikke vælge omberegning ved afståelse af disse aktier.
Ved  

 beregning af skatten efter ABL § 13 a, stk.1, kan fradrages dansk skat, som  

 efter LL § 16 B er betalt af afståelsessummen for aktier i det omfang, den  

 betalte skat vedrører den afståelsessum, der er lagt til grund ved  

 beskatningen efter ABL § 13 a, stk.1. Fradragsbeløbet kan dog ikke overstige  

 den beregnede skat af denne fortjeneste.
 Får aktionæren ved den efterfølgende aktieafståelse dispensation efter ABL  

 § 16 B, stk.6, kan aktionæren vælge at få skatten omberegnet efter ABL § 13  

 a, stk.7.
 Adgangen til omberegning efter ABL § 13 a, stk.7, bortfalder, såfremt der  

 ikke rettidigt indgives selvangivelse ved afståelse af aktierne, jfr. nærmere  

 bkg. nr.313 af 25.maj 1987 om afsluttende ansættelse m.v.
Lempelse for udenlandsk skat I den beregnede skat efter ABL § 13 a, stk.1, eller den omberegnede skat  

 efter ABL § 13 a, stk.7, kan fradrages skat, der er betalt til fremmed stat,  

 Færøerne eller Grønland ved afståelse af aktier i det omfang, den  

 skattepligtige godtgør, at den betalte skat vedrører den fortjeneste, der er  

 beskattet her i landet.
Fradragsbeløbet kan dog ikke overstige den beregnede  

 skat af denne fortjeneste.
 Såfremt der med den fremmede stat, Færøerne eller Grønland er indgået en  

 dobbeltbeskatningsoverenskomst, skal der dog ikke gives fradrag for et større  

 beløb end det, som denne stat, Færøerne eller Grønland har et ubetinget krav  

 på at oppebære.
 Den danske skat skal ikke lempes for skat betalt i udlandet, når  

 aktionæren har været begrænset skattepligtig af en erhvervsvirksomhed med  

 fast driftssted her i landet, og aktierne indgår i denne erhvervsvirksomhed,  

 se K 3.2.14.1., pkt.3. I disse tilfælde skal den danske beskatning ikke  

 lempes, selv om der ved senere afståelse sker beskatning i bopælsstaten.
 Hvis aktionæren har valgt at lade sig beskatte efter ABL § 13 a, stk.1, og  

 er der ydet henstand med skattebetalingen, gives nedslaget for den  

 udenlandske skat i den oprindeligt beregnede skat uden tillæg til  

 henstandsbeløbet efter ABL § 13 a, stk.5. Hvis der efter nedslaget resterer  

 en dansk beskatning, beregnes tillægget til denne resterende skat efter  

 henstandsreglerne i stk.5.
 Vælger aktionæren omberegning af skatten efter ABL § 13 a, stk.7, gives  

 nedslaget for den udenlandske skat i den omberegnede skat, og der beregnes  

 ikke tillæg.
Er de pålignede skatter betalt ved fraflytningen, og nedsættes skatten for  

 betalt skat i udlandet, tilbagebetales den for meget betalte skat med en  

 skattefri rentegodtgørelse på 6 pct. årligt.
Dette gælder, uanset om skatten  

 beregnes efter ABL § 13 a, stk.1,, eller der sker omberegning efter ABL § 13  

 a, stk.7.
3.2.14.4. Henstand med skattebetaling Amtsskatteinspektoraterne samt København og Frederiksberg kommunes  

 skattedirektorater kan imod sikkerhed give henstand med betaling af skatter,  

 der er pålignet efter ABL § 13 a, stk.1, jfr. bestemmelsens stk.5.
Et afslag på anmodning om henstand kan påklages til  

 statsskattedirektoratet inden for 4 uger fra den dag afslaget er meddelt  

 aktionæren, jfr.
ABL § 13 a, stk.6. Statsskattedirektoratets afgørelse kan  

 ikke indbringes for højere administrativ myndighed.
Fristen på 4 uger kan  

 efter omstændighederne fraviges.
Henstand er betinget dels af rettidig indgivelse af selvangivelse i  

 forbindelse med fraflytningen og dels af rettidig indgivelse af selvangivelse  

 eller meddelelse i forbindelse med afståelsen, jfr. nærmere bekendtgørelse  

 nr.313 af 25.maj 1987 om afsluttende ansættelse m.v.
I bekendtgørelsen er  

 tillige indeholdt nærmere regler om sikkerhedsstillelse i forbindelse med  

 henstand.
Når der gives henstand, beregnes et tillæg til henstandsbeløbet fra  

 skattens forfaldstidspunkt, som er det tidspunkt, hvor den pålignede skat  

 ville forfalde, hvis der ikke blev givet henstand.
Dette tidspunkt fastsættes  

 af statsskattedirektoratet i forbindelse med den afsluttende ansættelse.
 Tillægget beregnes af skattebeløbet med en sats, som svarer til den  

 officielle diskonto pr. 1.jan. for det enkelte kalenderår.
Tillægget er ikke fradragsberettiget.
Omfatter henstanden kun en del af et  

 indkomstår, foretages en forholdsmæssig fordeling af tillægget.
 Henstandsbeløbet og tillægget forfalder, når aktierne afstås eller  

 aktionæren dør.
Ved dødsfald kan amtsskatteinspektoraterne samt København og Frederiksberg  

 kommunes skattedirektorater dog tillade, at afdødes ægtefælle indtræder i  

 henstandsordningen på de vilkår, der gjaldt for afdøde.
Denne myndigheds  

 afgørelse kan indbringes for statsskattedirektoratet, hvis afgørelse kan  

 indbringes for skatteministeren.
Betales forfaldne henstandsbeløb og tillæg ikke rettidigt, skal der  

 betales renter af de forfaldne beløb med 1 pct. pr. påbegyndt måned fra  

 forfaldsdagen at regne.
Det samme gælder for forfaldne skattebeløb, som ikke  

 er omfattet af henstandsordningen.
Disse renter er ikke fradragsberettigede.
 Vedrørende nedsættelse eller bortfald af tillæg til henstandsbeløbet ved  

 omberegning af skatten efter ABL § 13 a, stk.7, ved lempelse for udenlandske  

 skatter efter ABL § 13 a, stk.8, samt ved bortfald af skatten efter ABL § 13  

 a, stk.9, henvises til ABL § 13 a, stk.11, samt K 3.2.14.3 og K 3.2.14.5.
3.2.14.5. Bortfald af pålignet skat Den pålignede skat af aktieavancer ved fraflytning bortfalder, hvis  

 aktionæren igen får skattemæssigt hjemsted her i landet og dermed bliver  

 omfattet af de almindelige aktieavancebeskatningsregler, jfr.
ABL § 13 a,  

 stk.9.
 Dette vil være tilfældet, hvis aktionæren bliver fuldt skattepligtig,  

 eller hvis aktiebesiddelsen bliver led i en begrænset skattepligtig  

 virksomhed med fast driftssted her i landet.
 Det er dog en forudsætning for bortfald af beskatning, at aktierne er i  

 behold, når aktionæren igen får skattemæssigt hjemsted her i landet.
 Ved senere afståelser opgøres fortjeneste eller tab på grundlag af den  

 oprindelige anskaffelsessum og det oprindelige anskaffelsestidspunkt, og  

 fortjenesten eller tabet behandles efter de almindelige regler.
3.3. Hvem er almindelig aktionær, hovedaktionær eller næringsaktionær De skattemæssige konsekvenser ved afståelse af aktier m.v. er forskellige  

 afhængig af, om aktionæren ejer aktierne i næringsøjemed, eller om aktionæren  

 er hovedaktionær eller almindelig aktionær.
Herudover gælder særlige regler for aktier i visse udenlandske  

 investeringsselskaber, jfr.
ABL § 2 a, og for andelsbeviser i visse  

 andelsselskaber, jfr.
ABL § 2 b.
Se henholdsvis K 3.5.1.3 og 3.4.1.
 1) Aktier anses for næringsaktier, hvis aktionæren har som erhverv at  

 handle med aktier o.lign. værdipapirer, og de afståede aktier tillige er  

 erhvervet med videresalg for øje, eller hvis aktierne er erhvervet som et led  

 i aktionærens næringsvej.
 2) Aktionæren er hovedaktionær, hvis vedkommende enten selv eller sammen  

 med visse nære pårørende eller selskaber m.v. på noget tidspunkt indenfor de  

 seneste 5 år forud for afståelsen af aktierne har ejet 25 pct. eller mere af  

 aktiekapitalen eller rådet over mere end 50 pct. af stemmeværdien af  

 aktiekapitalen, jfr. nærmere nedenfor.
 3) Aktionæren er almindelig aktionær, hvis vedkommende hverken falder ind  

 under pkt. 1 eller pkt. 2 foran.
Hvornår er man hovedaktionær Aktionæren i et selskab er hovedaktionær, hvis vedkommende på noget  

 tidspunkt indenfor de seneste 5 år forud for aktieafståelsen har ejet 25 pct.  

 eller mere af selskabets aktiekapital eller rådet over mere end 50 pct. af  

 stemmeværdien af aktiekapitalen.
 Aktie- og anpartsselskaber samt skattepligtige efter ndsbeskatningslovenr  

 dog ikke omfattet af de regler, som gælder for hovedaktionærer. tte gælder  

 både i relation til beskatning og opgørelse af fortjeneste eller tab, se Skat  

 1987.12.895.
Ved afgørelsen af, om aktionæren har ejet aktier eller rådet over  

 stemmeværdien i det anførte omfang, medregnes ikke alene vedkommendes egne  

 aktier, men også aktier, som samtidig har tilhørt den skattepligtiges  

 ægtefælle, forældre, bedsteforældre, børn og børnebørn samt disses ægtefæller  

 eller dødsboer efter de nævnte personer.
Stedbarns- og adoptivforhold  

 sidestilles med ægte slægtskabsforhold.
To søskende, som i 1983 havde  

 erhvervet hver 24,95 pct. af aktiekapitalen i et selskab som gave fra deres  

 fader, og som ikke havde familiemæssig tilknytning til selskabets øvrige  

 aktionærer og ikke på noget tidspunkt havde været aktionærer i selskabet  

 samtidig med deres far, fandtes af ligningsrådet at have status som  

 almindelige aktionærer fra erhvervelsestidspunktet i 1983. Faderens evt.  

 indtræden i selskabets bestyrelse ville ikke ændre de pågældendes status som  

 almindelige aktionærer, da faderen ikke havde aktier eller rådede over  

 stemmer i selskabet, Skat 7.3.224.
 I Skat 1987.5.363 fandt ligningsrådet, at et medlem af en indkøbsforening  

 omfattet af SSL § 1, stk.1, nr.3 a, måtte betragtes som hovedaktionær i  

 relation til beskatning af likvidationsprovenu efter ABL, såfremt medlemmet  

 inden for de seneste 5 år forud for likvidationsudlodningen havde ejet 25  

 pct. eller mere af andelskapitalen (selskabskapitalen) beregnet efter  

 reglerne i indkøbsforeningens vedtægter for udlodning ved opløsning, eller  

 såfremt medlemmet inden for den nævnte periode havde rådet over mere end 50  

 pct. af stemmeværdien.
 Aktier, som en nuværende ægtefælle har afstået før ægteskabets indgåelse,  

 eller som har tilhørt en tidligere ægtefælle under ægteskabet, medregnes dog  

 ikke.
Derimod medregnes aktier tilhørende selskaber, fonde m.v., hvorover den  

 nævnte personkreds på grund af aktiebesiddelse, vedtægtsbestemmelse, aftale  

 eller fælles ledelse har haft en bestemmende indflydelse.
Bestemmende  

 indflydelse er ikke anset at foreligge i relation til 3 søskende, som hver  

 for sig kun ville komme til at råde over 33 1/3 pct. af stemmeværdien i et  

 ikke børsnoteret selskab, jfr.
Skat 1987.1.62.
Den stemmeret, som en aktionær på baggrund af faderens testamente havde  

 udøvet på sine søskendes aktier indtil han fyldte 75 år, skulle medregnes ved  

 afgørelsen af, om han inden for de seneste 5 år havde rådet over mere end 50  

 pct. af stemmeværdien, da det efter ligningsrådets opfattelse ikke fandtes  

 afgørende, hvem der havde ejet aktierne, hvortil stemmeretten var knyttet,  

 men hvem der havde rådet over stemmeretten.
Afgørelsen blev indbragt for  

 landsskatteretten, som tiltrådte ligningsrådets afgørelse.
 Ved afgørelsen af, om en ægtefælle isoleret betragtet har ejet aktier i et  

 omfang, der gør vedkommende til hovedaktionær, tages kun hensyn til  

 aktiebesiddelsen hos dennes pårørende, medens aktiebesiddelsen hos den anden  

 ægtefælles pårørende er uden betydning.
 Ved afgørelsen af, om en aktionær indenfor de seneste 5 år har ejet 25  

 pct. af aktiekapitalen eller rådet over mere end 50 pct. af stemmeværdien,  

 ses der bort fra selskabets beholdning af egne aktier.
 Konvertible obligationer medregnes hverken til aktiekapitalen eller til  

 aktiebeholdningen ved afgørelsen af, om aktionæren er hovedaktionær.
 Hvis aktionæren er hovedaktionær i et selskab, og herudover er almindelig  

 aktionær i et andet selskab, skal de regler, der gælder for hovedaktionærer,  

 kun anvendes på hovedaktionæraktierne.
 Når en aktionær eventuelt sammen med en ægtefælle ikke selv ejer 25 pct.  

 af selskabets aktiekapital eller råder over mere end 50 pct. af  

 stemmeværdien, vil det afhænge af aktiebesiddelsen hos de ovennævnte nært  

 pårørende eller selskaber m.v., om vedkommende anses for hovedaktionær.
For at skattemyndighederne kan få de nødvendige oplysninger herom, er der  

 i skattekontrolloven indført en bestemmelse i § 8 D, stk.2, som pålægger  

 bestyrelsen i aktieselskaber, anpartsselskaber, andelsselskaber og  

 investeringsforeninger, der udsteder omsættelige beviser, pligt til på  

 forlangende at give de lignende myndigheder de oplysninger om  

 aktionærforholdene, som de er i besiddelse af.
Se 1984-cirk. pkt. 39.
3.4. Andelsbeviser og næringsaktier Der gælder særlige regler for andelsbeviser i visse andelsselskaber  

 omfattet af ABL § 2 b, samt for næringsaktier omfattet af ABL § 3. For begge  

 kategorier af aktier er det uden betydning, om aktionæren er almindelig  

 aktionær eller hovedaktionær.
 Fælles for andelsbeviser omfattet af ABL § 2 b, og aktier omfattet af ABL  

 § 3 er, at fortjeneste eller tab medregnes ved opgørelsen af den almindelige  

 indkomst uanset ejertidens længde, men medens fortjeneste ved afståelse af  

 andelsbeviser omfattet af ABL § 2 b, er kapitalindkomst, er fortjeneste ved  

 afståelse af næringsaktier omfattet af ABL § 3 personlig indkomst.
3.4.1. Andelsbeviser omfattet af ABL § 2 b For andelsbeviser m.v. i visse andelsselskaber og foreninger gælder  

 særlige regler for beskatning af fortjeneste og tab ved likvidationsudlodning  

 i det kalenderår, hvori selskabet endeligt opløses og ved afståelse, jfr.
ABL  

 § 2 b, som er indsat ved lov nr.311 af 25.maj 1987. Til loven knytter sig  

 skd.cirk. nr.175 af 3.nov. 1987.
 Loven gælder for udlodning af likvidationsprovenu i andelsselskaber m.v.,  

 der endeligt opløses den 5. marts 1987 eller senere, og for afståelser, der  

 finder sted den 22.maj 1987 eller senere.
Hvilke selskaber og foreninger De andelsselskaber og foreninger, der er omfattet af ABL § 2 b, er  

 andelsselskaber omfattet af SSL § 1, stk.1, nr.3 a og 4, samt de foreninger  

 omfattet af SSL § 1, stk.1, nr.6, hvis formål er at fremme medlemmernes  

 fælles erhvervsmæssige interesser gennem deres deltagelse i foreningens  

 virksomhed som aftagere, leverandører eller på anden lignende måde.
 Af de foreninger, som er omfattet af skattepligtsbestemmelsen i SSL § 1,  

 stk.1, nr.6, omfatter ABL § 2 b, kun de foreninger, hvor foreningens  

 omsætning med medlemmerne har tilknytning til medlemmernes  

 erhvervsvirksomhed.
Det er uden betydning, hvilken art formuegoder eller rettigheder, der  

 indgår i omsætningen mellem foreningen og medlemmerne, blot omsætningen er et  

 led i medlemmernes erhvervsvirksomhed.
Der kan eksempelvis være tale om  

 varer, tjenesteydelser, entrepriser eller udlejning af fast ejendom eller  

 løsøre.
Det er uden betydning, hvorledes overskuddet fordeles, ligesom det er uden  

 betydning, om medlemmerne hæfter for foreningens forpligtelser.
Det er  

 ligeledes uden betydning, om formålet med foreningen er angivet i foreningens  

 vedtægter.
Det afgørende er en samlet bedømmelse af foreningens faktiske  

 virksomhed.
Der skal således ikke foretages en vurdering af hvert medlems  

 tilknytning til foreningen.
Enkelte medlemer, der ikke er erhvervsdrivende,  

 skal derfor beskattes efter ABL § 2 b, såfremt foreningen som sådan må anses  

 for omfattet af bestemmelsen.
Foreninger, der kun leverer varer, tjenesteydelser og lignende til  

 medlemmernes privatforbrug, er ikke omfattet af reglen.
Det gælder  

 eksempelvis andelsboligforeninger.
Fortjeneste og tab ved afståelse af  

 andelsbeviser m.v. i de foreninger, der ikke er omfattet af ABL § 2 b,  

 behandles skattemæssigt efter de almindeligt gældende regler i ABL.
Beskatning hos andelshaveren ABL § 2 b omhandler fortjeneste eller tab ved udlodning af  

 likvidationsprovenu i det kalenderår, hvori selskabet endeligt opløses, jfr.  

 bestemmelsens stk.1. Dette gælder dog kun for udlodning af  

 likvidationsprovenu i andelsselskaber m.v., der endeligt opløses den 5.marts  

 1987 eller senere.
 Et andelsselskab eller en forening kan tidligst anses for endeligt opløst,  

 når likvidationsregnskabet er godkendt.
 Ved udlodning af likvidationsprovenu forud for det kalenderår, hvori  

 selskabet eller foreningen endeligt opløses, beskattes hele udlodningsbeløbet  

 efter reglerne i ABL § 16 A, stk.1, således at beskatning af fortjeneste  

 eller tab ved likvidationsudlodningen efter reglerne i ABL § 2 b,  

 forudsætter, at der gives dispensation efter reglerne i LOSI § 17, stk.3.
ABL § 2 b omhandler endvidere fortjeneste eller tab ved afståelse af  

 andelsbeviser m.v., jfr. bestemmelsens stk.2. Dette gælder dog kun for  

 afståelser, som finder sted den 22.maj 1987 eller senere.
Der kan dog  

 dispenseres fra denne beskatning, jfr. nærmere nedenfor.
Opgørelse af fortjeneste eller tab Avancen eller tabet opgøres som forskellen mellem  

 afståelsessummen/likvidationsprovenuet og anskaffelsessummen.
I tilfælde af  

 delvis afståelse skal andelshaverens samlede anskaffelsessum for andelen(e)  

 m.v. som udgangspunkt fordeles forholdsmæssigt imellem den afståede del heraf  

 og den del, som andelshaveren beholder.
Dispensation Der kan dispenseres fra beskatning efter ABL § 2 b, stk.2, ved afståelse,  

 således at fortjeneste eller tab i stedet beskattes efter de almindelige  

 regler i ABL, jfr.
ABL § 2 b, stk.5. Ansøgning om dispensation indgives til  

 amtsskatteinspektoraterne samt København og Frederiksberg kommunes  

 skattedirektorater, jfr. bkg. nr.697 af 3.nov. 1987. Der kan dog kun  

 dispenseres, hvis selskabet eller foreningen er stiftet før den 22.maj 1987,  

 og det tillige må anses for godtgjort, at afståelsen ikke er sket for at  

 undgå beskatning efter ABL § 2 b, stk.1. Dispensation kan kun gives enkeltvis  

 for den konkrete afståelse.
 Beløb, der udbetales ved udtræden af et andelsselskab, anses for vederlag  

 for tilbagesalg af andele til det udstedende selskab, og hele  

 afståelsessummen beskattes efter reglerne i LL § 16 B, stk.1. Beskatning af  

 fortjeneste eller tab vedrørende afståelsessummen efter de almindelige regler  

 i ABL forudsætter derfor, at der både gives dispensation efter LL § 16 B,  

 stk.6, og ABL § 2 b,stk. 5.
3.4.2. Næringsaktier Aktier anses for næringsaktier, hvis aktionæren har som erhverv at handle  

 med aktier og lignende værdipapirer, og de afståede aktier tillige er  

 erhvervet med videresalg for øje, eller hvis aktierne er erhvervet som et led  

 i aktionærens næringsvej.
 Ved ØLD af 15.juni 1967 (skd. 4.38) ansås en bank for almindelig  

 indkomstskattepligtig ved afståelse af en post aktier, selv om banken havde  

 ejet aktierne i ca. 60 år.
 I Skat 1987.3.212 blev en tømrermester, som dels personligt og dels via  

 konsortier og selskaber, havde drevet en omfattende virksomhed med  

 erhvervelse, opførelse og salg af faste ejendomme, anset for skattepligtig  

 efter reglerne om næringsaktier ved salg af aktierne i et ejendomsselskab.  

 Afgørelsen er indbragt for domstolene.
 I Skat 1986.9.566 fandt ligningsrådet, at en banks aktier i et selskab,  

 som banken havde etableret i 1983 sammen med nogle andre banker, og hvis  

 formål var at drive bankvirksomhed, ikke kunne anses som erhvervet med  

 videresalg for øje som led i bankvirksomheden, og aktierne blev derfor ikke  

 betragtet som næringsaktier.
For vekselerere o.lign. anses aktierne for næringsaktier, medmindre der  

 føres et klart bevis for, at aktierne er erhvervet uden forbindelse med  

 næringsvejen.
En vekselerer, der trak sig tilbage fra Københavns Fondsbørs,  

 blev anset for indkomstskattepligtig ved afståelse af aktier og obligationer,  

 der var erhvervet som led i vekselerervirksomheden, selv om afståelsen skete  

 efter virksomhedens ophør.
En fondsbørsvekselerer, som var medindehaver af et vekselererfirma samt af  

 et interessentskab, som ejede 100 pct. og 90 pct. af anpartskapitalen i to  

 selskaber, overvejede på grund af svigtende helbred at afstå sin ideelle  

 anpart af interessentskabet og dermed af dettes anpartsbesiddelser.  

 Anparterne var erhvervet i 1975 og i 1981, og de var i interessentskabets  

 regnskab opført under anlægsbeholdning af aktier.
Ved salg af anparter havde  

 øvrige anpartshavere forkøbsret.
Ligningsrådet fandt, at anparterne ikke  

 kunne anses for erhvervet med videresalg for øje som led i  

 vekselerervirksomheden, hvorfor anparterne ikke kunne betragtes som  

 næringsanparter.
Tre vekselerere, som tilsammen var indehavere af et vekselererfirma, havde  

 erhvervet aktiemajoriteten i et selskab med henblik på heri at drive den del  

 af deres hidtidige virksomhed, som efter en forventet ændring af reglerne for  

 vekselerervirksomhed ikke længere ville kunne drives i vekselererfirmaet.
Man  

 overvejede at indskyde aktierne i vekselererfirmaet for at understrege det  

 nære erhvervsmæssige samhør mellem de to virksomheder samt for at sikre, at  

 fremtidige ændringer i ejerforholdet til vekselererfirmaet også kom til at  

 gælde ejerforholdet til selskabet.
Ligningsrådet fandt, at aktierne måtte  

 anses som anlægsaktier, uanset om de tre indehavere af vekselererfirmaet  

 ejede aktierne i eller uden for vekselererfirmaet.
Der blev herved henset  

 til, at aktierne ikke var erhvervet med videresalg for øje, men for at kunne  

 danne grundlag for en videreførelse af den del af den hidtidige virksomhed,  

 som efter forventet lovgivning ikke længere ville kunne drives i  

 vekselererfirmaet.
I lsr.1985.150 fandt retten, at der var tilstrækkeligt grundlag for at  

 anse en vekselerers beholdning af obligationer og aktier for hele tiden at  

 være holdt uden for hans forretningssfære, samt at han havde haft  

 tilstrækkelige indtægter og midler uden for vekselererfirmaet til at dække  

 deres anskaffelse.
Retten kunne derfor tiltræde, at kursavancen ved  

 obligationernes indfrielse og nettotabene ved aktiernes salg blev holdt uden  

 for hans almindelige indkomst.
 Aktier i købmandskæden OCEKA, som var erhvervet for at kunne få leveret  

 varer derfra, blev af lsr. ikke anset for at være næringsaktier, Skat  

 1987.4.276. Analog sag er indbragt for domstolene.
 Et selskab A, som indtil 1970 havde drevet handelsvirksomhed, men som i  

 1970 havde ændret vedtægterne således, at hovedformålet var investerings- og  

 finansieringsvirksomhed, fandtes ikke at være skattepligtig efter reglerne om  

 næringsaktier vedrørende en aktiepost i selskab B, som var anskaffet i  

 anlægsøjemed før 1970, samt hertil knyttede fondsaktier, som var tildelt  

 efter 1970, Skat 1987.4.276.
Beskatningen af næringsaktier For næringsaktier skal fortjeneste eller tab medregnes som skattepligtig  

 almindelig indkomst uden hensyn til ejertidens længde.
Aktionæren kan vælge  

 enten at medregne fortjeneste eller tab ved afståelse af næringsaktierne ved  

 opgørelsen af den skattepligtige almindelige indkomst i afståelsesåret  

 (realisationsprincippet) eller at medregne urealiseret fortjeneste eller tab  

 på beholdningen af aktier til den skattepligtige almindelige indkomst  

 (lagerprincippet). Det en gang valgte princip kan kun ændres efter tilladelse  

 fra ligningsrådet.
Om den skattemæssige behandling af næringsaktier henvises i øvrigt til ABL  

 § 3 samt til bekendtgørelse nr.3 af 6.januar 1982 om opgørelse af fortjeneste  

 eller tab på næringsaktier.
Om håndværkeraktier, se L 3.6.4.
3.5. Regler for almindelige aktier og hovedaktionæraktier - herunder  

 aktier omfattet af ABL § 2 a Den skattemæssige behandling af fortjeneste eller tab ved afståelse af  

 almindelige aktier og hovedaktionæraktier behandles under K 3.5.1 og  

 principperne for opgørelsen af fortjenesten eller tabet under K 3.5.2. De  

 særlige regler vedrørende aktier, omfattet af bestemmelsen i ABL § 2 a,  

 omtales i K 3.5.1.3.
 Om anskaffelsessummen og anskaffelsestidspunktet for den enkelte aktie  

 samt afståelsessummen, se henholdsvis K 3.5.3. og K 3.5.4.
 Om fradrag i fortjeneste ved afståelse af hovedaktionæraktier, se K 3.5.5.
Først ind - først ud Fælles for almindelige aktier og hovedaktionæraktier gælder, at hvis en  

 aktionær ejer aktier med samme rettigheder, men erhvervet på forskellige  

 tidspunkter, anses de først erhvervede aktier for de først afståede.
Ved  

 afståelse af aktieretter eller tegningsretter gælder ligeledes, at de retter,  

 som knytter sig til de ældste aktier, anses for først afstået.
Denne såkaldte  

 først ind - først ud-regel er obligatorisk.
Først ind - først ud-reglen gælder kun for aktier i samme selskab og kun  

 for aktier med samme rettigheder.
Aktier med f.eks. forskellig stemmeret  

 eller forskellig udbytteret holdes således adskilt ved anvendelsen af reglen.  

 Konvertible obligationer sidestilles i relation til først ind - først  

 ud-reglen med aktier med særlige rettigheder, indtil de konverteres til  

 aktier.
For almindelige aktier (som ikke omfattes af ABL § 2 a) medfører først ind  

 - først ud-reglen, at det er den ældste akties anskaffelsestidspunkt og  

 anskaffelsessum, der lægges til grund ved afgørelsen af, om der skal ske  

 beskatning efter 3-års reglen i ABL § 2 og i bekræftende fald for opgørelsen  

 af fortjeneste eller tab.
Selv om den ældste aktie er båndlagt f.eks. som led  

 i en medarbejderaktieordning, således at den fysisk ikke kan afstås, er det  

 alligevel anskaffelsessummen og anskaffelsestidspunktet for denne aktie, som  

 lægges til grund.
Hvis den ældste aktie har et større pålydende end den  

 faktisk afståede aktie, opgøres anskaffelsessummen som en forholdsmæssig del  

 af den samlede anskaffelsessum for den ældste aktie.
For hovedaktionæraktier medfører først ind - først ud-reglen, at det er  

 den ældste akties anskaffelsestidspunkt, som lægges til grund ved bedømmelsen  

 af ejertidens længde.
Det kan for hovedaktionæraktier, der ikke er omfattet  

 af ABL § 2 a, få betydning dels i relation til, om beskatning skal ske som  

 almindelig eller særlig indkomst, dels i relation til størrelsen af fradrag i  

 evt. fortjeneste.
3.5.1. Skattemæssig behandling af fortjeneste eller tab Den skattemæssige behandling af fortjeneste eller tab er dels afhængig af,  

 om der er tale om almindelige aktier eller hovedaktionæraktier , herunder om  

 aktierne omfattes af ABL § 2 a, og dels af besiddelsestidens længde.
3.5.1.1. Almindelige aktier - der ikke omfattes af ABL § 2 a Afståelse inden 3 års ejertid:
Såfremt aktionæren har ejet de afståede aktier i mindre end 3 år, skal  

 fortjeneste beskattes som almindelig indkomst, jfr.
ABL § 2, stk.1, og  

 beløbet henregnes til kapitalindkomsten, jfr.
PSL § 4.
Årets tab kan kun fratrækkes i skattepligtig fortjeneste ved afståelse af  

 almindelige aktier eller hovedaktionæraktier, omfattet af ABL § 2, stk.1. Et  

 overskydende tab kan dog overføres til fradrag i en ægtefælles fortjeneste af  

 foranstående art, hvis ægtefællerne er samlevende ved indkomstårets udgang.  

 Et herefter overskydende tab kan fremføres i de følgende 5 indkomstår til  

 fradrag i aktionærens eller en samlevende ægtefælles fortjeneste af  

 foranstående art.
Tab kan kun overføres til fradrag i et senere år, hvis det  

 ikke kan udnyttes i et tidligere år.
 Afståelse efter mindst 3 års ejertid:
 Såfremt aktionæren har ejet de afståede aktier i mindst 3 år, skal  

 fortjeneste ikke beskattes, og tab kan ikke fratrækkes.
3.5.1.2. Hovedaktionær- aktier - der ikke omfattes af ABL § 2 a Afståelse inden 3 års ejertid:
Sker afståelsen inden 3 års ejertid, skal fortjeneste beskattes som  

 almindelig indkomst, jfr.
ABL § 2, stk.1, og beløbet henregnes til  

 kapitalindkomsten, jfr.
PSL § 4.
 Tab ved afståelse inden 3 års ejertid kan fratrækkes efter samme regler,  

 som gælder ved afståelse af almindelige aktier (der ikke omfattes af ABL § 2  

 a), se K 3.5.1.1.
 Afståelse efter mindst 3 års ejertid:
 Forudsat, at der ikke foreligger skattefrihed efter 1 pct. reglen, som  

 gennemgås nedenfor, behandles fortjeneste eller tab ved afståelse efter 3 års  

 ejertid efter nedenstående retningslinier.
Ved afståelse efter 3 års ejertid skal fortjeneste beskattes som særlig  

 indkomst.
Om fradrag i eventuel fortjeneste, se K 3.5.5.
 Tab ved afståelser efter 3 års ejertid kan fradrages i årets  

 skattepligtige særlige indkomst, og hvis den særlige indkomst derved bliver  

 negativ, kan et hertil svarende beløb fratrækkes i den skattepligtige  

 almindelige indkomst.
 Aktieselskaber, anpartsselskaber og skattepligtige efter  

 fondsbeskatningsloven kan ikke fratrække tab ved afståelse af aktier efter 3  

 års ejertid, idet de ikke er omfattet af de regler, der gælder for  

 hovedaktionærer.
Aktie- eller anpartsselskabers tab ved salg før den 1.januar 1984 kan dog  

 fradrages i det omfang, tabet kan indeholdes i årets positive særlige  

 indkomst.
Et herefter overskydende tab kan fremføres i de følgende 5  

 indkomstår til fradrag i det omfang, det kan indeholdes i positiv særlig  

 indkomst for de pågældende år.
Tab kan kun overføres til fradrag i et senere  

 år, hvis det ikke kan udnyttes i et tidligere år.
1 pct.reglen Fortjeneste eller tab ved afståelse af hovedaktionæraktier efter 3 års  

 ejertid medfører ikke skattemæssige konsekvenser, såfremt betingelserne for  

 skattefrihed efter 1 pct.reglen foreligger opfyldt.
Dog skal der foretages en  

 regulering af anskaffelsessummen efter gennemsnitsmetoden for de aktier, som  

 er i behold efter afståelsen, se K 3.5.2.2.
 Ifølge 1 pct.reglen medfører afståelse efter 3 års ejertid kun  

 skattemæssige konsekvenser, hvis aktionæren i det pågældende indkomstår har  

 afstået mere end 1 pct. af selskabets aktiekapital.
I Skat 1987.5.348 fandt lsr. dog, at vederlag, som A havde modtaget ved  

 salg i årene 1981, 1982 og 1983 af henholdsvis 1/2 pct., 1 pct. og 1 pct. af  

 aktiekapitalen i selskab B til selskab C og tilsvarende procenter af  

 aktiekapitalen i selskab C til selskab B, ikke kunne anses for omfattet af 1  

 pct. reglen, men måtte anses som maskeret udlodning i medfør af LL § 16 A,  

 idet de foretagne dispositioner ikke fandtes at indeholde en sådan realitet,  

 at de i skattemæssig henseende kunne godkendes som salg.
Aktiekapitalen i  

 selskaberne B og C var før salgene ejet af A og dennes broder med halvdelen  

 til hver, og broderen havde solgt aktier i samme omfang.
Sagen er indbragt  

 for domstolene.
 Selv om aktionæren har afstået mindre end 1 pct., sker der dog beskatning,  

 hvis aktionæren i det pågældende indkomstår har afstået aktier med en  

 afståelsessum på mere end 65.000 kr.
Er aktionæren for hele det pågældende indkomstår samlevende med en  

 ægtefælle, er det afgørende, om ægtefællerne tilsammen har afstået mere end 1  

 pct. af aktiekapitalen eller aktier med en afståelsessum på mere end 65.000  

 kr.
Se 1984-cirk. pkt.15.
Om aktionæren har afstået mere end 1 pct. af aktiekapitalen bedømmes efter  

 størrelsen af selskabets aktiekapital, ikke af aktionærens aktiebesiddelse i  

 selskabet.
Udvides et selskabs aktiekapital i årets løb kan der - forudsat  

 betingelserne for skattefrihed i øvrigt foreligger opfyldt - efter udvidelsen  

 skattefrit afstås op til 1 pct. af den forhøjede aktiekapital.
 Ved afgørelsen af, om der er afstået mere end 1 pct. af aktiekapitalen,  

 medregnes et selskabs beholdning af egne aktier ikke til aktiekapitalen.
Konvertible obligationer medregnes heller ikke til aktiekapitalen ved  

 afgørelse af, om der er afstået mere end 1 pct. af denne.
Derimod medregnes  

 afståede konvertible obligationer ved afgørelsen af, om der i indkomståret er  

 afstået mere end 1 pct. af aktiekapitalen eller aktier med en afståelsessum  

 på over 65.000 kr.
Hovedaktionæraktier, der udlægges fra et dødsbo til afdødes arvinger, skal  

 medregnes af boet i relation til 1 pct.reglen, medmindre de pågældende  

 hovedaktionæraktier udlægges med succession, jf.
ABL § 10, stk.3 og stk.4.
 Ved bedømmelsen af om der i relation til ABL § 13, stk.1, om fusion er  

 afstået mere end 1 pct. af aktiekapitalen, er det for en aktionær - som var  

 hovedaktionær i det ophørende selskab, men som ikke er hovedaktionær i det  

 fortsættende selskab - afgørende, hvorvidt der i det fortsættende selskab er  

 afstået aktier udover, hvad der svarer til 1 pct. af aktiekapitalen i det  

 ophørende selskab.
 For en aktionær, som var hovedaktionær i det ophørende selskab og ved  

 fusionen også bliver hovedaktionær i det fortsættende selskab, er det derimod  

 ved bedømmelsen af, hvorvidt der er afstået mere end 1 pct. af  

 aktiekapitalen, afgørende, hvorvidt der er afstået mere end 1 pct. af  

 aktiekapitalen i det fortsættende selskab, (skd. 60.24 og 67.368).
 1 pct. reglen gælder ikke for aktieafståelser omfattet af ABL § 2 a.
3.5.1.3. ABL § 2 a-aktier For almindelige aktionærer og hovedaktionærer gælder særlige regler ved  

 afståelse af aktier omfattet af ABL § 2 a, der vedrører aktier i visse  

 udenlandske investeringsselskaber m.v., jfr.
ABL som ændret ved lov nr.565 af  

 19.dec. 1985 og lov nr.310 af 25.maj 1987.
ABL § 2 a omfatter afståelser før den 18.feb. 1987 af aktier udstedt af  

 selskaber m.v., der er hjemmehørende i udlandet, på Færøerne eller i  

 Grønland, samt afståelser den 18.feb. 1987 eller senere af aktier udstedt af  

 selskaber m.v., der er eller har været hjemmehørende i udlandet, på Færøerne  

 eller i Grønland, hvis det må antages, 1) at formålet med erhvervelsen eller besiddelsen af aktierne overvejende  

 har været at opnå værdistigning på disse, 2) at virksomheden i selskabet m.v. overvejende har været af finansiel  

 karakter, og 3) at det samlede afkast heraf er beskattet væsentlig lavere end efter  

 danske beskatningsregler.
Almindelige aktier Fortjeneste ved afståelse af almindelige aktier omfattet af ABL § 2 a  

 beskattes som almindelig indkomst, og tab kan ikke fratrækkes.
Dette gælder  

 uanset ejertidens længde.
Fortjenesten opgøres efter de for almindelige aktionærer gældende regler i  

 ABL § 5. Fortjeneste ved afståelse den 18.feb. 1987 eller senere forhøjes dog  

 med 1 pct. for hvert års besiddelsestid, dog mindst 10 pct.
Ved beregningen  

 af forhøjelsen træder for aktier, som er erhvervet før den 18.feb. 1987,  

 kursværdien på denne dato i stedet for den faktiske anskaffelsessum,  

 medmindre denne er højere.
Ved beregningen af forhøjelsen anses disse aktier  

 for anskaffet på denne dato.
 Ved beregningen af fortjeneste for aktier, som er erhvervet før den  

 27.november 1985, og som afstås 3 år eller mere efter erhvervelsen, træder  

 kursværdien pr. 1.januar 1986 i stedet for den faktiske anskaffelsessum,  

 medmindre denne er højere.
 For aktier, som er erhvervet før den 18.feb. 1987, og som afstås 3 år  

 eller mere efter erhvervelsen, og som er udstedt af selskaber m.v., der har  

 flyttet hjemsted til Danmark inden den 18.feb. 1987, træder kursværdien på  

 denne dato i stedet for den faktiske anskaffelsessum, medmindre denne er  

 højere.
Hovedaktionæraktier Fortjeneste ved afståelse af hovedaktionæraktier omfattet af ABL § 2 a  

 beskattes som almindelig indkomst, og tab kan ikke fratrækkes.
Dette gælder  

 uanset ejertidens længde.
Fortjenesten opgøres efter de for hovedaktionærer gældende regler i ABL §  

 6, men der gives ikke fradrag efter reglerne i ABL § 7. Derimod forhøjes  

 fortjenesten ved afståelse den 18.feb. 1987 eller senere med 1 pct. for hvert  

 års besiddelsestid, dog mindst 10 pct.
Ved beregningen af forhøjelsen træder  

 for aktier, som er erhvervet før den 18.feb. 1987, kursværdien pr. denne dato  

 i stedet for den faktiske anskaffelsessum, medmindre denne er højere.
Ved  

 beregningen af forhøjelsen anses disse aktier for anskaffet på denne dato.
 Ved beregningen af fortjenesten for aktier, som er erhvervet før den  

 27.november 1985, og som afstås 3 år eller mere efter erhvervelsen, træder  

 kursværdien pr. 1.januar 1986 i stedet for den faktiske anskaffelsessum,  

 medmindre denne er højere.
 Hvis beskatning efter ABL § 2 a sker på grundlag af aktiernes kursværdi  

 pr. 1.januar 1986, jfr. foran, beskattes forskellen mellem kursværdien pr.  

 1.januar 1986 og den faktiske anskaffelsessum efter reglerne i ABL § 4,  

 stk.1, 1.punktum, smh. med stk.2-3. Er afståelsessummen mindre end  

 kursværdien pr. 1.januar 1986, træder afståelsessummen dog i stedet for  

 kursværdien pr. 1.januar 1986.
 For aktier, som er erhvervet før den 18.feb. 1987, og som afstås 3 år  

 eller mere efter erhvervelsen, og som er udstedt af selskaber m.v., der har  

 flyttet hjemsted til Danmark inden den 18.feb. 1987, træder kursværdien pr.  

 denne dato i stedet for den faktiske anskaffelsessum, medmindre denne er  

 højere.
 Hvis beskatningen efter ABL § 2 a, sker på grundlag af aktiernes kursværdi  

 pr. 18.feb. 1987, beskattes forskellen mellem kursværdien pr. 18.feb. 1987 og  

 den faktiske anskaffelsessum efter reglerne i ABL § 4, stk.1, 1.pkt., smh.  

 med stk.2-3. Er afståelsessummen mindre end kursværdien pr. 18.feb. 1987,  

 træder afståelsessummen dog i stedet for kursværdien pr. 18.feb. 1987.
3.5.1.4. Spekulation Det traditionelle spekulationsbegreb for aktier blev forladt allerede i  

 1962 og er i medfør af ABL blevet til en 3-års regel.
 En »hausse-spekulant«, der har erhvervet almindelige aktier  

 eller hovedaktionæraktier i den hensigt at opnå fortjeneste ved senere  

 afståelse, skal således behandle fortjeneste eller tab skattemæssigt som  

 anført under K 3.5.1.1., K 3.5.1.2. og K 3.5.1.3.
Ved »baisse-spekulation«, hvor en aktionær spekulerer i en  

 forventet kursnedgang på et værdipapir, foregår spekulationen ofte ved, at  

 spekulanten låner en post aktier hos en vekselerer, afstår disse aktier og på  

 et senere tidspunkt tilbagekøber tilsvarende aktier (dækker ind) til en  

 lavere kurs til tilbagelevering til vekselereren.
Sådanne fortjenester og tab  

 skal opgøres og beskattes ved spekulationens afslutning som almindelig  

 indkomst, selv om den enkelte spekulationsforretning måtte strække sig over  

 mere end 3 år, jfr. til dels lsr. 1966.13.
 Hvis der samtidigt gennemføres en »hausse/baisse-spekulation«,  

 skal gevinst og tab på baisse-spekulationen opgøres uafhængigt af  

 hausse-spekulationen.
3.5.2. Opgørelse af fortjeneste eller tab Fortjeneste eller tab ved afståelse af almindelige aktier opgøres efter  

 den såkaldte aktie- for- aktie-metode, hvorimod fortjeneste eller tab ved  

 afståelse af hovedaktionæraktier opgøres efter den såkaldte  

 gennemsnitsmetode, se K 3.5.2.1. og K 3.5.2.2. Om fradrag i eventuel  

 fortjeneste ved afståelse af hovedaktionæraktier, se K 3.5.5.
3.5.2.1. Almindelige aktier Aktionærer, som på noget tidspunkt har opgjort fortjeneste eller tab ved  

 afståelse af aktier i selskabet efter de regler, der gælder for  

 hovedaktionærer, skal også ved fremtidige afståelser af aktier i selskabet  

 anvende den for hovedaktionærer gældende gennemsnitsmetode.
Aktie-for-aktiemetoden Ved afståelse af aktier inden 3 års ejertid opgøres fortjeneste eller tab  

 i øvrigt som forskellen mellem afståelsessummen og anskaffelsessummen for den  

 enkelte aktie (aktie- for-aktie-metoden).
 Aktie- for-aktie-metoden medfører, at det er den faktiske anskaffelsessum  

 og det faktiske anskaffelsestidspunkt for den enkelte aktie, som lægges til  

 grund.
Ved afståelse af aktier med samme rettigheder i samme selskab, er det den  

 ældste akties anskaffelsestidspunkt og anskaffelsessum, der skal lægges til  

 grund ved afgørelsen af, om der skal ske beskatning efter 3-års reglen i ABL  

 § 2 og i bekræftende fald for opgørelsen af fortjeneste eller tab, jfr. først  

 ind - først ud reglen, se K 3.5. Selv om aktiens handelsværdi på  

 afståelsestidspunktet måtte være reduceret som følge af aktiekapitaludvidelse  

 f.eks. med fondsaktier, anvendes alligevel aktiens oprindelige  

 anskaffelsessum ved opgørelse af fortjeneste eller tab.
Omkostninger, der  

 naturligt kan henregnes til anskaffelsen, tillægges anskaffelsessummen.
3.5.2.2. Hovedaktionæraktier Fortjeneste eller tab ved afståelse af hovedaktionæraktier opgøres efter  

 gennemsnitsmetoden, også hvor aktierne er omfattet af ABL § 2 a.
Om fradrag i  

 eventuel fortjeneste, se K 3.5.5.
Gennemsnitsmetoden Fortjeneste eller tab ved afståelse af hovedaktionæraktier opgøres efter  

 den såkaldte gennemsnitsmetode.
Hvis aktionæren afstår samtlige sine aktier i et selskab på en gang,  

 opgøres fortjeneste eller tab som forskellen mellem afståelsessummen og  

 aktiernes samlede anskaffelsessum.
Er de pågældende aktier erhvervet på  

 forskellige tidspunkter, fordeles den samlede fortjeneste eller det samlede  

 tab efter aktiernes pålydende.
Afstår en aktionær en del af sine aktier i et selskab, fordeles  

 anskaffelsessummen for hele aktiebeholdningen imellem de afståede aktier og  

 de aktier, som aktionæren beholder.
Dette gælder også i tilfælde, hvor  

 afståelsen kan ske uden skattemæssige konsekvenser ifølge 1 pct.reglen.  

 Fordelingen foretages på grundlag af aktiernes pålydende, uanset at aktierne  

 ikke har samme rettigheder.
Den del af den samlede anskaffelsessum, der ved  

 denne fordeling henføres til de afståede aktier, lægges til grund ved  

 opgørelse af fortjeneste eller tab.
Den resterende anskaffelsessum (E-værdi  

 for anskaffelsessum) skal lægges til grund ved senere afståelser.
 Konvertible obligationer medregnes ved opgørelsen af fortjeneste eller tab  

 efter gennemsnitsmetoden, idet der som pålydende værdi af den konvertible  

 obligation regnes med pålydende værdi af den aktie, som den konvertible  

 obligation kan konverteres til.
 Om opgørelse af fortjeneste eller tab ved afståelse af tegningsret, se K  

 3.5.4.
Overgangsregler Grundlaget for opgørelsen af den samlede anskaffelsessum er forskellig,  

 afhængig af på hvilket tidspunkt aktionæren er blevet omfattet af  

 hovedaktionærbeskatningsreglerne.
 1) Aktionæren var hovedaktionær den 1.juli 1981, og dette var fortsat  

 tilfældet ved aktionærens første afståelse af aktier i selskabet efter dette  

 tidspunkt:
 De aktier, som han ejede den 1.juli 1981, indgår i den samlede  

 anskaffelsessum med et beløb svarende til den restanskaffelsessum (E-værdi),  

 som er opgjort ved den seneste afståelse før den 1.juli 1981. Ved den første  

 afståelse efter den 1.juli 1981 består den samlede anskaffelsessum af  

 foranstående beløb med tillæg af anskaffelsessummen for senere erhvervede  

 aktier i selskabet.
 Er der ikke tidligere opgjort en restanskaffelsessum (E-værdi), indgår de  

 enkelte aktier i den samlede anskaffelsessum med de enkelte aktiers  

 anskaffelsessum.
 2) Aktionæren er blevet hovedaktionær efter den 1.juli 1981: Han kan vælge  

 enten, at opgøre den samlede anskaffelsessum på grundlag af de faktiske  

 anskaffelsessummer for de aktier, som han ejede på det tidspunkt, han blev  

 hovedaktionær, eller at anvende en gennemsnitlig anskaffelsessum for de  

 aktier, som han ejede den 1.juli 1981.
Vælger han at opgøre den samlede anskaffelsessum på grundlag af de  

 faktiske anskaffelsessummer, indgår de aktier, som han ejede på det  

 tidspunkt, hvor han blev hovedaktionær, med de faktiske anskaffelsessummer.  

 Derimod bortses der fra aktier, som er solgt forinden.
Ved afgørelsen af,  

 hvilke aktier, der er solgt, anses de først erhvervede for de først solgte,  

 såfremt der er tale om aktier med samme rettigheder.
I den samlede  

 anskaffelsessum indgår tillige anskaffelsessummen for senere erhvervede  

 aktier.
 Vælger aktionæren at anvende en gennemsnitlig anskaffelsessum, og har han  

 efter 1.juli 1981, men før han blev hovedaktionær, afstået aktier i  

 selskabet, fragår den faktiske anskaffelsessum for disse aktier i den  

 gennemsnitlige anskaffelsessum.
 3) Aktionæren var den 1.juli 1981 hovedaktionær, men dette er ikke længere  

 tilfældet ved første afståelse efter den 1.juli 1981: Han skal ikke anvende  

 gennemsnitsmetoden, men skal opgøre fortjeneste eller tab efter de regler,  

 der gælder for almindelige aktionærer.
 4) Aktionæren har på noget tidspunkt opgjort fortjeneste eller tab ved  

 afståelse af aktier i selskabet efter hovedaktionærbeskatningsreglerne  

 (gennemsnitsmetoden). Ved fremtidige afståelser af aktier i selskabet  

 anvendes gennemsnitsmetoden, selv om fortjeneste eller tab ved afståelsen  

 ikke skal medregnes i den skattepligtige almindelige eller særlige indkomst.
 Vedrørende overgangsregler i relation til beskatning efter ABL § 2 a, se K  

 3.5.1.3.
3.5.3. Anskaffelsessum og anskaffelsestidspunkt for den enkelte aktie Ved opgørelsen af fortjeneste eller tab ved afståelse af aktier benyttes  

 en anskaffelsessum, der for almindelige aktier udgør anskaffelsessummen for  

 den pågældende aktie (aktie-for-aktie-metoden). For hovedaktionæraktier udgør  

 den derimod en forholdsmæssig del af den samlede anskaffelsessum for hele  

 aktionærens aktiebeholdning i det pågældende selskab (gennemsnitsmetoden).  

 Hvis en aktionær ejer aktier med samme rettigheder, men erhvervet på  

 forskellige tidspunkter, er det de først erhvervede aktier, som anses for  

 først afståede (først ind- først ud-reglen).
 Omkostninger, der naturligt kan henregnes til anskaffelsen, tillægges  

 anskaffelsessummen.
 Uanset om anskaffelsessummen skal opgøres efter aktie- for-aktie-metoden,  

 eller om den skal indgå i en samlet anskaffelsessum for hele beholdningen,  

 gælder der som udgangspunkt visse fællesregler.
3.5.3.1. Køb Aktier, som er erhvervet ved køb, anses for anskaffet på købstidspunktet,  

 og anskaffelsessummen er købesummen med tillæg af udgift til  

 børsstempel/aktieafgift og eventuel købsprovision.
Udgift til  

 stiftelsesprovision af banklån ved aktiekøb kan derimod ikke henregnes til  

 anskaffelsessummen, men vil eventuelt kunne fradrages i indkomsten efter LL §  

 8, stk.3.
3.5.3.2. 62-kursen For hovedaktionæraktier, som er erhvervet før den 1.januar 1962, træder  

 den formueskattepligtige værdi pr. 1.januar 1962 i stedet for  

 anskaffelsessummen, medmindre denne er højere.
3.5.3.3. Tegnede aktier Anskaffelsessummen for aktier, der tegnes ved stiftelse af et selskab mod  

 indskud af kontanter, er det faktisk indbetalte beløb, som normalt svarer til  

 aktiernes pålydende.
Om anskaffelsessummen for aktier, der tegnes mod indskud  

 af andre værdier end kontanter, se ligningsvejledningen for selskaber, SD  

 1.1.
 Om anskaffelsessummen for aktier, der er erhvervet i forbindelse med  

 omdannelsen af en personligt ejet virksomhed efter lov om skattefri  

 virksomhedsomdannelse, se L 6.4.
 Anskaffelsestidspunktet for aktier, der tegnes ved stiftelse af et  

 selskab, kan ikke regnes fra et tidligere tidspunkt end  

 stiftelsesoverenskomstens underskrift, uanset at selskabet stiftes med  

 tilbagevirkende kraft.
Anskaffelsessummen for aktier, der er erhvervet ved udnyttelse af en  

 tildelt tegningsret, udgør det beløb, som er erlagt ved tegningen.
De tegnede  

 aktier anses for anskaffet ved tildeling af retterne.
Dette vil i  

 almindelighed være det tidspunkt, hvor generalforsamlingen eller evt.  

 bestyrelsen efter bemyndigelse af generalforsamlingen har truffet beslutning  

 om udvidelse af aktiekapitalen.
 For hovedaktionærer anses aktier, der er erhvervet ved udnyttelse af en  

 tildelt tegningsret, dog for erhvervet samtidig med den eller de moderaktier,  

 som de nævnte aktier knytter sig til.
 Hvis aktionæren efter det tidspunkt, hvor der er truffet beslutning om  

 udvidelse af aktiekapitalen, erhverver aktier, hvortil der er knyttet  

 tegningsretter, anses disse retter først for erhvervet samtidig med de  

 pågældende moderaktier, og anskaffelsessummen opdeles forholdsmæssigt på  

 moderaktien og de nytegnede aktier, skd. 61.147 og 148. Hvis man udnytter  

 sådanne retter sammen med retter, som man har fået tildelt som aktionær,  

 anses en forholdsmæssig del af den nye aktie for anskaffet ved købet af  

 moderaktien.
 Aktier, der er erhvervet ved køb af tegningsret, anses for erhvervet på  

 købstidspunktet, og anskaffelsessummen er købesummen for tegningsretterne med  

 tillæg af det beløb, der er erlagt ved tegningen.
Hvis en nytegnet aktie i et selskab kun har kunnet tegnes ved, at  

 aktionærens tildelte tegningsret er blevet suppleret med en tilkøbt  

 tegningsret, anses en forholdsmæssig del af den nye aktie for anskaffet ved  

 købet af den yderligere tegningsret.
Anskaffelsessummen for aktier, som er  

 tegnet på grundlag af tilkøbte tegningsretter, udgør det beløb, som  

 indbetales til selskabet for aktierne med tillæg af købesummen for  

 tegningsretten.
 I lsr. 1984.6 ansås en hovedaktionærs tab ved aktiesalg på 300.000 kr. -  

 hvormed aktiekapitalen netop var blevet udvidet ved kontant indskud, der  

 umiddelbart blev anvendt til betaling af kreditorer - som et ikke  

 fradragsberettiget formuetab, idet der fandtes at have foreligget en sådan  

 sammenblanding af hovedaktionærens og selskabets økonomi, at den ved  

 aktieudvidelsen fremskaffede kapital i realiteten måtte anses for anvendt til  

 betaling af fordringer, for hvilke hovedaktionæren hæftede eller kunne være  

 kommet til at hæfte personligt, såfremt betaling ikke var sket.
3.5.3.4. Fondsaktier Anskaffelsessummen for fondsaktier, der er erhvervet ved udnyttelse af en  

 tildelt aktieret, er 0 kr.
Fondsaktierne anses for anskaffet ved tildelingen  

 af retterne.
Dette vil i almindelighed være det tidspunkt, hvor  

 generalforsamlingen eller evt. bestyrelsen efter bemyndigelse af  

 generalforsamlingen har truffet beslutning om udvidelse af aktiekapitalen.
 For hovedaktionærer anses fondsaktier, der er erhvervet ved udnyttelse af  

 en tildelt aktieret, dog for erhvervet samtidig med den eller de moderaktier,  

 som de nævnte fondsaktier knytter sig til.
 Hvis aktionæren efter det tidspunkt, hvor der er truffet beslutning om  

 udvidelse af aktiekapitalen, erhverver aktier, hvortil der er knyttet  

 aktieretter, anses disse retter for erhvervet samtidig med de pågældende  

 moderaktier, og anskaffelsessummen opdeles forholdsmæssigt på moderaktien og  

 de nye fondsaktier, skd. 61.147 og 148. Hvis man udnytter sådanne retter  

 sammen med retter, som man har fået tildelt som aktionær, anses en  

 forholdsmæssig del af den nye fondsaktie for anskaffet ved købet af  

 moderaktien.
 Fondsaktier, der er erhvervet ved køb af aktieret, anses for erhvervet på  

 købstidspunktet, og anskaffelsessummen er det beløb, som er erlagt for  

 aktieretten.
3.5.3.5. Afståelse af aktieret eller tegningsret Ved almindelige aktionærers afståelse af tildelte aktieretter og  

 tegningsretter, herunder tegningsret til konvertible obligationer, anses  

 retterne for erhvervet samtidig med moderaktien for 0 kr.
Afståelsessummen  

 skal derfor beskattes fuldt ud, såfremt moderaktien er mindre end 3 år  

 gammel.
I modsat fald sker ingen beskatning - medmindre aktierne omfattes af  

 ABL § 2 a.
Ved delvis afståelse anses de retter, som knytter sig til de  

 ældste aktier, for først afstået (først ind - først ud-reglen).
Ved hovedaktionærers afståelse af tildelte aktieretter og tegningsretter,  

 herunder tegningsret til konvertible obligationer, anses retterne for  

 erhvervet samtidig med moderaktien.
Aktieretterne indgår i den samlede  

 anskaffelsessum med 0 kr.
Tegningsretterne indgår med det beløb, som køberen  

 skal indbetale for at udnytte tegningsretterne.
Ved delvis afståelse anses de  

 retter, som knytter sig til de ældste aktier, for først afstået (først ind -  

 først ud-reglen). Om opgørelse af fortjeneste eller tab ved hovedaktionærers  

 afståelse af tegningsret, se K 3.5.4.
Hvor en almindelig aktionær eller en hovedaktionær efter det tidspunkt,  

 hvor generalforsamlingen har truffet beslutning om udvidelse af  

 aktiekapitalen, erhverver aktier, hvortil der er knyttet aktieretter eller  

 tegningsretter, anses disse retter for erhvervet samtidig med de moderaktier,  

 de knytter sig til.
I sådanne tilfælde fordeles anskaffelsessummen mellem  

 moderaktierne og de vedhængende aktieretter eller tegningsretter, skd. 61.147  

 og 148.
3.5.3.6. Konvertible obligationer For konvertible obligationer, der er erhvervet ved udnyttelse af en  

 tildelt tegningsret eller ved køb af tegningsret, gælder samme regler  

 vedrørende anskaffelsestidspunkt og anskaffelsessum som for tegnede aktier,  

 se K 3.5.3.3.
Konvertible obligationer, som er erhvervet før den 1.juli 1981, anses for  

 anskaffet til obligationernes kursværdi pr. 1.juli 1981, medmindre den  

 faktiske anskaffelsessum er højere.
Var de konvertible obligationer  

 børsnoterede pr. 1.juli 1981, er det den noterede kurs, der skal anvendes.  

 For unoterede obligationer, som i tiden omkring den 1.juli 1981 har været  

 genstand for omsætning mellem uafhængige parter, anvendes den værdi, de er  

 omsat til.
I andre tilfælde må kursværdien beregnes med udgangspunkt i det  

 årsregnskab, der er afsluttet nærmest ved den 1.juli 1981 med fornøden  

 hensyntagen til særlige forhold opstået efter regnskabets  

 afslutningstidspunkt.
Om beregning af kursen henvises til N 3.1.2.
3.5.3.7. Konvertering af konvertible obligationer Aktier, der er erhvervet ved konvertering af konvertible obligationer,  

 anses for anskaffet på samme tidspunkt og for samme anskaffelsessum som de  

 konvertible obligationer.
 Ved anvendelse af først ind - først ud-reglen sidestilles konvertible  

 obligationer med aktier med særlige rettigheder indtil konverteringen.
 Konverteringen af konvertible obligationer til aktier i det pågældende  

 selskab har ikke skattemæssige konsekvenser.
3.5.3.8. Konvertering af andre fordringer Anskaffelsessummen for aktier, der er erhvervet ved konvertering af en  

 fordring på selskabet, vil normalt være fordringens værdi.
Såfremt  

 fordringens reelle værdi på konverteringstidspunktet er væsentlig mindre end  

 pålydende, og aktierne afhændes kort tid efter konverteringen, opgøres  

 fortjeneste eller tab på grundlag af en anskaffelsessum svarende til  

 fordringens handelsværdi, jfr.
HD af 27.oktober 1977 (skd. 45.119) og ØLD af  

 24.marts 1980 (skd. 55.314), samt lsr. 1984.7, hvor en del af en  

 aktiekapitaludvidelse fandtes at være sket ved konvertering af  

 tilgodehavender, idet indbetalinger i 1975 og 1976 måtte betragtes som  

 fordringer på selskabet, indtil aktiekapitaludvidelsen blev vedtaget på en  

 generalforsamling i oktober 1978.
I lsr. 1983.7. var aktiekapitaludvidelsen sket ved kontant indbetaling og  

 ikke ved konvertering af en fordring til frigørelse af gæld, for hvilken  

 aktionæren hæftede.
Landsskatteretten fandt derfor, at aktiekapitaludvidelsen  

 ikke kunne sidestilles med konvertering af en fordring mod selskabet til  

 aktiekapital.
3.5.3.9. Medarbejderaktier Anskaffelsessummen for medarbejderaktier omfattet af LL § 7 A, er det  

 beløb, der er betalt ved erhvervelsen af de båndlagte aktier.
Såfremt  

 medarbejderaktierne er erhvervet vederlagsfrit efter LL § 7 A, stk.2, er  

 anskaffelsessummen 0 kr.
 Der gælder ikke særlige regler ved afståelse af medarbejderaktier.
3.5.3.10. Udenlandske aktier Betalingen for udenlandske aktier vil som oftest være erlagt i udenlandsk  

 mønt.
Ved opgørelse af anskaffelsessummen omregnes købesummen til danske kr.  

 efter valutakursen på købstidspunktet, og afståelsessummen omregnes ligeledes  

 til danske kr. efter valutakursen på afståelsestidspunktet, se lsr. 1967.11  

 og Skat 1986.5.335. Avancebeskatningen vil således også omfatte svingningerne  

 i valutakursen.
 Vedrørende aktier omfattet af ABL § 2 a, se K 3.5.1.3.
3.5.3.11. Aktionærforskrivninger Nedskrivning på aktionærforskrivninger sidestilles med udbetalt udbytte.  

 Nedskrivninger, der finder sted efter erhvervelse af aktierne, medregnes  

 tillige til anskaffelsessummen for aktierne, men nedskrivningerne har ingen  

 indflydelse på anskaffelsestidspunktet for aktierne.
3.5.3.12. Aktier modtaget som gave For gavemodtagere, der skal svare gaveafgift ved vederlagsfri overdragelse  

 af aktier, udgør anskaffelsessummen for aktierne den gaveafgiftspligtige  

 værdi.
 Hvis gaven skal medregnes til modtagerens skattepligtige almindelige  

 indkomst, udgør anskaffelsessummen det indkomstskattepligtige beløb.
 Er gaven hverken afgiftspligtig eller indkomstskattepligtig, er det  

 aktiernes handelsværdi på gavetidspunktet, der udgør anskaffelsessummen.
3.5.3.13. Arvede aktier Ved arveudlæg af almindelige aktier eller hovedaktionæraktier, som er  

 omfattet af ABL § 2 og § 4, gælder ifølge ABL § 10 følgende regler:
 Ved udlæg af almindelige aktier fra et dødsbo er aktiernes anskaffelsessum  

 udlægsværdien, og anskaffelsestidspunktet er udlægstidspunktet.
 Ved udlæg af hovedaktionæraktier fra et dødsbo er aktiernes  

 anskaffelsessum udlægsværdien, og anskaffelsestidspunktet er  

 udlægstidspunktet, medmindre aktierne udlægges med succession i henhold til  

 ABL § 10, stk.3, eller § 10, stk.4.
I tilfælde, hvor aktierne udlægges med succession i henhold til ABL § 10,  

 stk.3, eller § 10, stk.4, indtræder udlægsmodtageren i afdødes/boets  

 anskaffelsestid og anskaffelsessum samt hovedaktionærstatus.
Beskatning  

 finder dog kun sted, hvis udlægsmodtageren afstår aktierne inden 5 år efter  

 udlægget, og kun i det omfang afdøde/boet ville være blevet beskattet ved en  

 tilsvarende afståelse, medmindre udlægsmodtageren i øvrigt er hovedaktionær.
 I henhold til ABL § 10, stk.3, succederer udlægsmodtageren i boets  

 skattemæssige stilling i tilfælde, hvor hovedaktionæraktier udlægges 3 år  

 eller mere efter afdødes/boets anskaffelsestidspunkt, og boet har valgt ikke  

 at lade sig beskatte af fortjeneste ved udlægget, uanset at betingelserne  

 herfor var til stede.
 I henhold til ABL § 10, stk.4, indtræder udlægsmodtageren i boets  

 skattemæssige stilling i tilfælde, hvor der inden 3 år fra afdødes/boets  

 anskaffelsestidspunkt udlægges hovedaktionæraktier, som er erhvervet i  

 forbindelse med omdannelsen af en personligt ejet virksomhed efter lov om  

 skattefri virksomhedsomdannelse, og boet har valgt ikke at lade sig beskatte  

 af fortjeneste ved udlægget, uanset at betingelserne herfor var til stede.
 Vedrørende arveudlæg af almindelige aktier eller hovedaktionæraktier,  

 omfattet af ABL § 2a, se K 3.2.3.
 Er aktionæren inden den 1.juli 1981 ved udlæg af aktier indtrådt i afdødes  

 skattemæssige stilling, anses aktionæren for indtrådt i såvel afdødes  

 anskaffelsessum som anskaffelsestidspunkt, se skd.cirk.nr.64 af 26.september  

 1981 til ABL, pkt.47.
Udlægsmodtager hjemmehørende i udlandet - ABL § 13 c Ved lov nr.310 af 25.maj 1987 er der indsat en ny bestemmelse i ABL som §  

 13 c, der har virkning for aktier i dødsboer, hvor dødsfaldet er indtrådt den  

 18.feb. 1987 eller senere.
 Ifølge ABL § 13 c sker der ved udlæg af aktier fra dødsboet til en  

 ægtefælle, arving eller legatar, der er hjemmehørende i en fremmed stat,  

 Færøerne eller Grønland, beskatning i boet, i samme omfang som hvis aktierne  

 var blevet solgt af boet.
 For aktier omfattet af ABL § 2 gælder dette dog kun, hvis de er erhvervet  

 i forbindelse med omdannelsen af en personligt ejet virksomhed efter lov om  

 skattefri virksomhedsomdannelse.
 Som salgssummer betragtes de beløb, hvortil aktierne skal opføres i den  

 endelige boopgørelse.
 Udlægsmodtagere indtræder ikke i boets skattemæssige stilling med hensyn  

 til de udlagte aktier.
 Der kan imod sikkerhed og beregning af tillæg gives henstand med betaling  

 af skatter af den opgjorte fortjeneste ved udlægget.
3.5.4. Afståelsessummen Afståelsessummen er som udgangspunkt det beløb, som aktierne er afstået  

 for, med fradrag af eventuelle omkostninger, der naturligt kan henregnes til  

 salget.
Som eksempler herpå kan nævnes provision til bank ved køb og salg og  

 udgift til børsstempel/aktieafgift samt de med salget evt. forbundne advokat-  

 og revisorudgifter.
Sker overdragelsen ikke ved salg, men på anden måde (gave, arveforskud  

 el.lign.) skal det beløb, der er lagt til grund ved beregningen af gaveafgift  

 el.lign., betragtes som afståelsessum.
Foreligger der ikke et sådant  

 grundlag, er det værdien i handel og vandel, der må lægges til grund (ABL §  

 1, stk.4). Også i sådanne tilfælde vil omkostningerne kunne fradrages - men  

 det bemærkes dog, at gaveafgift o.lign. ikke kan sidestilles med  

 omkostninger, der kan fradrages.
I et tilfælde, hvor sælgerne (af hele aktiekapitalen) som led i  

 salgsaftalen påtog sig visse fremtidige pensionsforpligtelser over for nogle  

 af selskabets funktionærer, og til sikring af forpligtelsen båndlagde en  

 kapital, kunne den kapitaliserede pensionsforpligtelse fradrages i  

 afståelsessummen, lsr. 1976.76. Derimod kunne der ifølge lsr. 1976.174 ikke  

 indrømmes fradrag for en afløsningssum for et pensionstilsagn, som  

 aktiesælgerne ydede en i selskabet ansat direktør.
Pensionstilsagnet var  

 hverken mundtligt eller skriftligt omtalt i forbindelse med  

 aktieoverdragelsen og kunne derfor ikke påvirke det vederlag, som opnåedes  

 ved aktiesalget.
 Ved afståelse af aktier, for hvilke der er opgjort en negativ skattemæssig  

 anskaffelsessum efter reglerne i § 4, stk.2-4, i loven om skattefri  

 virksomhedsomdannelse, medregnes det negative beløb ved opgørelsen af den  

 skattepligtige fortjeneste eller tabet ved afståelsen af disse, jfr. lovens §  

 4, stk.5.
 Om afståelse af udenlandske aktier, hvor betalingen erlægges i udenlandsk  

 mønt, se K 3.5.3.10.
Hovedaktionærers afståelse af tegningsret Hovedaktionærers afståelse af tegningsret behandles altid efter de regler,  

 der gælder ved delafståelse.
 Ved opgørelse af fortjeneste eller tab ved afståelse af tegningsret, anses  

 tegningsretten for afstået til det beløb, der modtages for tegningsretten,  

 med tillæg af det beløb, som køberen indbetaler for at udnytte  

 tegningsretten.
 Den gennemsnitlige anskaffelsessum, som skal lægges til grund ved  

 opgørelse af fortjeneste eller tab, beregnes således:
 A er anskaffelsessum for aktier og tegningsret under et - B er pålydende  

 værdi af de aktier, der kan tegnes ved udnyttelse af den afståede tegningsret  

 - C er pålydende værdi af de beholdne aktier og de aktier, der kan tegnes ved  

 udnyttelse af den afståede tegningsret.
 Fortjeneste eller tab fremkommer ved at trække den foran beregnede  

 anskaffelsessum fra afståelsessummen.
3.5.4.1. Eventuel tilsidesættelse af den aftalte overdragelseskurs Normalt kan man ikke tilsidesætte en salgspris, men der kan forekomme  

 tilfælde, hvor denne er åbenbart urimelig.
Dette vil specielt kunne forekomme  

 ved salg mellem slægtninge, indbyrdes afhængige selskaber, selskaber og  

 disses hovedaktionærer.
I disse tilfælde må en åbenbart urimelig kurs kunne  

 fraviges, se f.eks. lsr. 1964.102 og 1967.10.
 I HD af 27. april 1983 (skd. 66.330) fandtes det ikke antageliggjort, at  

 en civilingeniør havde solgt sine aktier i et familieaktieselskab til et  

 andet familieaktieselskab til en lavere værdi end handelsværdien.
 I ØLD af 29. juni 1984 (skd.72.90) fandtes det ligeledes ikke godtgjort,  

 at anparter var solgt til en lavere kurs end handelskursen, idet retten  

 herved særligt henviste til de fremkomne oplysninger om den faldende  

 aktivitet i selskabet, der bekræftedes gennem det senere forløb.
I HD af 6.apr. 1987 (Skat 1987.6.392) fandt Højesteret, at man ved  

 værdiansættelsen af aktier i familieaktieselskaber ikke alene kan lægge vægt  

 på den kurs, hvortil der er handlet mellem slægtninge indbyrdes.
Højesteret  

 henviste sagen til fornyet behandling hos ligningsmyndighederne med  

 bemærkning om, at udgangspunktet for værdiansættelsen af de omhandlede aktier  

 fandtes at måtte være de af skattemyndighederne fastsatte kurser på aktierne,  

 men således at udfaldet af det til brug for Højesteret foretagne skøn også  

 blev taget i betragtning.
I en kendelse af 18.maj 1987 (Skat 1987.8.594) fandt lsr. intet grundlag  

 for at tage den langt lavere skattekurs med i betragtning ved  

 værdiansættelsen af aktier overdraget til et anpartsselskab med samme ejere,  

 selv om der måtte antages at ligge skattemæssige årsager til grund for  

 overdragelsen.
Derimod fandt lsr. det godtgjort, at den kurs, som var ansat  

 efter vurdering af brancheforeningens revisor, og som i øvrigt ikke afveg  

 væsentligt fra den kurs, hvortil aktierne var handlet, svarede til aktiernes  

 objektive handelsværdi.
En landsskatteretskendelse af 9.april 1987 (Skat 1987.6.444) vedrører  

 værdiansættelse af et bos aktier i et ejendomsselskab, hvor der på den  

 pågældende ejendom var lyst en deklaration om en ret for X-kommune til at  

 købe ejendommen tilbage år 2022 eller senere uden at yde erstatning for  

 bygninger eller andet.
Et flertal i lsr. fandt det betænkeligt at fravige  

 sagkyndige personers vurdering af aktiernes værdi i handelsøjeblikket til  

 fordel for statsskattedirektoratets teoretiske beregninger, der i dette  

 tilfælde afveg så stærkt fra de betragtninger, en almindelig køber måtte  

 antages at anlægge, at de var mindre anvendelige.
En afståelsessum for aktier, der fastlægges ved offentlig auktion over en  

 minoritetspost, vil normalt være bindende, såfremt aktierne afhændes til en  

 helt udenforstående og uafhængig tredjemand.
Familiens advokat eller  

 bankforbindelse kan eksempelvis ikke anses for uafhængig i denne forbindelse.
 Om et tilfælde, hvor en del af vederlaget for salg af en aktiepost blev  

 anset som godtgørelse for ikke-udbetalt løn til hovedaktionæren og derfor  

 beskattet som almindelig indkomst, se lsr. 1974.7.
3.5.4.2. »Konstruerede« tab kan ikke fradrages Der forekommer tilfælde, hvor man vel ikke anfægter den fastsatte  

 overdragelseskurs direkte, men alligevel ikke anerkender, at der ved  

 afståelsen er konstateret et fradragsberettiget tab.
 Som eksempler fra praksis, hvor tabsfradrag ikke er anerkendt, kan nævnes:
 Lsr. 1971.111, hvor afståelsesvederlaget var fastsat under hensyn til, at  

 sælgeren blev fritaget for en kautionsforpligtelse overfor selskabets  

 kreditorer.
 Lsr. 1974.103, hvor sælgeren havde tilbagekøbsret til samme kurs.
ØLD, UfR. 1965.802, hvor det fastslås, at et aktietab, der udelukkende er  

 fremkommet ved regnskabsmæssige konstruktioner af skattemæssige hensyn, ikke  

 medfører fradragsret.
Et selskab A blev stiftet i dec. 1961 med den ene  

 stifter og hovedaktionær som direktør.
En uge efter stiftelsen købte  

 selskabet direktørens aktiebesiddelse i selskab B til en kurs på 425 ved  

 udstedelse af gældsbrev.
Ca. 4 måneder senere tilbagesolgte A en del af  

 aktierne i B til direktøren til kurs 225, som blev afskrevet på gældsbrevet.  

 Der kunne ikke påvises forhold i B's økonomi, som kunne berettige denne  

 kursforskel.
ØLD af 29. jan.1973, UfR. 1973.408, hvor et selskab i en koncern opkøbte  

 aktier - delvis til kurser over børskursen - og kort tid derefter solgte  

 aktierne til moderselskabet til børskursen og fratrak det herved konstaterede  

 tab.
Selskabet fandtes ikke at have lidt noget tab, som kunne fradrages, idet  

 retten lagde til grund, at selskabets køb af aktier var sket som led i  

 hovedaktionærens bestræbelser på at erhverve aktiemajoriteten i det  

 pågældende selskab, at salget af aktierne til moderselskabet måtte antages at  

 være sket af skattemæssige grunde, og at selskabet ikke ville have solgt til  

 samme kurs til anden side.
 ØLD af 7.dec. 1984 (skd.74.434), hvor en hovedaktionærs fradrag for tab på  

 aktier ved salg til en datter i december 1963 til kurs 25 blev nægtet, idet  

 retten lagde til grund, at hovedaktionæren og datterens ægtefælle ved  

 indgåelse af en låneaftale i september 1963 havde måttet forudse, at denne  

 disposition førte til den i december samme år konstaterede nedgang i  

 aktiernes værdi, således at tabet var en direkte og forudseelig følge af det  

 mellem hovedaktionæren og svigersønnen aftalte lån.
 HD af 13.februar 1986 (Skat 1986.3.191), hvor der ikke blev godkendt  

 fradrag for tab ved salg af aktier i 1976 til et koncernforbundet selskab, da  

 retten navnlig under hensyn til koncernens lukkede karakter, til misforholdet  

 mellem de bogførte og de reelle værdier og til selskabernes begrænsede  

 erhvervsmæssige aktivitet tiltrådte, at der i almindelighed ikke ved  

 opgørelsen af de skattepligtige indkomster vil være grundlag for at anerkende  

 fradragsret for tab bogført i forbindelse med interne ktiehandler, samt da  

 det ikke fandtes godtgjort, at det af sagen omhandlede salg var foregået  

 under omstændigheder, som kunne begrunde en undtagelse herfra.
 Som eksempel fra praksis, hvor tabsfradrag er anerkendt, kan nævnes: HD af  

 23. maj 1984 (II 378/1981) hvor fritagelse for en kautionsforpligtelse efter  

 omstændighederne ikke fandtes at indebære en skattepligtig værdi som vederlag  

 for afståelse af aktier.
3.5.4.3. Gaveoverdragelser I gaveoverdragelsestilfælde, hvor der er beregnet gaveafgift, skal den  

 kurs, der af amtsskatteinspektoratet er lagt til grund ved  

 gaveafgiftsberegningen, betragtes som afståelsessum.
Foreligger der ikke et  

 sådant grundlag, skal afståelsessummen ansættes til aktiernes værdi i handel  

 og vandel på gaveoverdragelsestidspunktet.
I skd. cirk. nr.185 af 17.nov. 1982 om værdiansættelsen af aktiver og  

 passiver i dødsboer og ved gaveafgiftsberegning hedder det i pkt.17 om  

 værdiansættelsen af unoterede aktier, at kursen i SD's kursliste kan være  

 vejledende, men at man skal være opmærksom på, at disse kurser er beregnet på  

 grundlag af årsregnskab for de pågældende selskaber, der ligger 1-2 år forud.  

 Det er derfor ursen beregnet på grundlag af det årsregnskab, der er afsluttet  

 nærmest forud for gaveoverdragelsestidspunktet, der bør lægges til grund.
I  

 særlige tilfælde må beregningen dog foretages på grundlag af regnskabet for  

 regnskabsåret, der udløber efter afgiftstidspunktet, navnlig i tilfælde, hvor  

 den afgiftspligtige begivenhed er indtruffet ganske kort tid forud for  

 regnskabsårets udløb.
Beregningen af kursen sker med anvendelse af de  

 beregningsregler, herunder beregningsfaktorerne, som var kendt på  

 afgiftstidspunktet, hvilket ved gaveoverdragelser vil sige beregningsreglerne  

 for beregning af formueskattekursen pr. 1. jan. i det kalenderår, hvori  

 afgiftspligten indtræder.
Dette indebærer normalt, at kursen ved afståelse i  

 nov. 1987 af aktier i et selskab med kalenderårsregnskab skal beregnes på  

 grundlag af selskabets status pr. 31.dec. 1986, medens kursen ved afståelse i  

 dec. 1987 skal beregnes på grundlag af selskabets status pr. 31.dec. 1987,  

 idet der i begge tilfælde skal anvendes de beregningsfaktorer, som er  

 benyttet ved beregningen af formueskattekursen pr. 1.jan. 1987. Afstås  

 aktierne i det pågældende selskab i januar 1988, beregnes kursen på grundlag  

 af selskabets status pr. 31.dec. 1987 og med anvendelse af de  

 beregningsfaktorer, som er benyttet ved beregningen af formueskattekursen pr.  

 1.januar 1988.
Højesteret har ved dom af 25.maj 1977 taget stilling til værdiansættelsen  

 af en aktiepost i en boopgørelse.
Retten lagde til grund, at der ved  

 værdiansættelsen af aktier i familieaktieselskaber, hvor en normal  

 handelsværdi i almindelighed ikke lader sig påvise, ikke alene kan lægges  

 vægt på den kurs, hvortil der er handlet mellem slægtninge indbyrdes, men at  

 også skattekursen som udtryk for aktiernes reelle værdi må indgå som  

 vejledning (skd. 43.281). Se også HD af 6.apr. 1987 (Skat 87.6.392).
 I lsr. 1982.106 fandt landsskatteretten, at der ved overdragelse af aktier  

 til en familiefond ikke alene kunne lægges vægt på den aktiekurs, hvortil der  

 var handlet, men at der tillige måtte foretages en bedømmelse af, om der i de  

 i gældsbrevet aftalte betalingsvilkår kunne ligge sådanne fordele for  

 køberen, at der måtte anses at være ydet denne en gave.
Hvor der vedtægtsmæssigt er fastsat visse begrænsninger i aktiers  

 omsættelighed og overdragelseskurser, kan de fastsatte overdragelseskurser  

 ikke altid anvendes ved opgørelsen af fortjenesten.
Dette gælder f.eks. ved  

 familieoverdragelser, se skd. 1.3 og 36.107 samt ØLD af 31.jan. 1977  

 (skd.44.46).
 Ved ØLD af 23.februar 1970 blev det statueret, at en skatteyder, der i  

 1967 havde bortgivet nogle aktier til sine børn, måtte acceptere, at  

 afståelsessummen blev beregnet efter skattekursen (beregnet efter de senest  

 gældende regler), medens 1.1.1962-kursen blev beregnet efter de dagældende (i  

 dette tilfælde mere ugunstige) regler for beregning af skattekursen.
3.5.4.4. Gælds- eller pantebreve Såfremt overdragelsessummen ikke betales kontant, men helt eller delvis  

 berigtiges ved udstedelse af gælds- eller pantebreve, skal der ved opgørelsen  

 af afståelsessummen tages hensyn til, at sådanne gælds- og pantebreve  

 sjældent er pari værd, således at der må godkendes et kursnedslag.
Den  

 nominelle overdragelsessum må dog være fastsat således, at et eventuelt  

 kontantbeløb med tillæg af gælds- eller pantebrevenes handelsværdi udgør  

 aktiernes kontantværdi.
 3.5.4.5. Aftægtsydelse o.l.
Berigtiges en del eller hele afståelsessummen ved, at køberen påtager sig  

 en aftægtsforpligtelse eller en anden løbende ydelse over for sælgeren, skal  

 den kapitaliserede værdi af retten tages i betragtning ved opgørelse af  

 afståelsessummen, hvis den løbende ydelse har en sådan karakter med hensyn  

 til årlig ydelse og forpligtelsens varighed, at kapitalisering er mulig.
Er  

 dette ikke tilfældet, må værdien af den løbende ydelse fastsættes efter et  

 skøn, således at afståelsessummen for aktierne svarer til deres handelsværdi.
Værdifastsættelsen vil som oftest bero på konkrete forhold i den enkelte  

 afståelsessituation.
I lsr. 1976.5 fandt retten ikke grundlag for at  

 fastsætte nogen værdi af en ikke-kapitaliserbar løbende ydelse.
Men ved HD af  

 27.nov. 1978 (UfR.1979.64) blev en aktionær nægtet fradrag for et aktietab,  

 som han havde opgjort ud fra en afståelsessum på 0. Afståelsesvederlaget  

 bestod i sin helhed af en halvårlig ydelse til sælgeren for dennes og den  

 eventuelt overlevende ægtefælles livstid.
Den løbende ydelse skulle  

 pristalsreguleres efter nærmere aftalte regler.
Fradraget nægtedes med den  

 begrundelse, at aktionæren havde erkendt at have opnået fuldt vederlag for  

 aktierne, og derfor måtte kapitalværdien af de pristalsregulerede ydelser  

 modsvare anskaffelsessummen for aktierne.
 Ved HD af 11.jan. 1982 (skd.61.163) blev en tidligere hovedaktionær - som  

 havde solgt samtlige sine aktier til en koncern, og som havde indgået en  

 konsulentaftale af ca. 11 års varighed med koncernen, men som rent faktisk  

 kun arbejdede i virksomheden de første par år efter salget, hvorefter han  

 flyttede til Spanien - beskattet af den kontante salgssum for aktierne med  

 tillæg af den kapitaliserede værdi af konsulentgagen for aftalens sidste år,  

 hvor der ikke blev præsteret nogen arbejdsindsats.
 Den omstændighed, at sælgeren er indkomstskattepligtig efter  

 statsskattelovens § 4 c af den løbende ydelse, giver ikke grundlag for at  

 bortse fra ydelsens kapitalværdi ved beregning af aktiernes afståelsessum.
3.5.4.6. Forbeholdt udbytte Det forekommer, at aktier overdrages med forbehold af udbytteret, enten  

 for overdrageren selv eller for trediemand.
 Hvis overdrageren forbeholder sig udbytteretten, skal den kontante  

 afståelsessum for aktierne forøges med kapitalværdien af den forbeholdte  

 udbytteret, skd. 16.49.
 Sker overdragelsen af aktier med forbehold af udbytteret for trediemand,  

 må afståelsessummen ansættes til aktiernes fulde kursværdi.
 Ved salg af aktier med påhvilende forskrivninger beregnes afståelsessummen  

 alene som den faktiske afståelsessum uden tillæg af de af køberen overtagne  

 forskrivninger, lsr. 1970.96.
3.5.5. Særlige fradrag for hovedaktionærer I hovedaktionærers fortjenester opgjort efter foranstående regler kan  

 foretages særlige fradrag som anført under K 3.5.5.1. og K 3.5.5.2.
 Fradrag gives dog kun i fortjeneste, der skal beskattes som særlig  

 indkomst - og fradrag gives således ikke i relation til beskatning med  

 almindelig indkomstskat efter ABL § 2 a.
3.5.5.1. 10 pct. fradrag Den opgjorte fortjeneste nedsættes med 10 pct. for hvert påbegyndt år,  

 aktionæren har ejet aktierne udover 3 år.
Nedsættelsen ophører dog, når  

 fortjenesten ved afståelse efter mere end 7 års ejertid er nedtrappet til  

 halvdelen.
Ved afståelse i det fjerde besiddelsesår nedsættes fortjenesten  

 således med 10 pct., i det femte år med 20 pct. og så fremdeles til og med  

 ottende besiddelsesår.
Ved afståelse i det ottende år efter aktiernes  

 erhvervelse eller senere, nedsættes fortjenesten til halvdelen.
10 pct. fradraget gives også ved afståelse af konvertible obligationer,  

 der er omfattet af hovedaktionærbeskatningsreglen.
Der henvises i øvrigt til  

 pkt. 18 i 1984-cirk.
 3.5.5.2. Bundfradrag på 65.000 kr.
I årets nettofortjeneste - den under K 3.5.5.1. nedsatte samlede  

 fortjeneste med fradrag af eventuelle tab - ved afståelser efter 3 års  

 ejertid, kan foretages et fradrag på indtil 65.000 kr.
Dette gælder, uanset  

 afståelsen omfatter hele aktiekapitalen eller kun en del af denne.
 Fradrag kan ikke overstige indkomstårets nettofortjeneste ved afståelser  

 efter 3 års ejertid, og det samlede fradrag kan i løbet af 4 på hinanden  

 følgende indkomstår højst udgøre 65.000 kr.
Fradrag, som en ægtefælle har opnået indenfor 4-års perioden, medregnes  

 ved beregningen af det maksimale fradrag.
Fradrag, som ægtefællen har opnået  

 inden ægteskabets indgåelse, medregnes dog ikke.
 Fradraget gives også ved afståelse af konvertible obligationer, der er  

 omfattet af hovedaktionærbeskatningsreglen.
 Der henvises i øvrigt til 1984-cirk. pkt. 19 og 40 d.
3.6. Likvidationsudlodning Fortjeneste eller tab ved udlodning af likvidationsprovenu i det  

 kalenderår, hvori selskabet endeligt opløses, opgøres på samme måde som ved  

 en almindelig afståelse, idet likvidationsudlodningen i dette år betragtes  

 som afståelsessum.
Foretages ingen udlodning i det pågældende år, er  

 afståelsessummen 0.
Et selskab anses for endeligt opløst ved afmeldelsen til  

 aktieselskabsregisteret.
Ved rettidig afmeldelse, dvs. inden 14 dage efter,  

 at det endelige likvidationsregnskab er godkendt af generalforsamlingen, kan  

 selskabet anses for endeligt opløst ved den afsluttende generalforsamling,  

 jfr. pkt. 4 i 1984-cirk.
Dette har praktisk betydning i tilfælde, hvor den  

 afsluttende generalforsamling finder sted umiddelbart før et årsskifte.
Et  

 selskab blev anset for endeligt opløst i det år, hvor anmeldelse var indgivet  

 til aktieselskabsregisteret, selv om selskabet i mangel af dokumentation for  

 betaling af skatter først blev slettet flere år senere.
En anpartshaver, som ejede hele anpartskapitalen i et selskab, som drev  

 optikerforretning, påtænkte at likvidere selskabet.
I forbindelse med  

 likvidationen skulle aktiverne vedrørende optikerforretningen overdrages til  

 et af ham nystiftet selskab, hvori han skulle være eneanpartshaver.
Købet af  

 aktiverne skulle ske mod kontant betaling finansieret ved lån i et  

 pengeinstitut eller ved udstedelse af en fordring, som skulle løbe over 10 år  

 med lige store halvårlige afdrag og med en forrentning svarende til  

 diskontoen plus 4 pct.
Ligningsrådet fandt, at fortjeneste eller tab ved  

 likvidationsudlodningen - forudsat at denne skete i det kalenderår, hvori  

 selskabet blev endeligt opløst - skulle beskattes efter reglerne i ABL, jfr.  

 lovens § 1, stk.3. Ved eventuel udlodning af fordringen som  

 likvidationsprovenu fandtes denne at kunne kursansættes til 90, jfr.
Skat  

 1985.5.142.
 Det er kun likvidationsudlodninger, som skattemæssigt behandles efter  

 aktieavancebeskatningsreglerne.
Hvis et selskab er trådt i likvidation i samme kalenderår, hvori  

 opløsningen finder sted, men inden likvidationens indtræden har foretaget  

 udlodning til aktionærerne, er disse udlodninger derfor ikke omfattet af  

 avancebeskatningsreglerne.
Beskatningen må efter hovedreglen i LL § 16 A,  

 stk.1 ske hos aktionæren som almindelig indkomst af hele udlodningsbeløbet.
Ved udbetaling af likvidationsprovenu ad flere gange inden for det  

 kalenderår, hvori selskabet endeligt opløses, er det tidspunktet for  

 udlodningen, der er afgørende for den skattemæssige behandling af fortjeneste  

 eller tab på aktierne.
Dette gælder også for aktionærer med forskudt  

 regnskabsår, når de modtager udlodning i mere end et regnskabsår.
Fortjeneste  

 eller tab opgøres i forhold til de modtagne udlodninger.
 Slutter likvidationen uden udlodning, vil tabet være lig aktiernes  

 nskaffelsessum.
 Evt. tabsfradrag må afvente selskabets endelige opløsning, medmindre  

 skatteyderen kan dokumentere, at likvidationen vil blive sluttet uden  

 udlodning af likvidationsprovenu, jfr. ØLD af 3.dec. 1980 (skd.58.277),  

 lsr.1982.81 og 1985.10.
 Tabsfradrag kan ikke støttes på nævnte ØLD af 3.dec. 1980, når et selskab  

 fortsætter med en nyindskudt aktiekapital efter at have nedskrevet den  

 oprindelige aktiekapital til 0 uden udlodning til aktionærerne, jfr.  

 lsr.1984.8.
Der gives kun tabsfradrag for aktier, der er omfattet af en registrering i  

 aktieselskabsregisteret som aktie/anpartskapital.
Tab på aktier vedrørende en  

 vedtagen aktiekapitaludvidelse, som på grund af konkurs ikke opnåede  

 registrering, gav således ikke ret til fradrag.
 Ved ØLD af 26.marts 1984 (skd.70.514) blev tab ved likvidation af et  

 selskab på aktier, som var erhvervet i forbindelse med en  

 aktiekapitaludvidelse, som var blevet anmeldt, men ikke registreret, anset  

 som et ikke fradragsberettiget formuetab, idet beslutningen om  

 kapitalforhøjelsen måtte anses for bortfaldet, da frafald af registrering  

 måtte sidestilles med nægtelse af registrering.
 Hvis der foretages udlodning fra et likviderende selskab af  

 likvidationsprovenu forud for det kalenderår, hvori opløsningen finder sted -  

 enten fordi udlodningen sker i flere forskellige år, eller fordi selskabet  

 først kan anses for endeligt opløst året efter, at udlodningen har fundet  

 sted - sidestilles udlodningen med udbytte, og beskatning hos aktionærerne  

 skal ske som almindelig indkomst af den fulde udlodning (uden fradrag af  

 anskaffelsessum). I det år, selskabet endeligt opløses, vil fortjeneste/tab  

 kunne beregnes på sædvanlig måde, idet salgssummen her bliver det i det  

 endelige likvidationsår udloddede beløb, der evt. kan være 0.
 Der er ikke hjemmel til at udskyde aktionærernes indkomstbeskatning til en  

 samlet beskatning ved selskabets endelige opløsning.
Eventuel dispensation I henhold til LOSI § 17, stk.3 (jfr. bkg. nr.394 af 22.juli 1981), kan  

 amtsskatteinspektoraterne (eller direktoratet for Københavns eller  

 Frederiksberg skattevæsen) dog, når særlige omstændigheder taler derfor,  

 tillade, at beløb, der udloddes forud for det kalenderår, hvori selskabet  

 endeligt opløses, ikke medregnes i modtagerens skattepligtige almindelige  

 indkomst.
De beløb, der fritages for almindelig indkomstskat, skal derefter  

 behandles efter ABL.Om stramning af dispensationspraksis i forbindelse med  

 vedtagelsen af lov nr.309 af 25.maj 1987 henvises til K 3.7.
Når der gives dispensation fra den almindelige beskatning af  

 udlodningsbeløbet, anses en til udlodningen svarende del af aktionærens  

 aktier for afstået, således at anskaffelsessummen for aktierne reducerer  

 udlodningsbeløbet, der herved ligestilles med afståelsessummen.
For  

 almindelige aktionærer anses udlodningen for at vedrøre aktierne efter reglen  

 først ind-først ud, og den for disse aktier gældende anskaffelsessum anvendes  

 ved avance/tabsopgørelsen.
For hovedaktionærer beregnes den til »de  

 afståede aktier« svarende anskaffelsessum efter gennemsnitsmetoden.
3.7. Udlodning ved nedsættelse af aktiekapitalen Udlodninger til aktionærer i forbindelse med nedskrivning af  

 aktiekapitalen i selskaber, som ikke er i likvidation, beskattes efter LL §  

 16 A som udbytte med almindelig indkomstskat.
Nedskrivning af aktiekapitalen  

 i selskaber, som ikke er i likvidation, anses for omfattet af LL § 16 A, selv  

 om der ikke sker udlodning i forbindelse med kapitalnedskrivningen, jfr. lsr.  

 1984.8.
 I tilfælde, hvor nedskrivningen er omfattet af LL § 16 A, stk.1, kan  

 anskaffelsessummen for den nedskrevne aktiebeholdning ikke fratrækkes i  

 forbindelse med nedskrivningen, men for hovedaktionærer medfører den såkaldte  

 gennemsnitsmetode, at anskaffelsessummen for den nedskrevne aktiebeholdning  

 indgår i anskaffelsessummen for den resterende aktiebeholdning.
For almindelige aktionærer medfører den såkaldte aktie-for-aktie-metode  

 derimod, at anskaffelsessummen for den nedskrevne aktiebeholdning ikke indgår  

 i anskaffelsessummen for den resterende aktiebeholdning.
Ved eventuel  

 beskatning i forbindelse med et senere salg af den resterende aktiebeholdning  

 er det således alene anskaffelsessummen for denne aktiebeholdning, som lægges  

 til grund ved opgørelse af fortjeneste eller tab.
Dette gælder, uanset på  

 hvilken måde nedskrivningen sker, da det afgørende i relation til anvendelse  

 af aktie-for-aktie-metoden er, at der sker en nedskrivning af  

 aktiebeholdningens pålydende.
Ved udlodninger, der finder sted den 13.november 1985 eller senere,  

 forhøjes udlodningsbeløbet med en eventuel negativ anskaffelsessum for  

 aktierne opgjort efter reglerne i § 4, stk.2-4 i loven om skattefri  

 virksomhedsdannelse, jfr.
L. 6.4.1.4.
Eventuel dispensation I følge LL § 16 A, stk.2 (jfr. bkg. nr.524 af 11.okt. 1984), kan  

 amtsskatteinspektoraterne (i København og Frederiksberg vedkommende  

 skattedirektorat) dog tillade, at udlodningsbeløbene fritages for beskatning  

 som almindelig indkomst, mod at fortjeneste eller tab behandles efter  

 reglerne for salg til andre end det selskab, som har udstedt aktierne.  

 Normalt vil nævnte tilladelse have til forudsætning, at kapitalnedskrivningen  

 alene er begrundet i selskabets erhvervsmæssige forhold.
Dette vil ofte være  

 tilfældet, hvor et selskab har afhændet en del af sine aktiviteter og  

 realiseret de hertil hørende driftsmidler, således at den hidtidige  

 aktiekapital skønnes at være for stor til de resterende aktiviteter.
Når der ikke sker udlodning i forbindelse med kapitalnedskrivningen, men  

 nedskrivningen - evt. i forbindelse med nytegning - finder sted for at  

 bortskaffe en underskudssaldo, gives der ikke dispensation til aktionærer,  

 der efter nedskrivningen af den tidligere aktiekapital fortsat ejer aktier i  

 selskabet, da dispensationsadgangen ikke bør anvendes som alternativ til  

 likvidation, hvorved bemærkes, at dispensation i et tilfælde som det  

 foreliggende alene vil tjene til, at der i forbindelse med nedskrivningen  

 opnås fradrag for aktiernes anskaffelsessum efter de almindeligt gældende  

 aktieavancebeskatningsregler.
Dispensation gives ikke, uanset om der er tale  

 om almindelige aktionærer, som opgør fortjeneste eller tab efter  

 aktie-for-aktie-metoden, således at anskaffelsessummen for de nedskrevne  

 aktier ikke kan indgå i anskaffelsessummen ved opgørelse af fortjeneste eller  

 tab ved senere salg af den resterende aktiebeholdning.
I overensstemmelse  

 hermed har skattedepartementet tiltrådt en af statsskattedirektoratet truffen  

 afgørelse, hvorefter en ansøgning om dispensation blev afslået for  

 aktionærerne i et selskab, som nedsatte sin aktiekapital med 40 pct. til 24  

 mio. kr. til delvis dækning af en underskudssaldo på ca. 20 mio. kr.  

 Selskabet havde en større aktionærkreds, og nedskrivningen skulle ske ved en  

 ændring af de enkelte aktiers pålydende.
Af bemærkningerne til lov nr.309 af 25.maj 1987 om ændring af forskellige  

 skattelove (Skattepligt) fremgår, at dispensationspraksis i relation til LL §  

 16 A, stk.2, LL § 16 B, stk.6, og LOSI § 17, stk.3, fremover strammes,  

 således at ikke alene selskabets forhold undersøges nøje, men at det også  

 meget nøje overvejes, om der skal gives dispensation i tilfælde, hvor dette  

 medfører, at en beskatning helt eller devis undgås hos aktionærer, som er  

 hjemmehørende i udlandet.
I denne forbindelse vil både aktionærens  

 individuelle forhold - f.eks. besiddelsestiden af aktierne og indflydelsen i  

 selskabet - og også mere generelle forhold have betydning.
Udenlandske  

 aktionærer vil dog ikke generelt blive afskåret fra dispensation, hvilket  

 kunne virke urimeligt i visse situationer, f.eks. i tilfælde, hvor selskabet  

 har ført en rimelig udbyttepolitik, og hvor aktionæren er uden bestemmende  

 indflydelse på selskabets forhold.
Når der gives dispensation, stilles aktionæren, som om han har afhændet en  

 aktiepost i selskabet svarende til nedskrivningen af hans aktier.
De aktier,  

 der herefter betragtes som solgte, er aktier, der hører til hans ældste  

 anskaffelse(r). Anskaffelsessummen for disse aktier opgøres efter reglerne  

 for salg i almindelighed.
3.8. Salg til selskabet Såfremt et salg (eller anden overdragelse) sker til det selskab, der har  

 udstedt de pågældende aktier, skal hele salgssummen betragtes som almindelig  

 indkomst, jfr.
LL § 16 B, stk.1. Købesummen for de solgte aktier kan altså  

 ikke fradrages, og fortjenesten er således lig med salgssummen.
Lovbestemmelsen finder ikke anvendelse ved afståelse af medarbejderaktier  

 omfattet af LL § 7 A, som ifølge bestemmelsen i SSL § 31, stk.2, kun kan  

 tilbagesælges til selskabet, medmindre medarbejderaktionæren er hovedaktionær  

 i selskabet i relation til ABL § 4, stk.2 og 3, jfr.
LL § 16 B, stk.1, som  

 ændret ved lov nr.360 af 10.juni 1987 med virkning fra og med indkomståret  

 87.
Indløsningssummen for konvertible obligationer, der ikke bliver  

 konverteret til aktier, anses ikke for omfattet af lovbestemmelsen, jfr.  

 1984-cirk. pkt. 23 c.
Indløsningssummen anses dog for omfattet af  

 lovbestemmelsen, såfremt de konvertible obligationer indløses af selskabet  

 forinden det tidspunkt, hvor lånet forfalder til kontant indfrielse.
 Beløb, som en andelshaver får udbetalt ved udtræden af et andelsselskab,  

 anses som vederlag for tilbagesalg af andelsbeviset til det udstedende  

 selskab, således at hele afståelsessummen skal medregnes til den  

 skattepligtige almindelige indkomst efter LL § 16 B, stk.1.
 Om den skattemæssige behandling af et eventuelt udtrædelsestilsvar, se  

 Skat 1987.8.607.
 Bestemmelsen i LL § 16 B, stk.1, skal forhindre, at aktionærer tilskyndes  

 til at henlægge hele selskabets overskud til reserverne i stedet for at  

 deklarere en passende del som udbytte, der beskattes som almindelig indkomst,  

 og ved salg af aktierne til selskabet at opnå en udlodning, der skattemæssigt  

 behandles på anden måde.
Ved beskatningen sidestilles salgssummen med udbytte, hvortil der er  

 knyttet skattegodtgørelse.
Beskatningen reducerer ikke anskaffelsessummen for  

 hovedaktionærers aktier i selskabet, idet anskaffelsessummen for de  

 resterende aktier udgør samme beløb som før salget til selskabet.
 For almindelige aktionærer gælder derimod aktie-for-aktie-metoden, og som  

 følge heraf vil anskaffelsessummen for aktionærens resterende aktier i  

 selskabet være begrænset til den for disse aktier gældende anskaffelsessum,  

 jfr. pkt. 4 i 1984-cirk.
Ved afståelser, som finder sted den 13.november 1985 eller senere,  

 forhøjes afståelsessummen med en eventuel negativ anskaffelsessum opgjort  

 efter reglerne i § 4, stk.2-4 i loven om skattefri virksomhedsomdannelse,  

 jfr.
L 6.4.1.4.
 Salg af tegningsret til det udstedende selskab behandles ganske som salg  

 af aktier til det udstedende selskab.
Eventuel dispensation Efter LL § 16 B, stk.6, kan der meddeles dispensation, således at  

 beskatningen finder sted efter samme regler, som gælder for aktiesalg til  

 andre.
Dispensationen gives af amtsskatteinspektoraterne (og  

 skattedirektoraterne i Københavns og Frederiksberg kommuner), når salget af  

 aktierne til selskabet må antages at være båret af andre motiver end dem, som  

 søges undgået ved hovedreglen i bestemmelsens stk.1.
Normalt vil en dispensation kun blive givet, hvis aktionæren afhænder alle  

 sine aktier.
De behøver dog ikke alle sammen at blive afhændet til selskabet,  

 idet delsalg til andre, herunder andre aktionærer i selskabet, kan accepteres  

 som fuldstændig afhændelse af aktierne.
I ganske særlige tilfælde indrømmes  

 der dispensation, selvom ikke samtlige aktier afhændes, når en beskatning af  

 hele salgssummen ville medføre helt urimelige resultater.
I Skat 1986.7.484 gav skattedepartementet dispensation i forbindelse med  

 indløsningen af konvertible obligationer, idet man herved henså til, at  

 indløsningen skete samtidig med opgivelsen af samtlige aktionærinteresser i  

 selskabet.
Der blev ikke ved afgørelsen taget stilling til kursfastsættelsen  

 vedrørende de til selskabet overdragne værdipapirer.
I selskaber, hvor aktionæren eller anpartshaveren ikke kan afhænde sine  

 aktier m.v. til andre end selskabet, f.eks. andelsboligselskaber eller  

 selskaber, hvor aktiebesiddelse er betinget af erhverv i en bestemt branche,  

 vil dispensation næsten altid blive givet.
Det samme gælder for selvstændigt  

 skattepligtige dødsboer, som inden arveudlæg ønsker at afhænde boets aktier  

 til det udstedende selskab, idet boets besiddelsestid for aktierne normalt  

 vil være så kort, at boet ikke har haft væsentlig indflydelse på selskabets  

 udbyttepolitik.
Dispensationsbestemmelsen vil derimod ikke blive anvendt på  

 investeringsbeviser i akkumulerende investeringsforeninger ved tilbagesalg af  

 disse til foreningen.
Foreningens opbygning går ud på, at overskuddet skal  

 tillægges formuen til forøgelse af investeringsbevisernes værdi og dermed  

 salgsavancen, et forhold som man med hovedreglen i LL § 16 B, stk.1, har  

 villet skabe et værn mod.
Aktionærer, der ønsker at sælge aktier, vil hyppigt lade en bank formidle  

 salget, og bankerne modtager således normalt aktierne i kommission.
I  

 tilfælde, hvor en bank på denne måde modtager »egne aktier« fra en  

 aktionær til videresalg, omfattes denne overdragelse til banken ikke af LL §  

 16 B, stk.1, men aktionæren må beskattes som ved salg til trediemand.
 Dispensationen gives ikke generelt, men kun efter ansøgning fra den  

 enkelte aktionær.
 Om stramning af dispensationspraksis i forbindelse med vedtagelsen af lov  

 nr.309 af 25.maj 1987 henvises til K 3.7.
 3.9. Aktiesalg til holdingselskaber m.v.
 Reglerne om aktiesalg til holdingselskaber m.v., som også gælder ved  

 afståelse af konvertible obligationer og retten til at tegne ådanne, findes i  

 LL § 16B, stk.2-5, som affattet ved lov nr.615 af 19.december 1984.
 I øvrigt henvises til skd. cirkulæreskrivelse af 24.januar 1985 samt  

 skd.cirk. nr.50 af 13.maj 1985 (i det følgende kaldet 1985-cirk.).
Reglerne omfatter visse tilfælde af aktiesalg til holdingselskaber,  

 hvorved bemærkes, at udtrykket holdingselskaber i denne forbindelse ikke  

 alene dækker selskaber, men også fonde og foreninger.
Herudover omfatter  

 reglerne visse tilfælde af et selskabs afståelse af aktier til en person  

 eller dennes ægtefælle, når disse ved afståelsen havde en væsentlig  

 indflydelse i det selskab, der afstår aktierne.
 Reglerne finder ikke anvendelse ved afståelse af aktier til et selskab i  

 likvidation i det kalenderår, hvori selskabet endeligt opløses, jfr.  

 bestemmelsens stk.7.
 Reglerne finder heller ikke anvendelse på dødsboers aktieafståelser  

 (1985-cirk. pkt.2.b.) samt på aktieafståelser, som er omfattet af reglerne i  

 loven om skattefri virksomhedsomdannelse (1985-cirk. pkt.7).
Ved aktieafståelser omfattet af LL § 16B, stk.2-5, skal hele  

 afståelsessummen medregnes i overdragerens skattepligtige almindelige  

 indkomst.
Ligningsrådet kan dog tillade, at fortjeneste eller tab ved  

 afståelsen skattemæssigt behandles efter aktieavancebeskatningsreglerne, jfr.  

 bestemmelsens stk.6. Vederlægges en del af afståelsessummen med aktier i  

 holdingselskabet, beskattes denne del af afståelsessummen dog efter  

 aktieavancebeskatningsreglerne, jfr. bestemmelsens stk.2, sidste pkt.
I tilfælde, hvor aktieafståelsen er omfattet af LL § 16B, stk.2-5, kan  

 anskaffelsessummen for de afståede aktier ikke fratrækkes i forbindelse med  

 afståelsen, ligesom anskaffelsessummen ikke vil kunne lægges til grund ved  

 senere aktieafståelser.
Er en hovedaktionærs delafståelse af aktier i et  

 selskab således omfattet af disse bestemmelser, skal der foretages en  

 regulering af anskaffelsessummen efter gennemsnitsmetoden for de aktier, som  

 er i behold efter afståelsen.
 Vedrørende opgørelse af fortjeneste eller tab i relation til beskatning  

 efter aktieavancebeskatningsloven i tilfælde, hvor en del af  

 afståelsesvederlaget består i aktier i holdingselskabet, henvises til  

 1985-cirk. pkt.3.e.
 Ved afståelser, som finder sted den 13.november 1985 eller senere,  

 forhøjes afståelsessummen med en eventuel negativ anskaffelsessum opgjort  

 efter reglerne i § 4, stk.2-4 i loven om skattefri virksomhedsomdannelse.
 Afståelsessummer omfattet af reglerne om aktiesalg til holdingselskaber  

 giver ret til skattegodtgørelse, når afståelsessummen udredes af selskaber,  

 der er omfattet af SSL § 1, stk.1, nr.1 og 2, men ikke, når afståelsessummen  

 hidrører fra en forening, fond eller person, jfr.1985-cirk. pkt.6.
 I det følgende foretages en nærmere gennemgang af de enkelte bestemmelser  

 i LL § 16B, stk.2-6.
Beskatning ved salg til holding- selskaber (stk.2) Ved afståelse af aktier til et selskab, forening eller fond, der er eller  

 i det pågældende indkomstår bliver indehaver af mindst 25 pct.  

 (holdingselskabet) af aktiekapitalen i det selskab, der har udstedt aktierne  

 (datterselskabet) beskattes hele den del af afståelsessummen, der ikke  

 vederlægges med aktier i holdingselskabet, som almindelig indkomst, jfr.  

 stk.2.
 Den del af afståelsesvederlaget, der vederlægges med aktier i  

 holdingselskabet, beskattes efter reglerne i aktieavancebeskatningsloven.
 Ved afgørelsen af, om det købende selskab er eller inden for indkomståret  

 bliver indehaver af mindst 25 pct. af aktiekapitalen, kan der ikke i denne  

 forbindelse ses bort fra konvertible obligationer, selv om de først ombyttes  

 med aktier i et senere indkomstår (1985-cirk. pkt.3.a.).
Når sælger er en person (stk.3) Ved en persons aktieafståelse finder stk.2 kun anvendelse, hvis  

 vedkommende person eller dennes ægtefælle 1) beholder aktier i datterselskabet eller i holdingselskabet, eller 2) i forbindelse med aktieafståelsen erhverver aktier i holdingselskabet  

 eller i datterselskabet, eller 3) på tidspunktet for overdragelsen kan udøve en væsentlig indflydelse i  

 et af de nævnte selskaber på grundlag af aktiebesiddelse m.v., eller på  

 grundlag af aftale, vedtægt, fondsfundats eller lign., jfr. stk.3.
 Personers aktiesalg beskattes således kun efter stk.2, hvis overdrageren  

 eller dennes ægtefælle beholder eller erhverver aktier i holdingselskabet  

 eller i datterselskabet, eller hvis de pågældende direkte eller indirekte kan  

 udøve en væsentlig indflydelse i disse selskaber.
Om de pågældende kan udøve en væsentlig indflydelse beror på de konkrete  

 omstændigheder.
At aktiesælgeren eksempelvis fortsætter som direktør i  

 selskabet er ikke ensbetydende med en væsentlig indflydelse.
Udtrykket  

 væsentlig indflydelse kræver ikke, at vedkommende har en bestemmende  

 indflydelse i et af de pågældende selskaber (1985-cirk. pkt.4).
I Skat 1987.1.62 fandt ligningsrådet, at 3 brødre ikke ville være omfattet  

 af LL § 16 B, stk.2, ved salg af alle deres aktier i selskab S til et  

 selskab, hvori ingen af brødrene hverken nu eller efter overdragelsen ejer  

 aktier eller i øvrigt har indflydelse, uanset at de resterende ca. 43 pct. af  

 aktiekapitalen i selskab S fortsat skulle ejes af selskab H, hvis  

 aktiekapital var ejet af brødrene med hver en tredjedel.
Brødrene fandtes  

 ikke gennem deres aktiebesiddelse i H hver for sig at kunne udøve en  

 væsentlig indflydelse i S i relation til bestemmelsens stk.3.
 I Skat 1987.3.226 fandtes en aktiesælger ikke at kunne udøve en væsentlig  

 indflydelse i holdingselskabet, uanset at han var ansat som funktionær i  

 selskabet og medlem af dets bestyrelse.
Beskatning af tidligere års aktiesalg (stk.4.) Har en aktionær, der er skattepligtig efter stk.2-3, inden for de 5 senest  

 forudgående indkomstår - dvs. indkomståret, hvori afståelsen finder sted, og  

 de 4 indkomstår forud herfor - afstået aktier i datterselskabet til  

 holdingselskabet, medregnes hele den del af afståelsessummen for disse  

 aktier, der ikke er vederlagt med aktier i holdingselskabet, ligeledes i den  

 skattepligtige almindelige indkomst for de pågældende indkomstår, og en  

 eventuel aktieavancebeskatning ophæves, jfr. stk.4. Se i øvrigt 1985-cirk.  

 pkt.3.b.
Bestemmelsen vedrører tilfælde, hvor en aktionærs salg af aktier til et  

 holdingselskab sker i etaper i løbet af flere år.
Sådanne overdragelser  

 betragtes under et, hvis de finder sted indenfor de 5 senest forudgående  

 indkomstår.
 Hensigten med bestemmelsen har været at forebygge, at en overdragelse af  

 knap 25 pct. efterfulgt af en senere overdragelse af få aktier skulle kunne  

 føre til et andet skattemæssigt resultat, end hvis overdragelsen var sket  

 under et.
 Vedrørende anvendelsestidspunktet for den særlige 5 års regel i stk.4,  

 henvises til 1985-cirk. pkt.8.
Særlige regler, hvor sælger er et selskab (stk.5) Ved selskabers aktieafståelser finder stk.2 og 4 kun anvendelse, hvis en  

 person eller dennes ægtefælle ved afståelsen havde en væsentlig indflydelse i  

 det selskab, der afstår aktierne, og på samme tidspunkt havde en væsentlig  

 indflydelse i holdingselskabet, jfr. stk.5, 1.pkt.
 Væsentlig indflydelse vil kunne foreligge i tilfælde, hvor et selskabs  

 aktieafståelse har fundet sted efter fælles overenskomst mellem flere af  

 selskabets aktionærer, der hver især ejer mindre end 25 pct., men tilsammen  

 en væsentlig del af aktiekapitalen i det overdragne selskab, når samme  

 aktionærkreds også bliver ejere af aktier i holdingselskabet.
For selskaber finder stk.2 og 4, tilsvarende anvendelse ved afståelse af  

 aktier til en person eller dennes ægtefælle, når disse ved afståelsen havde  

 en væsentlig indflydelse i det selskab, der afstår aktierne, jfr. stk.5,  

 2.pkt.
Som ved salg til holdingselskaber er det en forudsætning, at de  

 pågældende personer eller en personkreds som foran nævnt er eller bliver  

 indehavere af mindst 25 pct. af aktiekapitalen i det selskab, som overdrages  

 på samme måde som det i stk.2 nævnte holdingselskab, se nærmere 1985-cirk.  

 pkt.5 c.
I tilfælde, hvor selskaber skal medregne afståelsessummen til den  

 skattepligtige almindelige indkomst efter foranstående regler, finder SSL §  

 13, stk.1, nr.2, og 3, om skattefrihed for udbytter ikke anvendelse i de  

 seneste 3 indkomstår forud for afståelsen, jfr.
LL § 16B, stk.5, sidste pkt.  

 I dette tilfælde er der således ikke skattefrihed for de udbytter, som  

 selskabet har modtaget fra datterselskabet i indkomståret, hvori afståelsen  

 finder sted, og de to indkomstår forud herfor (1985-cirk. pkt.5 d).
 Baggrunden for reglen er, at selskabet ikke forinden afståelsen af  

 aktierne i datterselskabet skal tømme dette gennem skattefri udbytter.
 Reglen gælder ikke datterselskabsudbytter, som er deklareret forud for det  

 indkomstår, der ikke er afsluttet den 4.december 1984 (1985-cirk. pkt.8).
Eventuel dispensation I medfør af bekendtgørelse nr.277 af 30.maj 1985 kan ligningsrådet  

 dispensere fra beskatning efter LL § 16B, stk.2, 4 og 5, således at reglerne  

 i aktieavancebeskatningsloven i stedet finder anvendelse, jfr.
LL § 16B,  

 stk.6.
 Retningslinierne for dispensation er indeholdt i skattedepartementets  

 cirkulæreskrivelse af 24. januar 1985 pkt.5 samt i 1985-cirk. pkt.9, hvortil  

 henvises.
Dispensation kan normalt forventes, når den overvejende del af  

 afståelsesvederlaget består i aktier i holdingselskabet.
En andel på 51 pct.  

 anses som en overvejende del, Skat 1986.2.166.
 Om stramning af dispensationspraksis i forbindelse med vedtagelsen af lov  

 nr.309 af 25.maj 1987 henvises til K 3.7.
Dispensation vil normalt blive betinget af, at summen af eventuelle  

 gældsbreves pålydende og den kontante del af købesummen er lig med de  

 afståede aktiers kontantværdi, således at der ikke sker kursnedskrivning på  

 de nævnte gældsbreve ved aktieavanceopgørelsen, samt at de eventuelle  

 gældsbreve oprettes med en nominel rente, der mindst svarer til  

 mindsterentekravet på afståelsestidspunktet, jfr.
KGL § 7, stk.3.
 Om fradrag for rentebetalinger til den sælgende aktionær eller til  

 pengeinstitutter og lign., som har finansieret aktiekøbet, henvises til  

 SD-cirkulære 1985-41 af 17.december 1985 om sambeskatning af selskaber,  

 pkt.2.4.2.
3.10. Fusion Anvendes fusionslovens regler om »skattefri fusion«, skal  

 aktionærerne beskattes efter reglerne i fusionslovens §§ 9 og 11.
 Reglerne om »skattefri fusion« fremgår af lovbkg. nr.653 af  

 8.okt. 87. Til loven knytter sig skd.cirk. nr.140 af 23.juni 1976 og  

 24.september 1981 samt nr.175 af 3.nov. 1987.
En fusion foreligger, når et selskab overdrager sin formue som helhed til  

 et andet selskab eller sammensmeltes hermed, således at det overdragende  

 selskabs selvstændige eksistens ophører.
Fusion foreligger herefter såvel,  

 hvor det fortsættende selskab eksisterede før sammenslutningen, som hvor det  

 først er dannet i forbindelse med denne.
For aktionærerne betyder anvendelsen af fusionslovens regler, at der ikke  

 udløses nogen øjeblikkelig beskatning i det omfang, aktier i det ophørende  

 selskab udelukkende ombyttes med aktier i det fortsættende selskab.  

 Aktionærerne skal således ikke i anledning af denne ombytning opgøre avance  

 eller tab på aktierne, men ved senere afståelse af de ved ombytningen  

 modtagne aktier anses disse for anskaffet på samme tidspunkt og for samme  

 anskaffelsessum som de ombyttede aktier.
Se bl.a.
Skat 1987.9.670.
 Hvis de ombyttede aktier var næringsaktier, anses de modtagne aktier  

 ligeledes for næringsaktier.
ABL § 13, stk.1 Efter ABL § 13, stk. 1, skal aktier i det fortsættende selskab, der er  

 modtaget som vederlag for aktier i det ophørende selskab, behandles som  

 hovedaktionæraktier, hvis aktionæren var hovedaktionær i det ophørende  

 selskab, uanset at han ikke bliver hovedaktionær i det fortsættende selskab.  

 Er han ikke hovedaktionær i det fortsættende selskab, finder beskatning efter  

 ABL § 4 dog kun sted i det omfang, afståelse af aktier i det ophørende  

 selskab ville have udløst beskatning efter disse regler.
Er aktierne modtaget  

 i forbindelse med en fusion, der er foretaget inden den 20.april 1983, finder  

 beskatning efter ABL § 4 dog tillige kun sted ved afståelse inden for de  

 første 5 år efter fusionen.
Såvel ved fusion før som efter den 20.april 1983  

 gælder således, at en aktionær, som på fusionstidspunktet alene var  

 hovedaktionær i det ophørende selskab som følge af - at vedkommende inden for  

 de seneste 5 år forud for fusionen ejede mere end 25 pct. af aktiekapitalen,  

 men som på fusionstidspunktet ejede mindre end 25 pct. af aktiekapitalen -  

 kun beskattes efter de regler, der gælder for hovedaktionærer ved afståelse  

 af de ombyttede aktier inden 5 år fra det tidspunkt, hvor aktiebeholdningen i  

 det ophørende selskab blev bragt ned under 25 pct.
Er aktionæren  

 hovedaktionær i det fortsættende selskab, finder beskatning sted efter de  

 regler, der gælder for hovedaktionærer, uden hensyn til besiddelsestidens  

 længde og uden hensyn til, om de ombyttede aktier ville have udløst  

 beskatning i det ophørende selskab.
En kontoførende investeringsforening påtænkte at fusionere skattefrit pr.  

 1/1 1989 med en udloddende investeringsforening med sidstnævnte som den  

 fortsættende.
Ved fusionen ville medlemmerne af den ophørende som vederlag  

 for deres indskud (indeståender) i denne modtage investeringsbeviser i den  

 fortsættende.
Samtidig træder aktieavancebeskatningslovens 3 års-frist i  

 stedet for 3 års-fristen efter 1967-loven om medlemmer af kontoførende  

 investeringsforeninger.
Medlemmerne af den kontoførende (ophørende) forening  

 ønskede bindende forhåndsbesked til bekræftelse på, at de straks efter  

 fusionsdatoen kunne afstå de modtagne investeringsbeviser uden skattemæssige  

 konsekvenser i henhold til aktieavancebeskatningslovens § 4, stk.1, sidste  

 pkt.
 Ligningsrådet tiltrådte dette under følgende forudsætninger: 1. Den  

 kontoførende forening skulle i de sidste 3 år forud for fusionsdatoen lukke  

 for indskud fra medlemmerne, således at den ikke alene afviste nye indskud,  

 men også således, at alle renter og udbytter indtjent på grundlag af  

 regnskabet for 1985 og senere skulle udbetales til medlemmerne. 2. Ingen af  

 medlemmerne måtte være hovedaktionærer i relation til ABL 3. Den skattefri  

 fusion mellem de to investeringsforeninger måtte iøvrigt kunne tillades, jfr.  

 Skat 1986.11.671.
 Om fortolkningen af 1 pct.-reglen i relation til ABL § 13, stk.1, om  

 fusion, se K 3.5.1.2.
 Såfremt aktierne ved fusionen bliver udløst kontant eller dog med andre  

 værdier end aktier i det fortsættende selskab, anses aktierne for afstået til  

 kursen på fusionsdatoen.
Hvis kun en del af aktionærernes aktier i det ophørende selskab  

 vederlægges med andet end aktier i det fortsættende selskab, gælder det  

 ovenfor anførte for denne del.
I fusionslovens § 9, stk.3, er der givet  

 nærmere regler om, hvilke aktier der skal anses for indløst i tilfælde, hvor  

 aktierne i det ophørende selskab er erhvervet på forskellige tidspunkter  

 eller er af forskellig art eller for en dels vedkommende erhvervet som led i  

 næring.
Der henvises til loven samt til skd.cirk. nr.140 af 23.juni 1976, der  

 igen henviser til pkt.23 i cirk. nr.127 af 3.juli 1967. Se også lsr. 1972.9  

 og 104.
 Fusionsloven finder ikke anvendelse på sammenslutning af rent udenlandske  

 selskaber, men i lovens § 15, stk.3, er der givet ministeren for skatter og  

 afgifter mulighed for at bestemme, at aktionærer eller anpartshavere, der er  

 fuldt skattepligtige her i landet, beskattes efter samme regler som ved  

 fusion af danske selskaber.
 Om fusion henvises i øvrigt til ligningsvejledningen for selskaber, SE 1.
3.11. ABL § 13, stk.2 Ifølge ABL § 13, stk.2, kan ligningsrådet tillade, at der ikke sker  

 beskatning efter ABL § 2 og § 4 i tilfælde, hvor den fulde aktiekapital i et  

 selskab erhverves af et andet selskab, og hvor alle aktionærerne i det købte  

 selskab som vederlag for de afståede aktier i dette selskab alene modtager  

 aktier i det købende elskab.
Ligningsrådet kan dog bortse fra, at en ubetydelig del af aktierne i det  

 købte selskab ikke indgår i overdragelsen, f.eks. hvor det købende selskab  

 allerede ejer en del af aktierne i det købte selskab.
Ligningsrådet kan  

 endvidere bortse fra, at en ubetydelig del af aktierne i det købte selskab  

 vederlægges med andet end aktier i det købende selskab, jfr. 1984-cirk.  

 pkt.38.
 I konkrete tilfælde kan der dog dispenseres efter ABL § 13, stk.2, selv om  

 det købende selskab ejer en ikke ubetydelig del af det opkøbte selskab,  

 såfremt betingelserne for dispensation i øvrigt er opfyldte, Skat 1986.3.235.  

 Derimod kan der ikke dispenseres, hvor en betydelig del af de købte aktier  

 vederlægges med andet end aktier i det købende selskab.
Fritagelse for beskatning i medfør af ABL § 13, stk.2, medfører, at de  

 modtagne aktier i det købende selskab ved senere afhændelse skattemæssigt  

 behandles, som om de var erhvervet på samme tidspunkt og for samme  

 anskaffelsessum, som de ombyttede aktier.
Endvidere sker beskatning efter ABL  

 § 4, uanset at aktionæren ikke er hovedaktionær i det købende selskab, i det  

 omfang afståelse af de ombyttede aktier ville have udløst beskatning efter  

 disse regler.
 ABL § 13, stk.2, tager sigte på tilfælde, hvor aktieoverdragelsen antager  

 karakter af en sammenslutning af det opkøbte og det købende selskab, således  

 som det er tilfældet ved fusion.
ABL § 13, stk.2, omfatter ikke aktionærer, der som led i deres næringsvej  

 har erhvervet aktier i det opkøbte selskab.
Bestemmelsen finder heller ikke  

 anvendelse på aktier omfattet af ABL § 2 a, eller andelsbeviser omfattet af  

 ABL § 2 b.
3.12. Kontoførende investeringsforeninger I investeringsforeningsloven, jfr. vbek. nr.654 af 8.okt. 1987r der givet  

 nærmere regler om beskatningen af medlemmer af investeringsforeninger, der  

 ikke udsteder omsættelige investeringsbeviser.
 Ifølge disse regler skal medlemmerne ved opgørelsen af den skattepligtige  

 almindelige indkomst medregne:
 1) Den del af årets renter og udbytter, som svarer til deres indestående i  

 foreningen, se nærmere K 2.3.1.
2) Medlemmets andel af fortjeneste eller tab på visse fordringer og aktier  

 m.v., som foreningen har realiseret i det pågældende indkomstår.
Det drejer  

 sig om realiserede kursgevinster på fordringer, der ikke opfylder  

 mindsterentekravet i KGL § 7, realiserede fortjenester som omhandlet i ABL §  

 2, nedsat med evt. tab efter samme bestemmelse, samt realiserede fortjenester  

 som omhandlet i ABL § 2 a, jfr. investeringsforeningslovens § 2 (som denne er  

 ændret med virkning fra og med indkomståret 1987.) Lovændringen finder  

 anvendelse på kursgevinster på fordringer og fortjenester på aktier m.v., som  

 foreningen har erhvervet efter den 10.dec. 1986.
3) Fortjeneste eller tab på medlemmernes indestående i foreningen, som  

 hidrører fra foreningens værdipapirer i øvrigt.
Fortjeneste eller tab skal  

 dog først medregnes ved indkomstopgørelsen for det indkomstår, hvori  

 medlemmet hæver af sit indestående.
Overdragelse, herunder gaveoverdragelse  

 af en indskudskonto eller en del heraf sidestilles med hævning.
Ved hævning af en del af indeståendet betragtes de først indskudte beløb  

 med tilskrivning eller fraskrivning for fortjeneste eller tab som hævet først  

 (§ 3, stk.3). Fortjeneste vedrørende beløb, som er hævet inden 3 år fra  

 indskuddets foretagelse medregnes fuldt ud som almindelig indkomst, og tab  

 kan fradrages i anden aktieavance, som skal medregnes til den almindelige  

 indkomst efter 3-års reglen.
Fortjeneste eller tab vedrørende beløb hævet  

 efter 3 år fra indskuddets foretagelse udløser ikke skattepligt.
 Om beskatning ved afhændelse m.v. af investeringsbeviser i  

 investeringsforeninger, se K 3.1.
3.13. Aktielejligheder og andelsboliger - Fritagelse for beskatning Den såkaldte »parcelhusregel« i EBL gælder også for aktier,  

 andelsbeviser og lignende værdipapirer, der er forbundet med brugsret til en  

 beboelseslejlighed, jfr.
EBL § 8, stk.5. Herefter skal fortjeneste eller tab  

 ved afhændelse eller afståelse af sådanne værdipapirer ikke medregnes ved  

 opgørelsen af den skattepligtige almindelige eller særlige indkomst efter lov  

 om beskatning af fortjeneste ved afståelse af aktier m.v., når følgende  

 betingelser er opfyldt:
 a) Ejendomsretten til det pågældende værdipapir skal være forbundet med  

 brugsret til en beboelseslejlighed i en ejendom med mere end 2  

 beboelseslejligheder.
 b) Ejeren af værdipapiret eller hans husstand skal have beboet den  

 lejlighed, som værdipapiret gav brugsret til, i mindst 2 år af det tidsrum,  

 hvori han har ejet værdipapiret.
 c) Et eventuelt til lejligheden hørende grundareal må ikke overstige 1.400  

 m2.
 Det bemærkes, at fritagelsesbestemmelsen alene omfatter fortjenester eller  

 tab ved afhændelse eller afståelse og således ikke finder anvendelse med  

 hensyn til fortjeneste eller tab ved udlodning af ikvidationsprovenu.
 Med hensyn til betingelserne under a og b bemærkes:
ad a) Det afgørende er herved antallet af beboelseslejligheder i det  

 samlede ejendomskompleks, der hører under den pågældende andelsboligforening  

 eller det pågældende selskab.
Det er uden betydning, om den enkelte  

 beboelseslejlighed indgår i en etagebebyggelse, et rækkehuskompleks eller  

 lign., eller om den er et frit beliggende enfamilieshus.
Det er ligeledes  

 uden betydning, om den pågældende beboelseslejlighed har selvstændigt matr.  

 nr. eller ej.
ad b) I tilfælde, hvor ejeren af værdipapiret eller hans husstand ikke har  

 boet i lejligheden i de 2 år, der er fornødne til opnåelse af  

 skattefritagelse, men hvor de øvrige betingelser herfor er opfyldt (herunder  

 at den pågældende har ejet værdipapiret i mindst 2 år), kan  

 amtsskatteinspektoraterne (eller Københavns og Frederiksbergs  

 skattedirektorat), når ganske særlige omstændigheder foreligger, indrømme hel  

 eller delvis fritagelse.
Fritagelse vil normalt blive indrømmet, såfremt  

 stillingsskifte har nødvendiggjort erhvervelse af anden bolig, se i øvrigt H.  

 2.1.5.1.
 Fritagelsesreglen gælder kun fortjeneste eller tab vedrørende den del af  

 værdipapiret, som svarer til den af sælgeren eller hans husstand beboede  

 lejlighed.
 Fritagelsesreglen gælder ikke for andelsbeviser, der alene giver brugsret  

 til et grundareal, jfr. lsr.1985.96.
For at konstatere om værdipapiret svarer til den af sælgeren beboede  

 lejlighed, må man have oplysning om, hvor stor en del den pågældende  

 lejlighed udgør af det samlede ejendomskompleks, der hører under den  

 pågældende andelsboligforening eller selskab.
Endvidere må man have oplysning  

 om, hvor stor en andel den skattepligtige gennem det pågældende værdipapir  

 har haft i selskabets eller foreningens formue.
 Med hensyn til at fastslå, hvor stor en andel af selskabets eller  

 foreningens formue værdipapiret repræsenterer, vil den skattepligtige  

 almindeligvis kunne få nærmere oplysninger herom hos ejendommens  

 administrator (eller selskabets eller foreningens bestyrelse).
Eksempel En beboelsesejendom med 30 lige store lejligheder ejes af en  

 andelsboligforening, der er dannet af 20 af ejendommens lejere, som i  

 forbindelse hermed hver tegnede et andelsbevis lydende på 20.000 kr.
 Tre år senere sælger en af andelshaverne sit andelsbevis for 38.000 kr. og  

 opnår således en fortjeneste på 18.000 kr.
 Da den pågældendes andel i foreningens formue er større end den andel, som  

 hans lejlighed udgør af ejendommen, er en del af fortjenesten ikke skattefri.
 Den skattefri del af fortjenesten udfindes således:
 Den resterende del af fortjenesten, 6.000 kr., beskattes efter reglerne i  

 ABL.
3.14. Særlige forhold 3.14.1. Båndlagte kapitaler Skattedepartementet har i skd. 1.4. redegjort for anvendelsen af de  

 tidligere gældende regler i LOSI § 2, nr.6-8 og LL § 16 ff på visse båndlagte  

 kapitaler.
Redegørelsen må anses for også at være gældende for reglerne i  

 ABL.
Den omfatter følgende båndlæggelser:
 1) Hvor en kapital bestående af aktier m.v. i henhold til trediemands  

 beslutning er båndlagt med udbytteret til fordel for en anden end  

 kapitalejeren.
 2) Hvor en skattepligtig i levende live selv har bestemt, at en kapital  

 skal overføres til descendenter og arveberettigede eller andre, medens  

 udbyttet af kapitalen forbeholdes.
 3) Hvor det er bestemt, at udbyttet skal tillægges kapitalen.
 Avance eller tab på aktierne m.v. i de under pkt.1 og 2 nævnte tilfælde  

 skal medregnes ved opgørelsen af den skattepligtige indkomst hos den aktuelle  

 ejer af kapitalen i henhold til reglerne i ABL.
Det samme gælder i de under pkt.3 nævnte tilfælde, for så vidt de  

 båndlagte aktier m.v. er endeligt overdraget til den fremtidige ejer.
Såfremt  

 kapitalen først engang i fremtiden under visse betingelser skal tilfalde en  

 person, et legat eller lignende, således at der i øjeblikket ikke eksisterer  

 nogen aktuel ejer af kapitalen, er der ingen mulighed for at foretage en  

 beskatning.
 Til belysning af begrebet »aktuel ejer« kan nævnes følgende  

 afgørelser:
En skatteyder havde ved gavebrev erhvervet en post aktier, der var  

 båndlagt med forbehold af rentenydelse for nogle nærmere angivne andre  

 personer i disses levende live.
I båndlæggelsesperioden blev aktierne solgt.  

 Da skatteyderen måtte anses for den aktuelle ejer af kapitalen, var han  

 pligtig at svare særlig indkomstskat af fortjenesten ved salget af aktierne  

 uanset den omhandlede båndlæggelse og rentenydelse.
Se også skd. 39.293, hvor børnene efter en afdød skatteyder måtte anses  

 for aktuelle ejere af en båndlagt kapital, der i særboet efter afdøde var  

 blevet udlagt til dem med respekt af en livsvarig rentenydelsesret for  

 afdødes hustru.
Børnene blev anset for indkomstskattepligtige af fortjenesten  

 ved salg af tegningsrettigheder til de aktier, der indgik i den båndlagte  

 kapital, og det uanset, at der ikke var mulighed for at benytte formuen eller  

 dennes afkast til at betale skatten med, jfr. tilsvarende lsr. 1977.134.
 I et tilfælde, hvor en arvelader ved testamente havde båndlagt en kapital  

 til rentenydelse for sit eneste barn, men ikke truffet bestemmelse om,  

 hvorledes der skulle forholdes med kapitalen ved barnets død, blev barnet  

 anset for aktuel ejer af kapitalen og derfor anset skattepligtig af  

 fortjeneste ved salg af aktier og tegningsretter hidrørende fra den båndlagte  

 kapital.
 Er det derimod bestemt f.eks. ved testamente, hvem den båndlagte kapital  

 skal tilfalde ved rentenydelsens ophør, kan rentenyderen ikke beskattes af  

 fortjeneste ved eventuelt salg af aktierne.
Se også lsr. 1976.20, hvor en kapital bl.a. bestående af aktier var  

 båndlagt til rentenydelse, således at rentenyderen var uberettiget til at  

 disponere over kapitalen i levende live.
Ved rentenyderens død skulle  

 kapitalen udbetales til hendes livsarvinger.
Kapitalen fandtes ikke at have  

 nogen aktuel ejer og der kunne derfor ikke ske beskatning ved afhændelse af  

 nogle aktier, der hørte til kapitalen.
Jfr. derimod lsr. 1971.112, hvor det  

 var bestemt, at den til livsvarig rentenydelse båndlagte kapital ved  

 rentenyderens død faldt i arv til dennes »lovlige arvinger«,  

 hvilket måtte forstås som arvinger ifølge loven eller testamente.
Da  

 rentenyderen således havde testationsret med hensyn til kapitalen, fandtes  

 hun at være aktuel ejer og blev derfor beskattet af avancen ved  

 likvidationsudlodning vedrørende en post aktier.
3.14.2. Indestående på en opsparingskonto Ved opgørelsen af fortjeneste og tab ved indfrielse eller salg af  

 værdipapirer, salg af tegningsrettigheder, salg af aktierettigheder,  

 udlodning af likvidationsprovenu o.lign., bortses fra indkomstbeskatning, så  

 længe værdipapirerne er led i en opsparing i pensionsøjemed, jfr.
PL § 45.
 3.14.3. Andelsboligforeninger m.v.
 Om beskatning af eventuel hel eller delvis fribolig henvises til K 2.2.1.
 Reglerne om beskatning af avance (tab) ved afståelse af andelsbeviser  

 gælder ikke blot vedrørende egentlige erhvervsdrivende andelsselskaber, men  

 også f.eks. andelsboligforeninger, lsr. 1966.21 og 85, men 3 års-reglen i ABL  

 § 2 og bestemmelsen i EBL § 8, stk. 5, - der er omtalt under K 3.13. -  

 betyder dog en væsentlig begrænsning af de tilfælde, der medfører beskatning.  

 Om beskatning af visse andelsbeviser efter ABL § 2 b, henvises til K 3.4.1.
 Hvor beskatning af avance (tab) helt eller delvis skal ske, opgøres  

 avancen (tabet) som hidtil som forskellen mellem afståelsessummen og  

 anskaffelsessummen.
3.14.3.1. Anskaffelsessummen Anskaffelsessummen udgør normalt det beløb, som betales ved køb af  

 andelsbeviset.
Ved stiftelse af andelsboligforeninger i forbindelse med  

 lejernes overtagelse af den ejendom, som de bor i, kan forudbetalt husleje og  

 indestående på vedligeholdelseskonto fra det hidtidige lejemål medregnes til  

 andelsbevisets anskaffelsessum sammen med eventuelt yderligere indskud.
Som  

 regel præsteres der kun et mindre indskud ved stiftelsen, medens  

 andelshaverne påtager sig at betale en højere husleje for at fremskaffe  

 fornødne midler til dækning af udgifterne til ejendommens drift og til afdrag  

 på gælden.
Den forhøjede husleje, der måtte være betalt, kan ikke anses som  

 en del af anskaffelsessummen for andelsbeviset, medmindre der efter  

 vedtægterne er tale om yderligere indskud.
Synspunktet er fastholdt i et  

 tilfælde, hvor andelshaveren ikke selv havde beboet lejligheden, fordi den  

 hidtidige lejer ikke kunne opsiges.
Andelshaveren måtte betale differencen  

 mellem lejerens husleje og den forhøjede husleje, men beløbet kunne ikke  

 fradrages ved avanceopgørelsen, ØLD af 21.10.1975 (skd. 40.45). En konkret  

 vurdering af vedtægtsbestemmelserne kan dog føre til, at forhøjet boligafgift  

 må sidestilles med yderligere indskud, lsr. 1977.151.
 En forholdsmæssig andel af den af boligforeningen betalte købesum for  

 ejendommen eller af den kontante udbetaling kan heller ikke anses som en del  

 af anskaffelsessummen for andelsbeviset.
3.14.3.2. Forbedringer I en række tilfælde har sælgeren af et andelsbevis med tilknyttet boligret  

 afholdt udgifter til forbedring af lejligheden.
I disse tilfælde opgøres  

 anskaffelsessummen som det for andelen betalte beløb med tillæg af eventuelle  

 udgifter til forbedringer.
Værdien af eget arbejde ved udførelse af  

 forbedringer af lejligheden kan medregnes til anskaffelsessummen, hvis denne  

 værdi i henhold til gældende boliglovgivning kan medregnes til  

 afståelsesummen for andelen.
3.14.3.3. Afståelsessummen En henvisning til, at en del af prisen for et andelsbevis i et  

 boligselskab i virkeligheden er ulovlig dusør, der i givet fald vil kunne  

 konfiskeres bevirker ikke, at beskatning af nogen del af avancen kan  

 undlades, lsr. 1966.21.
 Bestemmelserne om maksimalprisen på andelsbeviser findes i lov om  

 andelsboligforeninger og andre boligfællesskaber, jfr. lovbekendtgørelse  

 nr.361 af 25.juli 1985 § 5 og § 16.
3.14.3.4. Overtagelse af andelslejlighed som ejerlejlighed Overtager beboeren af en andelslejlighed denne som ejerlejlighed i  

 forbindelse med afhændelse af sit andelsbevis til andelsboligforeningen,  

 bliver han almindeligt indkomstskattepligtig af differencen mellem  

 lejlighedens handelsværdi og den af ham overtagne del af pantegælden, og kan  

 ikke fradrage nogen anskaffelsessum for andelsbeviset, da der ikke  

 dispenseres i henhold til LL § 16 B, stk.6.
3.14.3.5. Haveforeninger En række haveforeninger er organiserede som andelsforeninger, således at  

 andelsforeningen ejer grunden samt diverse fællesanlæg, medens andelshaverne  

 selv ejer det hus, der er opført på den havelod, som de har brugsretten til.  

 Ved afhændelse og afståelse skal afståelsesvederlaget opdeles på huset m.v.  

 og andelsbeviset, således at fortjeneste på ejendommen beskattes under  

 hensyntagen til reglerne i EBL, medens fortjeneste på andelsbeviset beskattes  

 efter reglerne i ABL og LL § 16 B, se lsr. 1971.114.
 Da andelsbeviser i disse tilfælde ikke er forbundet med brugsret til en  

 beboelseslejlighed, men alene til en havelod, kan fritagelsesbestemmelsen i  

 EBL § 8 ikke finde anvendelse, hvorfor avance (tab) på andelsbeviset må  

 beskattes efter reglerne i ABL, jfr. lsr. 1984.125.
Det bemærkes iøvrigt, at der efter udstykningslovens § 1 ikke må ske  

 særskilt afhændelse eller pantsætning af en del af en samlet fast ejendom  

 eller umatrikuleret areal.
Aftaler indgået i strid hermed må anses for  

 ugyldige i forhold til det offentlige.
Der kan således ikke bestå gyldige  

 ejerforhold til kolonihaver, parcelhaver o.lign., og der kan derfor ikke  

 indrømmes den enkelte »haveejer« fradrag for ejendomsskatter  

 o.lign., ligesom fortjeneste ved »afståelse« af grunden ikke kan  

 henføres til reglerne om salg af fast ejendom, men eventuelt må beskattes  

 efter reglerne om salg af andelsbevis.
3.14.4. Køberet Gevinst ved udnyttelse af en køberet til aktier, d.v.s. en ret for en  

 skatteyder til, når han ønsker det, at købe en post aktier til en på forhånd  

 fastsat kurs, kan normalt ikke beskattes, men er køberetten f.eks. indrømmet  

 som led i et ansættelsesforhold, er fordelen ved køberettens udnyttelse  

 skattepligtig som et løntillæg, skd. 25.136.
 Indkomstbeskatning kan eventuelt også ske udfra et gavesynspunkt.
 Det bemærkes, at afgørelsen af, om der kan blive tale om  

 indkomstbeskatning som følge af køberetten, må træffes på grundlag af  

 forholdene ved køberettens stiftelse, medens spørgsmålet om omfanget af den  

 opnåede fordel skal afgøres efter forholdene ved køberettens udnyttelse.
 Skal værdien af køberetten beskattes, sker dette for det indkomstår, hvori  

 køberetten bliver udnyttet.
 Om et vederlag for opgivelsen af en køberet (der blev anset som en gave  

 fra fader til søn) se lsr. 1973.9.
Medarbejdere, der får tildelt tegningsret til tegning af aktier til  

 favorabel kurs, må ligeledes beskattes af den opnåede fordel.
Om de særlige  

 regler om medarbejderaktier i LL § 7 A henvises til D 1.9.1.
