Nr LSF 97 Forslag til Lov om ændring af forskellige punktafgiftslove(Forhøjelse af  

 afgiften af røgtobak, chokolade- og sukkervarer, konsum-is, mineralvand,  

 kaffe og te samt ophævelse af afgiftsfritagelse for deponering af visse  

 restprodukter fra kraftværker).
Fremsat af skatteministeren (Carsten Koch) den 20. november 1997 § 1 I lov om tobaksafgifter, jf. lovbekendtgørelse nr. 747 af 7. august 1996,  

 foretages følgende ændringer:
 1. I § 1, litra B, ændres »1,5 mm« til: »1  

 mm« og »350 kr.« ændres til: »400 kr.«.
 2. I § 1, litra C, indsættes efter »punkt B«:  

 »,hvis mere end 25 vægtprocent af tobakspartiklerne har en snitbredde på  

 mindre end 1 mm«.
 3. I § 1, litra C, ændres »400 kr.« til :  

 »450 kr.«.
 4. I § 1 indsættes som stk. 2.
 » Stk. 2. Som anden røgtobak omfattet af stk. 1, litra C,  

 betragtes også tobak, hvis mere end 25 vægtprocent af tobakspartiklerne har  

 en snitbredde på over 1 mm, og hvis den er solgt eller bestemt til at blive  

 solgt til rulning af cigaretter.«.
§ 2 I lov om afgift af chokolade- og sukkervarer m.m., jf. lovbekendtgørelse  

 nr. 616 af 30. juni 1994, foretages følgende ændringer:
1. I § 2, stk. 1, ændres »12 kr. 50 øre« til:  

 »15 kr. 50 øre« 2. § 15, stk, 3, ophæves.
 Stk. 4 og 5 bliver herefter stk. 3 og 4.
 3. I § 15, stk.4, der bliver stk. 3, ophæves sidste  

 punktum.
 4.
 I § 22, stk. 4, ændres »12 kr. 50 øre« til: »15 kr.  

 50 øre.«.
§ 3 I lov om afgift af konsum-is, jf. lovbekendtgørelse nr. 672 af 13. juli 1994, foretages følgende ændringer:
 1. I § 1, stk.1, 1. og 2. pkt., ændres »3 kr. 00  

 øre« til: »3 kr. 75 øre«.
 2. I § 4 indsættes som stk. 4:
 » Stk. 4. Virksomheder, der er registreret efter § 3, stk. 1,  

 er berettiget til, uden at afgiften er berigtiget, at modtage afgiftspligtige  

 varer fra andre registrerede virksomheder og fra udlandet, såfremt varerne er  

 bestemt til fremstilling af afgiftspligtige varer eller videresalg en  

 gros.«.
 3. § 5, stk. 4, 2. pkt., ophæves.
 4. § 5, stk. 5, sidste pkt., ophæves.
§ 4 I lov om afgift af mineralvand m.v. jf. lovbekendtgørelse nr. 673 af 13.  

 juli 1994, foretages følgende ændringer:
 1. I § 2, stk.1, 1. og 2. pkt., ændres »80 øre«  

 til: »1 kr. 00 øre«.
 2. § 21, stk. 4, affattes således:
 » Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 5 I lov om forskellige forbrugsafgifter, jf. lovbekendtgørelse nr. 748 af 7.  

 august 1996, foretages følgende ændringer:
 1. I § 11, stk. 1, nr. 1, ændres »4 kr. 35 øre«  

 til: »5 kr. 45 øre«.
2. I § 11, stk. 1, nr. 2, ændres »5 kr. 22 øre«  

 til: »6 kr. 54 øre« 3. I § 11, stk. 1, nr. 3, ændres »pos. 2101 10«  

 til: »pos. 2101 11« og »11 kr. 31 øre« ændres til:  

 »14 kr. 17 øre«.
4. I § 11, stk. 2, ændres »pos. 0901 40« til:  

 »pos. 0901 90« og »pos. 2101 10« ændres til: »pos.  

 2101 12« 5. I § 11 b, nr. 1, ændres »5 kr. 00 øre« til:  

 »6 kr. 25 øre«.
 6. I § 11 b, nr. 2, ændres »12 kr. 50 øre« til:  

 »15 kr. 60 øre«.
§ 6 I lov om afgift af affald og råstoffer, jf. lovbekendtgørelse nr. 335 af  

 10. maj 1997, foretages følgende ændringer:
 1. I § 10, stk. 1, indsættes efter 1. pkt.:
 »Afgiften udgør 210 kr. pr. t ved deponering af restprodukter fra  

 kraftværker baseret på fossile brændsler eller biomasse i de i § 11, stk. 5,  

 nævnte anlæg.«.
 2. I § 11 indsættes efter stk. 4 som nyt stykke:
» Stk. 5. Deponeringsanlæg til restprodukter fra kraftværker  

 baseret på fossile brændsler eller biomasse skal registreres hos de statslige  

 told- og skattemyndigheder.
Anvendelse af restprodukter fra sådanne  

 kraftværker i bygge- og anlægsarbejder er fritaget for registrering, med  

 mindre registreringspligt følger af stk. 1.«.
 Stk. 5-7 bliver herefter stk. 6-8.
 3. I § 11, stk. 6, der bliver stk. 7, ophæves litra  

 d.
 4. I § 12 indsættes efter stk. 1, som nyt stykke:
» Stk. 2. Ved forbrænding af affald på kraftværker baseret på  

 fossile brændsler eller biomasse opgøres den afgiftspligtige vægt af  

 affaldet, som vægten af det affald der er tilført virksomheden i  

 perioden.« Stk. 2 bliver herefter stk. 3.
§ 7 Stk. 1. Loven træder i kraft den 1. januar 1998, jf. dog stk. 4.
 Stk. 2. Loven finder anvendelse på varer omfattet af §§ 2-6, der  

 fra og med den 1. januar 1998 udleveres fra registrerede virksomheder,  

 angives til fortoldning, modtages fra udlandet eller deponeres på  

 deponeringsanlæg.
 Stk. 3. Den forhøjede afgift af røgtobak, jf. § 1 finder  

 anvendelse på varer, der den 1. januar 1998 ved døgnets begyndelse findes i  

 ustemplet stand hos virksomheder, der fremstiller, modtager eller indfører  

 røgtobak, samt på varer, som fra nævnte dag fremstilles, modtages eller  

 angives til fortoldning.
 Stk. 4. Virksomheder, der i henhold til § 11, stk. 5, i lov om  

 afgift af affald og råstoffer som affattet ved denne lovs § 6, nr. 2, skal  

 registreres fra lovens ikrafttræden, skal anmelde sig til registrering hos de  

 statslige told- og skattemyndigheder senest den 15. december 1997.
Bemærkninger til lovforslaget Almindelige bemærkninger I finanslovsforslaget for 1998 er indsat en reserve for finansår 1998 på  

 800 mill. kr. konto § 38.28.05.50, med følgende bemærkning.
»Inflationen udhuler realværdien af visse punktafgifter, hvilket  

 indebærer en uønsket slækkelse af finanspolitikken.
Regeringen undersøger  

 derfor mulighederne for yderligere gennem afgifter at reducere  

 miljøbelastende adfærd.
Regeringen vil fremsætte lovforslag om  

 afgiftsændringer, der vil indbringe 800 mill. kr. årligt fra 1998.« Dette forslag udmønter sammen med forslag til lov om ændring af lov om  

 afgift af visse klorerede opløsningsmidler, lov om afgift af visse  

 detailsalgspakninger og visse poser af papir eller plast m.v. og lov om  

 energiafgift af mineralolieprodukter m.v. reserven.
 Dette forslag omfatter:
1. Forhøjelse af afgifterne af røgtobak 2. Ophævelse af fritagelsen for affaldsafgift af slagge og aske m.v. fra  

 elværkerne m.v.
3. Forhøjelse af afgiften på chokolade- og sukkervarer 4. Forhøjelse af afgiften på konsum-is 5. Forhøjelse af afgiften på mineralvand 6. Forhøjelse af afgiften på kaffe og te Herudover foreslås en normalisering af de særlige kreditvilkår for  

 afgifterne på chokolade og is, en tilpasning af definitionen på pibetobak og  

 rulletobak efter EU bestemmelserne og visse andre mere tekniske justeringer.
 I forslaget om lov om ændring af lov om afgift af visse klorerede  

 opløsningsmidler, lov om afgift af visse detailsalgspakninger og visse poser  

 af papir eller plast m.v. og lov om energiafgift af mineralolieprodukter  

 m.v., der kan ses i sammenhæng med dette forslag, og hvor resten af puljen  

 udmøntes foreslås endvidere:
 Udvidelse af grundlaget for afgiften af detailsalgspakninger til også at  

 omfatte dunke m.v. til smøreolie, sprinklervæske, kølervæske m.v.,  

 karburatorsprit til biler m.v., er justering af det eksisterende  

 afgiftsforhold mellem store og små papkartonner samt en forhøjelse af satsen  

 for mindre glas- og plastflasker.
 Indførelse af afgift på sprinklervæske, kølervæske, karburatorsprit og  

 lignende.
Beskrivelse af de enkelte forslag Røgtobak Afgifterne af grovskåret og finskåret røgtobak på henholdsvis 350 kr. pr.  

 kg og 400 kr. pr. kg er væsentlig mindre end afgiften på cigaretter omregnet  

 til tobaksindholdet heri (ca 925 kr. pr. kg). Afgiftsforskellen giver  

 incitamenter til hjemmerulning af ca 2 mia. cigaretter, hvilket kan  

 sammenlignes med salget af fabriksfremstillede cigaretter, der udgør  

 forventet 6,9 mia. stk. 7 i 1998.
Hele salget af finskåret tobak på forventet ca. 1.075 ton og en stor del  

 af salget af grovskåret tobak på forventet ca. 1.275 ton anvendes til  

 hjemmerulning.
Resten af det grovskårne tobak anvendes til piberygning.
Der er af flere omgange foretaget ændringer i afgifterne på grund af den  

 omfattende hjemmerulning af cigaretter.
I juli 1991 blev afgiften af  

 grovskåret røgtobak (pibetobak hævet fra ca. 129 kr. pr. kg til 275 kr. pr.  

 kg, mens afgiften af finskåret røgtobak (rulletobak) blev reduceret fra 531  

 kr. pr. kg til 350 kr. pr. kg.
Der var tidligere næsten intet salg af  

 rulletobak.
I stedet brugtes pibetobak til hjemmerulning. Ændringerne førte  

 til, at en stor del af pibetobakken blev »omdannet« til rulletobak  

 og væksten gennem 1980'erne i hjemmerulningen hørte op.
Det andet initiativ blev foretaget 1. januar 1996. Her blev afgiften af  

 rulletobak sat op med 50 kr. pr. kg til 400 kr. pr. kg, mens afgiften af  

 pibetobak, blev sat op med 75 kr. pr. kg. til 350 kr. pr. kg.
Afgiften af  

 cigaretpapir blev samtidig forhøjet med 1 øre pr. stk.
Incitamentet til  

 hjemmerulning blev i alt reduceret med ca 10 øre pr. stk.
Dette indgreb synes også at være lykkedes.
Salget af cigaretpapir er  

 faldet fra et niveau på godt 2,4 mia. stk. til henved 2 mia. stk, mens salget  

 af røgtobak faldt 250- 300 ton, svarende til 250-300 mill. hjemmerullede  

 cigaretter.
Salget af fabriksfremstillede cigaretter steg med ca. 250 mill.  

 stk.
Indgrebet kan således skønnes at have haft en ganske kraftig effekt på  

 hjemmerulningen, der er reduceret med mindst 200 mill. stk. og måske med over  

 250 mill. stk. cigaretter.
Der skete også en yderligere forskydning fra  

 pibetobak til rulletobak, men måske over halvdelen af pibetobakken anvendes  

 fortsat til hjemmerulning.
Det kan forventes, at yderligere indskrænkning af  

 den afgiftsbetingede besparelse ved hjemmerulning vil få en mere end  

 proportional virkning på hjemmerulningens omfang.
I øjeblikket går grænsen mellem den lavere beskattede pibetobak og den  

 højere beskattede rulletobak ved en snitbredde på 1,5 mm.
Tobak med større  

 snitbredde er pibetobak.
Denne grænse skal efter EU-reglerne nu reduceres til  

 1 mm, hvilket alt andet lige vil trække i retning af en forskydning henimod  

 pibetobak.
Modsat indsættes en udtrykkelig bestemmelse om, at pibetobak, der  

 sælges som tobak egnet til cigaretfremstilling, skal beskattes som  

 rulletobak, hvilket vil trække i den anden retning, men måske ikke helt så  

 kraftigt.
I øjeblikket koster en fabriksfremstillet cigaret ca. 150 øre pr. stk.,  

 mens man vil kunne fremstille en hjemmerullet for omkring 85 øre pr. stk.
Der  

 spares således ca. 65 øre pr. cigaret.
Da hjemmerulning er mindre belejligt  

 for rygeren end blot at købe en fabriksfremstillet, må man forvente, at  

 hjemmerulningen vil bringes til ophør, hvis besparelsen udgør under f.eks.  

 20-30 øre pr. stk.
Ved forslaget om at forhøje afgiften af røgtobak med 50 kr. pr. kg  

 reduceres besparelsen ved hjemmerulning med ca. 6 øre pr. stk. eller med ca.  

 10 pct.
Hvis man forsigtigt anslår, at der er proportionalitet mellem  

 hjemmerulningens omfang og besparelsen vil forslaget således reducere  

 hjemmerulningen med omkring 10 pct.
Man kan argumentere for, at effekten er  

 større.
Ved uændret mængde og sammensætning af tobaksforbruget vil  

 afgiftsforhøjelsen medføre en provenugevinst på omkring 120 mill. kr.
Ved et  

 yderligere fald i omfanget af hjemmerulningerne med 200 mill. stk. og en  

 tilsvarende stigning i salget af fabriksfremstillede cigaretter vil der komme  

 en yderligere provenugevinst på 185 mill. kr., der dog vil skulle reduceres  

 med ca. 95 mill. på grund af mindre røgtobaksalg og dermed afgift af røgtobak  

 og cigaretpapir.
Den afledte effekt af mindre hjemmerulning vil således  

 udgøre omkring netto 90 mill. kr.
 Hvis man kunne lægge til grund, at der var proportionalitet mellem  

 omfanget af hjemmerulningen og besparelsen herved, reduceret med en skønnet  

 værdsættelse af besværet på måske 25 øre pr. stk., ville effekten være en  

 reduktion i hjemmerulningen på ca. 15 pct. svarende til 300 mill. cigaretter  

 og en afledt provenugevinst på ca. 150 mill. kr.
Forhøjelsen af røgtobaksafgiften vil i et vist omfang bevirke en vækst i  

 grænsehandelen med røgtobak.
Røgtobak er hårdere beskattet i Sverige end i  

 Danmark, men mindre i Tyskland.
Ligeledes kan der købes billig røgtobak  

 afgiftsfrit på færger m.v.
 Ved et forsigtigt skøn over virkningerne på hjemmerulning og grænsehandel  

 vil nettoprovenuet af ændringen således være på ca. 180 mill. kr. på  

 helårsbasis.
Under forudsætning om fuld prisovervæltning vil en typisk dåse finskåret  

 tobak med 175 g, der i dag koster henved 140 kr. stige med henved 11 kr. til  

 150 kr.
For en tilsvarende pose med 50 gram, hvor prisen i dag er ca. 40 kr.  

 vil prisen stige med godt 3,13 kr. til ca. 43 kr.
 For grovskåret tobak til hjemmerulning, hvor prisen for en dåse med 175 g  

 typisk udgør henved 120 kr., vil prisen også stige med henved 11 kr. til ca.  

 130 kr. pr. dåse.
 Prisen på 100 g pibetobak vil stige med 6,25 kr. eller ca. 10 pct. for de  

 billigere mærker og noget mindre for de dyrere mærker.
 Affaldsafgift af aske og slagge fra elværker m.v.
Aske og slagge m.v. fra elproduktionen er i øjeblikket fritaget for  

 affaldsafgift.
I gennemsnit har elværkerne m.v. i de seneste år produceret  

 ca. 1.450.000 ton slagge- og aske m.v.
Størstedelen heraf - godt 1.100.000  

 ton - bliver nyttiggjort i industrien, i bygge- og anlægssektoren og til  

 opfyldning, men netto er godt 300.000 ton i gennemsnit blevet deponeret.
Udover slagge og aske er andre restprodukter fra elværkerne fritaget for  

 affaldsafgift, men der sker alene i større stil deponering af TASP, der  

 fremkommer fra svovlrensningen på elværkerne.
Af produktionen på 100.000 ton  

 TASP nyttiggøres halvdelen, mens resten må deponeres.
 Det skal understreges, at produktionen og nyttiggørelsen og hermed også  

 deponeringen af de forskellige restprodukter varierer en del fra år til år,  

 og at produktionen i de seneste år har været ekstra stor på grund af  

 omfattende eleksport til Sverige og Norge.
Afgiftsfritagelsen er ikke miljømæssigt velbegrundet.
Dels kommer  

 restprodukterne især ved anvendelse af de i almindelighed mest  

 miljøbelastende brændsler, dels er der gode muligheder for nyttiggørelse af  

 produkterne.
Ved afskaffelsen af fritagelsen for affaldsafgift vil tilskyndelsen til at  

 nyttiggøre restprodukterne og mindske affaldsmængderne blive øget.
Det er dog  

 ikke aktuelt fundet hensigtsmæssigt at lade restprodukterne belaste af samme  

 sats som andet affald til deponering, hvorfor en sats på 210 kr./ton  

 foreslås.
 Ved denne afgiftssats kan det forventes, at deponeringerne falder med ca.  

 1/3, således at der alt i alt vil fremkomme et provenu på ca. 50 mill. kr.,  

 der dog vil variere fra år til år.
Elværkerne vil hermed få øget deres omkostninger.
I det omfang elværkerne  

 ikke skal betale væsentlig større beløb for at slippe af med restprodukterne  

 til nyttiggørelse end i dag, vil elværkernes omkostninger stige tilsvarende.  

 Den forudsatte større nyttiggørelse vil dog sandsynligvis medføre større  

 omkostninger for elværkerne, men modsat måske lavere omkostninger for de  

 nyttiggørende erhverv.
Chokolade- og sukkervarer Afgiften af chokolade- og sukkervarer, der på finanslovsforslaget for 1998  

 er budgetteret til at give en indtægt på 1.075 mill. kr., udgør 12,50 kr. pr.  

 kg.
Afgiften er senest ændret 1. maj 1986, hvor satsen blev forhøjet med 2,50  

 kr. pr. kg.
Siden da og indtil udgangen af 1997 er forbrugerpriserne steget  

 med 35 pct.
Den reale afgiftsbelastning af chokolade- og sukkervarer er  

 således uønsket blevet reduceret i forhold til da, og det foreslås at  

 kompensere delvis for inflationsudhulingen siden seneste regulering ved at  

 forhøje satsen med 3 kr. pr. kg svarende til en forhøjelse af afgiften med 24  

 pct.
Med moms vil afgiftsforhøjelsen medføre en prisstigning på 3,75 kr. pr. kg  

 ved uændret avance.
For de mest solgte chokoladevarer, der koster ca. 100 kr.  

 pr. kg svarer afgiftsstigningen til en prisstigning på henved ca. 4 pct.
For  

 dyrere chokolader, tyggegummi og pastiller og slik solgt i små pakninger vil  

 den procentvise prisstigning blive mindre, mens der for de allerbilligste  

 sukkervarer og slik solgt i store pakninger vil kunne ske prisstigninger på  

 henved 7-8 pct.
Samtidig med afgiftsforhøjelsen foreslås de særlige muligheder for mod  

 sikkerhed at opnå 2 måneders yderligere kredit med betaling af afgiften  

 ophævet.
Kreditreglen for chokoladeafgiften tilpasses dermed reglen for  

 punktafgift i almindelighed.
Konsum-is Afgiften af konsum-is, der på finanslovsforslaget for 1998 er budgetteret  

 til at give en indtægt på 155 mill. kr. udgør 3 kr./l.
Afgiften er senest  

 ændret 1. maj 1986, hvor satsen blev forhøjet med 60 øre/liter.
Siden da og  

 indtil udgangen af 1997 er forbrugerpriserne steget med 35 pct.
Den reale  

 afgiftsbelastning af konsum-is er således uønsket blevet reduceret i forhold  

 til da, og det foreslås at kompensere delvis for inflationsudhulingen siden  

 seneste regulering ved at forhøje satsen med 75 øre/l svarende til en  

 forhøjelse af afgiften med 25 pct.
Med moms vil afgiftsforhøjelsen udgøre ca. 94 øre pr. liter.
Ved fuldt  

 gennemslag af afgiftsforhøjelsen i forbrugerpriserne vil prisen for  

 almindelig literis stige med ca. 10 pct. for de billigste kvaliteter og ca. 5  

 pct. for mærkevare literis.
For ispinde vil afgiftsforhøjelsen svare til godt  

 10 øre pr. stk. eller til henved 1 pct. af prisen.
Samtidig med afgiftsforhøjelsen foreslås de særlige muligheder for mod  

 sikkerhed at opnå 2 måneders yderligere kredit med betaling af afgiften  

 ophævet.
Kreditreglen for afgiften af konsum-is tilpasses dermed reglen for  

 punktafgift i almindelighed.
Mineralvand Afgiften af mineralvand, der på finanslovsforslaget for 1998 er  

 budgetteret til at give en indtægt på 380 mill. kr. udgør 80 øre/l.
Afgiften  

 er senest ændret 1. juli 1991, hvor satsen blev halveret fra 160 øre/liter  

 til 80 øre/liter eller til samme niveau som i 1973. Siden da og indtil  

 udgangen af 1997 er forbrugerpriserne steget med ca. 14 pct.
Den reale  

 afgiftsbelastning af mineralvand er således uønsket blevet reduceret i  

 forhold til da.
Det foreslås udover at kompensere for inflationsudhulingen  

 siden seneste regulering at forhøje satsen med godt 10 pct. ved at sætte  

 satsen op med 20 øre/l svarende til en samlet forhøjelse af afgiften med 25  

 pct.
Denne yderligere forhøjelse ud over inflationsudviklingen skønnes ikke  

 at føre til nævneværdig forhøjelse af grænsehandelen med mineralvand.  

 Afgiften er stadig væsentlig lavere end før afgiftsnedsættelsen i 1991. I  

 øvrigt er salget af mineralvand gået markant op i de senere år.
Med moms vil afgiftsforhøjelsen udgøre ca. 25 øre pr. liter.
Ved fuldt  

 gennemslag af afgiftsforhøjelsen i forbrugerpriserne vil prisen for de  

 billigste kvaliteter mineralvand stige med ca. 5 pct., mens prisstigningerne  

 for mærkevaremineralvand vil være mindre.
Kaffe og Te Afgiften af kaffe og te, der giver et årligt provenu på ca. 230 mill. kr.  

 udgør 5,22 øre pr. kg brændt kaffe og 4,35 kr./kg rå kaffe.
Afgiften på te  

 udgør 5 kr./kg.
Afgifterne har ikke været forhøjet siden august 1976. Siden da og indtil  

 udgangen af 1997 er forbrugerpriserne steget med ca. 200 pct.
Den reale  

 afgiftsbelastning af kaffe og te er således uønsket blevet reduceret i  

 forhold til da, og det foreslås at kompensere delvis for inflationsudhulingen  

 siden seneste regulering ved at forhøje satserne med 25 pct.
Med moms vil afgiftsforhøjelsen for brændt kaffe udgøre 1,65 kr./kg kaffe  

 og ca. 1,55 kr./kg te.
Ved fuldt gennemslag af afgiftsforhøjelsen i  

 forbrugerpriserne vil prisen typisk stige med ca. 2-3 pct.
Provenumæssige konsekvenser Afgiftsændringerne skønnes at have følgende provenuvirkning:
Herudover vil kredittidsnormaliseringen for afgifterne på chokolade og  

 konsum-is give en engangsforbedring for statens betalinger og likviditet på  

 henholdsvis 180 mill. kr. og 25 mill. kr. eller i alt 205 mill. kr.  

 Likviditetsforbedringen vil ikke blive konteret under indtægterne fra  

 chokoladeafgiften og isafgiften, men som en nedgang i statens debitorer og  

 dermed en forøgelse af indbetalingerne.
Den varige effekt af  

 kredittidsstramningerne vil udgøre forrentningen af likviditetsgevinsten, der  

 ved en rente på 8 pct. vil give en årlig gevinst på ca. 15 mill. kr.
 Provenuvirkningen af det samtidigt fremsatte lovforslag om ændring af lov  

 om afgift af klorerede opløsningsmidler, lov om afgift af visse  

 detailsalgspakninger og visse poser af papir og plast m.v. og lov om  

 energiafgift af mineralolieprodukter m.v. vil give en provenugevinst på ca.  

 110 mill. kr. i finansår 1998 og ca. 125 mill. kr i helårseffekt.
 Tilsammen udmøntes reserven således med bogførte afgiftsindtægter på 740  

 mill. kr. i finansår 1998 og bogførte afgiftsindtægter på ekstra 805 mill.  

 kr. i helårseffekt herefter eksklusive moms foruden  

 engangslikviditetsforbedringen på 205 mill. kr. i 1998, der vil give en årlig  

 rentegevinst på 15 mill. kr. i årene derefter.
Miljømæssige konsekvenser Set over de seneste 5 år deponeres der i gennemsnit årligt omkring 375.000  

 tons restprodukter fra elværkerne.
Restprodukterne fremkommer fortrinsvis fra  

 afbrænding af kul, der også i anden sammenhæng anses for at være et  

 forholdsvis miljøbelastende brændsel.
 Afskaffelse af afgiftsfritagelsen vil medføre en mindre tilskyndelse til  

 brug af brændsler, der medfører meget aske og slagge m.v. altså især kul og  

 en øget tilskyndelse til nyttiggørelse af restprodukterne.
 Med meget betydelig usikkerhed er det antaget, at afgiftsændringerne vil  

 reducere de deponerede slagge og askemængder m.v. med ca. 1/3.
 Overvæltning af den ekstra afgift på slaggemængderne vil medføre en  

 forhøjelse af omkostningerne ved elproduktion med godt 0,1 øre pr. kWh,  

 hvilket svarer til godt 1 kr./ton C02. Elforbruget vil falde marginalt.
Erhvervsøkonomiske konsekvenser Forslaget om forhøjelse af røgtobaksafgiften vil berøre fremstillerne af  

 røgtobak og cigaretter.
Salget af røgtobak vil blive reduceret med ca. 10  

 pct., mens salget af cigaretter, der også hovedsageligt fremstilles her i  

 landet vil stige med anslået 200 mill. stk.
Forslaget om afgift på slagge og aske fra elværker vil ved uændret  

 affaldsmængder belaste elværkernes omkostninger med ca. 80 mill. kr., hvis  

 deponering i gennemsnit i de seneste 5 år lægges til grund.
Ved en forventet  

 reduktion i deponeringerne med omkring 1/3 vil elværkerne blive belastet med  

 ca. 50 mill. kr. i afgift samt ekstra omkostninger til at komme af med  

 affaldsprodukterne til afgiftsfri nyttiggørelse.
Det er vanskeligt at skønne  

 omkostningerne herved, der måske vil udgøre halvdelen af forskellen mellem 50  

 og 80 mill. kr., altså 15 mill. kr. ved en koordineret indsats fra de danske  

 elværker.
Elværkernes samlede afgiftsbelastning vil blive væltet over i priserne på  

 varme og el.
Hvis 80 pct. af afgiftsbelastningen væltes over i højere  

 elpriser, vil disse stige med godt 0,1 øre pr. kWh.
Ca. 60 pct. af  

 elektricitetsforbruget anvendes i momsregistrerede erhverv.
En prisstigning  

 på godt 0,1 øre pr. kWh vil øge erhvervenes samlede omkostninger til  

 elektricitet med ca. 25 mill. kr.
De resterende 25 mill. kr. vil blive  

 overvæltet til forbrugerne.
I det omfang elværkerne måtte få større omkostninger ved afgiftsændringen  

 end det provenu, de vil skulle indbetale, fordi man ikke vil kunne få samme  

 afregning for nyttiggørelse af produkterne ved et større udbud, vil der kunne  

 blive tale om større stigninger i el- og varmeprisen.
Modsat vil de erhverv,  

 der nyttiggør affaldsprodukterne kunne få reduceret deres omkostninger og  

 dermed opnå gevinster.
Erhvervsbelastningen vil således næppe blive over de  

 anførte 25 mill. kr.
 Blandt de nyttiggørende erhverv, der vil kunne opnå gevinster kan nævnes  

 fremstilling af cement, der dog også er en væsentlig elforbruger, og  

 fremstilling af kattegrus på basis af restprodukter fra elværkerne.
Forhøjelserne af afgifterne på chokolade, mineralvand, tobak samt kaffe og  

 te vil i et vist omfang medføre stigninger i grænsehandelen.
Mulige  

 besparelser for de pågældende varer er dog sjældent de, der er bestemmende  

 for beslutningen om at tage på grænsehandel.
Administrative konsekvenser Lovforslaget skønnes at medføre engangsudgifter på 150.000 kr. i 1997.  

 Lovforslaget skønnes derudover ikke at have administrative konsekvenser.
Forslagets forhold til EU-retten Bortset fra ændringerne i lov om tobaksafgifter vedr. snitbredden af  

 røgtobak, der er en gennemførelse af Rådets Direktiv 95/59/EF af 27. november  

 1995 om forbrugsbeskatning af forarbejdet tobak bortset fra omsætningsafgift,  

 skønnes forslaget ikke at indeholde EU-retlige aspekter.
Bemærkninger til forslagets enkelte punkter Til § 1 Det foreslås, at afgiften for såvel pibe- som rulletobak hæves med 50 kr.  

 pr. kg.
Endvidere ændres bestemmelserne for snitbredden for disse to  

 tobakstyper således, at bestemmelserne kan leve op til kravene i Rådets  

 Direktiv 95/59/EF af 27. november 1995 om forbrugsbeskatning af forarbejdet  

 tobak bortset fra omsætningsafgift.
Snitbredden foreslås nedsat.
Det vil  

 sige, at kun den helt finskårne tobak med en snitbredde under 1 mm fremover  

 beskattes efter den høje sats på 450 kr. pr. kg som rulletobak, mens øvrig  

 tobak beskattes efter den lave sats på 400 kr. pr. kg som pibetobak.
Det  

 foreslås dog yderligere, at visse typer grovskåret tobak skal beskattes efter  

 den høje sats for rulletobak, hvis den markedsføres som rulletobak, jf. de  

 hidtidige regler i lovens § 3, stk. 2.
Til §§ 2, 3, 4 og 5 Med forslaget reguleres afgiftssatserne for chokolade - og sukkervarer,  

 konsum-is, mineralvand samt kaffe og te i forhold til inflationen, idet  

 afgifterne på konsum-is og chokolade senest blev ændret i 1986, mineralvand i  

 1991 samt kaffe og te i 1976.
 Afgiftsstigningerne fordeler sig således:
Det foreslås endvidere, at den særlige mulighed for forlængelse af  

 kredittiden mod sikkerhedsstillelse for chokolade- og sukkervarer samt  

 konsum-is ophæves.
Herefter vil afregningstidspunktet for disse to afgifter  

 svare til, hvad der gælder for andre punktafgifter.
 I lov om afgift af konsum-is indsættes der endvidere en bestemmelse om  

 mulighed for afgiftsfri overførsel af varer mellem registrerede virksomheder.  

 Lignende bestemmelser findes i de øvrige afgiftslove.
 Herudover ændres en række positionsnumre for kaffe og te som følge af  

 ændringer i toldtariffen.
Til § 6 Det foreslås, at afgiftsfritagelsen for deponering af restprodukter fra  

 kraftværker baseret på fossile brændsler eller biomasse ophæves og der  

 indføres en afgift på 210 kr pr. ton restprodukter, der afleveres til  

 deponering.
Hermed skabes der yderligere incitament til, at restprodukter fra  

 kul (slagger, flyveaske m.v.) genanvendes i forbindelse med cementproduktion,  

 vejbygning, havneopfyldning m.v.
Samtidig foreslås det af administrative  

 hensyn, at der for disse kraftværker ikke ydes godtgørelse af restprodukter  

 fra forbrænding af affald, der fraføres virksomheden, idet disse  

 restprodukter fraføres sammen med flyveaske m.v.
Til § 7 Det foreslås at loven træder i kraft 1. januar 1998.
Skriftlig fremsættelse (20. november 1997) Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af forskellige punktafgiftslove.  

 (Forhøjelse af afgiften af røgtobak, chokolade- og sukkervarer, konsum-is,  

 mineralvand, kaffe og te samt ophævelse af afgiftsfritagelsen for deponering  

 af visse restprodukter fra kraftværker).
(Lovforslag nr.
L 97).
Forslaget indeholder en regulering af en række punktafgifter, der er  

 blevet udhulet af inflationen, og derfor indebærer en uønsket slækkelse af  

 finanspolitikken.
Således forhøjes afgiften på chokolade med 3 kr. pr. kg.  

 til i alt 15,50 kr., konsum-is med 75 øre til 3,75 kr. pr. liter, mineralvand  

 med 20 øre til 1 kr. pr. liter, rå kaffe med 1,10 kr. til 5,45 kr. pr. kg.,  

 brændt kaffe med 1,32 kr. til 6,54 kr. pr. kg., kaffeekstrakt med 2,86 kr.  

 til 14,17 kr. pr. kg. og te og teekstrakt med henholdsvis 1,25 kr. og 3,10  

 kr. til henholdsvis 6,25 og 15,60 kr. pr. kg.
Samtidig foreslås det, at kredittiden mod sikkerhedsstillelse for  

 chokolade- og sukkervarer samt konsum-is ændres, således at  

 afregningstidspunktet for disse to afgifter fremover vil svare til, hvad der  

 gælder for andre punktafgifter.
Hertil kommer enkelte ændringer af  

 administrativ karakter.
 Herudover foreslås afgiften på såvel fint og grovskåren røgtobak hævet med  

 50 kr pr. kg.
 Endelig foreslås det, at den hidtidige afgiftsfritagelse for restprodukter  

 fra kraftværker baseret på fossile brændsler eller biomasse ophæves, og at  

 der indføres en deponeringsafgift på 210 kr pr. ton for disse restprodukter.
 Idet jeg henviser til bemærkningerne, overlader jeg lovforslaget til  

 Folketingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om tobaksafgifter, jf. lovbekendtgørelse nr. 747 af 7. august 1996,  

 foretages følgende ændringer:
 1. I § 1, litra B, ændres »1,5 mm« til: »1  

 mm« og »350 kr.« til: »400 kr.«.
 2. I § 1, litra C, indsættes efter »punkt B«:  

 »,hvis mere end 25 vægtprocent af tobakspartiklerne har en snitbredde på  

 mindre end 1 mm«.
 3. I § 1, litra C, ændres »400 kr.« til :  

 »450 kr.«.
 4. I § 1 indsættes som stk. 2.
 » Stk. 2. Som anden røgtobak omfattet af litra C betragtes  

 også tobak, hvis mere end 25 vægtprocent af tobakspartiklerne har en  

 snitbredde på over 1 mm, og hvis den er solgt eller bestemt til at blive  

 solgt til rulning af cigaretter.«.
 § 1. Der betales afgift af cigaretter og røgtobak her i landet  

 efter reglerne i denne lov og efter følgende satser:
A.
For cigaretter: 60,68 øre pr. stk. + 21,22 pct. af detailprisen, jf. §  

 28 pr. kg B.
For pladetobak, spunden og granuleret tobak samt for anden røgtobak med  

 en snitbredde på mindst 1,5 mm ........ 350 kr.
C.
For anden røgtobak end nævnt i punkt B ............. 400 kr.
§ 2 I lov om afgift af chokolade og sukkervarer m.m., jf. lovbekendtgørelse  

 nr.616 af 30. juni 1994, foretages følgende ændringer:
1. I § 2, stk. 1, ændres »12 kr. 50 øre:» til:  

 »15 kr. 50 øre« § 2. Afgiften udgør 12 kr. 50 øre pr. kg af den afgiftspligtige  

 vægt.
Stk. 2. - - - 2. § 15, stk, 3, ophæves.
 Stk. 4 og 5 bliver herefter stk. 3 og 4.
 3. I § 15 stk.4, der bliver stk. 3, ophæves sidste punktum.
§ 15. - - - Stk. 2. - - - Stk. 3. Efter regler fastsat af skatteministeren kan de statslige  

 told- og skattemyndigheder mod sikkerhed yde indtil 2 måneders henstand med  

 indbetaling af afgift efter stk. 1 og 2.
Stk. 4. Betales afgift ikke rettidigt, skal der betales 1,3 pct. i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
Er der ydet henstand  

 efter stk. 3 med indbetaling af afgift, forfalder afgiften til betaling ved  

 udløbet af henstandsperioden.
Stk. 5. - - - § 3 I lov om afgift af konsum-is, jf. lovbekendtgørelse nr. 672 af 13. juli  

 1994, foretages følgende ændringer:
 1. I § 1, stk.1, 1. og 2. pkt., ændres »3 kr. 00  

 øre« til: »3 kr. 75 øre«.
§ 1. Af her i landet i erhvervsmæssigt øjemed fremstillet  

 konsum-is svares en afgift til statskassen på 3 kr. 00 øre pr. liter.
Af her  

 i landet fremstillet konsum-is-miks, der er beregnet til erhvervsmæssig  

 fremstilling af konsumis i softicemaskiner og lignende apparater, svares en  

 afgift på 3 kr. 00 øre pr. l konsumis, der kan fremstilles af de pågældende  

 varer.
Stk. 2-6. - - - 2. I § 4, indsættes som stk. 4:
» Stk. 4. Virksomheder, der er registreret efter § 3, stk. 1,  

 er berettiget til, uden at afgiften er berigtiget, at modtage afgiftspligtige  

 varer fra andre registrerede virksomheder og fra udlandet, såfremt varerne er  

 bestemt til fremstilling af afgiftspligtige varer eller videresalg en  

 gros.« § 4. - - - Stk. 2-3. - - - 3. § 5, stk.4, 2. pkt., ophæves.
 4. § 5, stk. 5, sidste pkt., ophæves.
§ 5. - - - Stk. 2-3.
- - - Stk. 4. Afgiften af den i en måned udleverede afgiftspligtige  

 varemængde skal være indbetalt til de af de statslige told- og  

 skattemyndigheder anviste indbetalingssteder senest den 15. i den påfølgende  

 måned.
Der kan, efter regler fastsat af de statslige told- og  

 skattemyndigheder, mod sikkerhed tilstås virksomhederne kredit, således at  

 afgiften af den i en måned udleverede afgiftspligtige mængde afregnes senest  

 2 måneder efter udløbet af den forannævnte betalingsfrist.
Udgør afgiften  

 under 50 kr., kan indbetaling af beløbet undlades.
Stk. 5. Betales afgift ikke rettidigt, skal der betales 1,3 pct. i  

 månedlig rente for hver påbegyndt måned fra den 1. i den måned, i hvilken  

 beløbet skal indbetales af virksomheden, dog mindst 50 kr.
Er der ydet kredit  

 efter stk. 4, 2. punktum, med betaling af afgift, forfalder afgiften til  

 betaling ved kreditperiodens udløb.
§ 4 I lov om afgift af mineralvand m.v. jf. lovbekendtgørelse nr. 673 af  

 13.juli 1994, foretages følgende ændringer:
 1. I § 2, stk.1, 1. og 2.pkt., ændres »80 øre«  

 til: »1 kr. 00 øre«.
§ 2. Af de i § 1, stk. 1, nr. 1-3, nævnte varer udgør afgiften 80  

 øre pr. l.
Af de i § 1, stk. 1, nr. 4, nævnte varer udgør afgiften 80 øre pr.  

 l. læskedrik, der kan fremstilles af de pågældende varer, beregnet på  

 grundlag af de oplysninger, der er angivet på pakningen, jf. § 5.
Stk. 2-3. - - - § 5 I lov om forskellige forbrugsafgifter, jf. lovbekendtgørelse nr. 748 af 7.  

 august 1996, foretages følgende ændringer:
 1. I § 11, stk. 1, nr. 1, ændres »4 kr. 35 øre«  

 til: »5 kr. 45 øre«.
2. I § 11, stk. 1, nr 2, ændres »5 kr. 22 øre«  

 til: »6 kr. 54 øre« 3. I § 11, stk. 1, nr. 3, ændres »pos. 2101 10«  

 til: »pos. 2101 11« og »11 kr. 31 øre« til: »14 kr.  

 17 øre«.
4. I § 11, stk. 2, ændres »pos. 0901 40« til:  

 »pos. 0901 90« og »pos. 2101 10« til: »pos. 2101  

 12« § 11. Af følgende varer svares en afgift, der udgør:
§ 6 I lov om afgift af affald og råstoffer, jf. lovbekendtgørelse nr. 335 af  

 10. maj 1997, foretages følgende ændringer:
 1. I § 10, stk. 1, indsættes efter 1. pkt. » Dog udgør  

 afgiften 210 kr. pr. t ved deponering af restprodukter fra kraftværker  

 baseret på fossile brændsler eller biomasse i de i § 11, stk. 5 nævnte  

 anlæg.«.
§ 10. Afgiften udgør 335 kr. pr. t affald, der afleveres til  

 deponering.
Afgiften udgør 210 kr. pr. t affald, der afleveres til  

 forbrænding til elproduktion eller til samproduktion af elektricitet og  

 varme, forudsat at elektricitetsproduktionen udgør mindst 10 pct. af  

 anlæggets samlede energiproduktion i en afgiftsperiode.
For affald, der  

 afleveres til anden forbrænding, udgør afgiften 260 kr. pr. t.
Den  

 afgiftspligtige vægt er affaldets bruttovægt, jf. dog stk. 2 og 3.
Stk. 2-4. - - - 2. I § 11 indsættes efter stk. 4, som nyt stykke:
» Stk. 5. Deponeringsanlæg til restprodukter fra kraftværker  

 baseret på fossile brændsler eller biomasse skal registreres hos de statslige  

 told- og skattemyndigheder.
Anvendelse af restprodukter fra sådanne  

 kraftværker i bygge- og anlægsarbejder er fritaget for registrering, med  

 mindre registreringspligt følger af stk. 1.«.
 Stk. 5-7 bliver herefter stk. 6-8.
3. § 11, stk.6, litra d , ophæves § 11. - - - Stk. 2-5. - - - Stk. 6. Fritaget for registrering er:
 a) Anlæg til forbrænding af klinisk risikoaffald.
 b) Specielle anlæg til destruktion af farligt affald.
 c) Anlæg til deponering af olie-, kemikalie-, eller tungmetalforurenet  

 jord og oprensningssedimenter.
 d) Deponeringsanlæg til restprodukter fra kraftværker, der udelukkende er  

 baseret på fossilt brændstof eller biomasse.
Stk. 7. - - - 4. I § 12 indsættes efter stk. 1, som nyt stk:
» Stk. 2. Ved forbrænding af affald på kraftværker baseret på  

 fossile brændsler eller biomasse opgøres den afgiftspligtige vægt af  

 affaldet, som vægten af det affald der er tilført virksomheden i  

 perioden.« Stk. 2 bliver herefter stk. 3.
