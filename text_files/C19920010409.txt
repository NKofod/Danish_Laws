 EF-Domstolen har ved dom af 31. marts 1992 fastslået, at opkrævning af  

 arbejdsmarkedsbidrag, beregnet efter momsmetoden, har været i strid med 6.  

 momsdirektivs artikel 33, der er umiddelbart anvendelig.
 Eventuelle krav på tilbagebetaling af arbejdsmarkedsbidrag eller  

 erstatning, der fremsættes i den anledning, er undergivet den 5- årige  

 forældelsesfrist i lov om forældelse af visse fordringer (1908-loven).
På baggrund af EF-Domstolens praksis omkring forældelse af krav, der  

 støtter sig på EF-retten, accepterer staten, at den 5-årige forældelsesfrist  

 begynder at løbe fra ikrafttrædelsen af lov nr. 389 af 20. maj 1992 om  

 behandling af krav om tilbagebetaling af arbejdsmarkedsbidrag m.v.
Loven  

 trådte i kraft den 22. maj 1992.
 Det fremgår af § 5, stk. 2, i loven, at fremsættelse af krav i  

 overensstemmelse med lovens § 2 overfor told- og skatteregionerne afbryder  

 forældelsesfristen.
