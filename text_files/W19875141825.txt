En libanesisk mand var på samme tid gift med 2 kvinder.
Begge  

 ægteskaber måtte efter Civilretsdirektoratets opfattelse anses for gyldige  

 efter dansk ret.
 Direktoratet for Udlændinge forelagde et spørgsmål om et bigamisk  

 ægteskab, hvor en mandlig asylansøger var indrejst til Danmark fra Libanon  

 med to hustruer, med hvem han var blevet gift med 14 års mellemrum i Libanon.  

 Ingen af ægteskaberne var senere opløst.
 Det måtte lægges til grund, at begge ægteskaber var gyldige efter  

 libanesisk ret, hvorfor Civilretsdirektoratet måtte meddele Direktoratet for  

 Udlændinge, at begge ægteskaber måtte anses for gyldige efter dansk ret.
 Det tilføjedes, at spørgsmålets endelige afgørelse henhører under  

 domstolene.
 Civilretsdirektoratet foranstaltede ikke i den konkrete sag det senest  

 indgåede ægteskab omstødt i medfør af ægteskabslovens § 23, idet Direktoratet  

 for Udlændinges forelæggelse alene vedrørte spørgsmålet om gyldigheden af  

 ægteskaberne.
