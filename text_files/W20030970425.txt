Landsskatteretskendelse af 18. juli 2003 vedr.  

 Vedligeholdelsesudgifter  dokumentationskrav vedrørende udgiftsbilag A ApSs klage for  

    

  

 indkomståret 2000 vedrører bl.a. følgende forhold:
Regning på 2.000 kr. vedrørende spartling af baggrund er  

 indeholdt i vedligeholdelse lokaleomkostninger.
Da der ikke kan oplyses navn  

 og  

 adresse på leverandøren af arbejdet er der nægtet fradrag for udgiften.
Regning på 3.500 kr. vedrørende montering af skinnesystem er  

 indeholdt i indretningsudgifter af lejede lokaler 139.203 kr.
Da der ikke kan  

 oplyses navn og adresse på leverandøren af arbejdet er der nægtet fradrag for  

 udgiften.
Sagens oplysninger Selskabet har ifølge skattemyndighedens sagsfremstilling lejet  

 lokaler til brug for virksomheden og i den anledning afholdt 2 udgifter, for  

 hvilke der er nægtet fradrag, fordi navne og adresser på leverandørerne ikke  

 kan oplyses af selskabet.
Skattemyndighedens  

 afgørelse For så vidt angår de ikke godkendte fradrag på 2.000 kr. og  

 3.500 kr. er nægtelsen af fradragene begrundet med, at da leverandørerne af  

 de  

 udførte arbejder ikke kan oplyses, kan der ikke gives fradragsret i henhold  

 til  

 gældende skattepraksis.
Klagerens påstand og  

 argumenter Selskabets repræsentant har til støtte for godkendelse af det  

 selvangivne anført følgende:
 Ad ej godkendt fradrag på udgifter til spartling kr. 2.000 og  

 ej godkendt fradrag på montering af skinnesystem kr. 3.500.
 Der foreligger bilag i form af dags dato kvitteringer.
 Skatteforvaltningen har i forbindelse med besøg i virksomheden  

 set at de pågældende opgaver er udført.
Der er således ikke tvivl om at arbejdet er udført. Landsskatterettens  

 bemærkninger og begrundelse Vedrørende spørgsmålet om opfyldelse af kravene til det  

 underliggende bilagsmateriale bemærkes, at den tidligere bogføringslov var  

 gældende indtil 1. juli 1999. I § 11, stk. 4, i Erhvervs- og  

 Selskabsstyrelsens  

 bekendtgørelse nr. 598 af 21. august 1990 fremgik følgende mindstekrav til  

 grundbilag:
 Sælgers henholdsvis købers navn og adresse.
 Leverancens eller ydelsens art, omfang og beløb.
 Dato for udstedelsen.
 Eventuelt fakturanummer eller tilsvarende identifikation.
Bogføringsloven blev ændret ved lov nr. 1006 af 23. december  

 1998. Told- og Skattestyrelsen efterlyste i et høringssvar til lovforslaget  

 et  

 specificeret krav til indholdet af et grundbilag, idet der alene i  

 lovforslaget  

 var generelle indholdskrav.
Styrelsen fik følgende bemærkninger:
Lovforslaget er mere en rammelov i forhold til den tidligere  

 bogføringslovgivning, og den skal derfor udfyldes ved vejledning.
Erhvervs-  

 og  

 Selskabsstyrelsen arbejder på en vejledning om lovforslaget.
Med hensyn til  

 det  

 anførte om indholdet af et grundbilag, henvises til ordlyden af § 4:  

 Ved bilag  

 forstås enhver nødvendig dokumentation for transaktioner, der registreres i  

 bogføringen .
Med denne formulering opnås et bilagskrav, som følger med  

 tiden  

 og ikke nødvendigvis skal justeres ved fremkomsten af nye  

 transaktionstyper. Efter rettens opfattelse giver formuleringen enhver nødvendig  

 dokumentation for transaktioner, der registreres i bogføringen ikke  

 grundlag  

 for at antage, at der ikke som hidtil gælder nogle helt basale mindstekrav  

 til  

 et grundbilag.
Lovgiver har blot ikke ville lægge sig fast på nogle krav, der  

 skal justeres ved fremkomsten af nye transaktionstyper.
I nærværende sag er selskabets eneste dokumentation for  

 udgifternes strengt erhvervsmæssige karakter 2 udbetalingsbilag  i form  

 af  

 dags dato kvitteringer, der ikke opfylder de krav, der med rimelighed kan  

 stilles til et grundbilag.
Der foreligger således ikke nogen eksterne bilag  

 fra  

 navngivne personer/virksomheder, der kan bekræfte, hvad udbetalingerne dækker  

 over.
Det er således ikke muligt for skattemyndighederne  længe efter  

 at  

 arbejdet er udført  at foretage nogen form for kontrol  

 heraf.
 Retten er derfor af den opfattelse, at skattemyndigheden har  

 været berettiget til at nægte fradrag for de omhandlede udbetalinger, idet  

 der  

 ikke foreligger dokumentation for, at udgiftsafholdelsen ligger inden for de  

 naturlige rammer af virksomheden.
