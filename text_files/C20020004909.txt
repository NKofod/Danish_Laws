Cirkulære om pristalsregulering af visse  

 anskaffelsessummer  

 for ejendomme efter ejendomsavancebeskatningsloven1) 1. I henhold til ejendomsavancebeskatningslovens § 4, stk. 3,  

 kan anskaffelsessummen for ejendomme, der er erhvervet før den 19. maj  

 1993, og som er beliggende her i landet, opgøres som en af  

 følgende værdier:
1)	ejendomsværdien pr. 1. januar 1993 med et tillæg  

 på 10 pct. eller 2)	ejendomsværdien pr. 1. januar 1993 med et tillæg  

 på 10 pct. og med tillæg af et beløb opgjort som halvdelen  

 af forskellen mellem denne værdi og ejendomsværdien pr. 1. januar  

 1996.
 Herudover kan den skattepligtige vælge at anvende en  

 vurdering efter den dagældende bestemmelse i vurderingslovens § 4  

 B som anskaffelsesværdi, hvis der er anmodet om en sådan  

 vurdering inden den 31. december 1993.
 Den skattepligtige kan som anskaffelsessum endvidere  

 vælge at benytte den faktiske kontantomregnede anskaffelsessum med  

 tillæg af vedligeholdelses- og forbedringsudgifter, der er afholdt  

 inden den 1. januar 1993. Denne anskaffelsessum kan dog kun vælges,  

 hvis værdien er højere end de ovenfor nævnte værdier  

 under nr. 1) og 2) og § 4 B-vurderingen.
2. Ligningsvejledningen har siden 1999-udgaven i afsnittet  

 om ejendomsavancebeskatning indeholdt en bemærkning om, at  

 anskaffelsessummen for de ovenfor nævnte ejendomme eventuelt kan  

 pristalsreguleres.
Det drejer sig om de tilfælde, hvor den  

 kontantomregnede anskaffelsessum anvendes som indgangsværdi.
 I 2000 og 2001-udgaverne af Ligningsvejledningen er  

 pristalsreguleringsmuligheden nærmere præciseret, idet det er  

 anført, at en eventuel pristalsregulering sker efter de før  

 1993 gældende regler herfor.
 3. Der har fra forskellig side været rejst flere  

 spørgsmål om pristalsreguleringen.
 Told- og Skattestyrelsen skal i anledning heraf  

 præcisere, at der ved afståelse af ejendomme, der er erhvervet  

 før den 19. maj 1993, kan ske pristalsregulering af den faktiske  

 anskaffelsessum, når denne anvendes som indgangsværdi, dog  

 tidligst fra 1975, og frem til og med 1993, svarende til de regler om  

 pristalsregulering, der gjaldt før 1993-loven.
Reglerne om pristalsregulering gælder kun for den  

 faktiske anskaffelsessum og ikke for afholdte vedligeholdelses- og  

 forbedringsudgifter.
Der er heller ikke hjemmel til ved opgørelsen af  

 anskaffelsessummen at tillægge det årlige 10.000 kr.s  

 tillæg, der gjaldt efter de før 1993 gældende regler.
 De ovenfor anførte regler om pristalsregulering  

 omfatter alle afståelser af fast ejendom fra og med den 19. maj 1993,  

 jf. dog punkt 4 nedenfor.
4. Genoptagelse af afsluttede skatteansættelser kan  

 ske i henhold til fristen i skattestyrelseslovens § 34, stk. 2,  

 hvis anmodning herom fremsættes inden 3 år fra udløbet af  

 det pågældende indkomstår.
Er den skattepligtiges  

 indkomstår ikke sammenfaldende med kalenderåret, regnes fristen  

 fra udløbet af det år, som indkomståret træder i  

 stedet for, jf. skattestyrelseslovens § 34, stk. 5.
Told- og Skattestyrelsen, den 28. maj  

 2002 Ole Kjær /Kim Lohse 1)   I Told- og Skattestyrelsens interne  

 nummerrække har cirkulæret nr. 2002-18.
