Den 2. september 1987 undertegnedes i Lusaka en overenskomst mellem  

 Danmark og Zambia, ifølge hvilken Danmark stiller ekspertbistand og  

 stipendier til rådighed for Zambia.
Overenskomsten udgør de generelle rammer  

 omkring Danmarks tekniske samarbejde med Zambia og fastlægger de  

 forpligtelser, som henholdsvis den danske og den zambiske regering har i  

 forbindelse med den tekniske bistand, ligesom eksperternes retslige stilling  

 under udsendelsen til Zambia fastsættes.
Overenskomsten erstatter overenskomsten af 11. juli 1968 vedrørende  

 teknisk samarbejde mellem Danmark og Zambia, jf.
Udenrigsministeriets  

 bekendtgørelse nr. 69 af 18. august 1970, Lovtidende C.
