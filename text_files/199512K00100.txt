Nr LSF 100 Forslag til Lov om ændring af lov om et forebyggelsespolitisk råd og et  

 tobaksskaderåd (Forebyggelsespolitisk Råds sammensætning m.v.) Fremsat af sundhedsministeren (Yvonne Herløv Andersen) den 30. november 1995 Vedtaget ved tredjebehandling den 2. maj 1996 Lov nr. 406 af 22/05/1996 § 1 I lov nr. 314 af 16. maj 1990 om et forebyggelsespolitisk råd og et  

 tobaksskaderåd foretages følgende ændringer:
 1. § 1, stk. 1, affattes således:
»Sundhedsministeren nedsætter et selvstændigt forebyggelsespolitisk  

 råd, der inden for områderne sundhedsfremme samt sygdoms- og  

 ulykkesforebyggelse har til opgave at følge udviklingen i  

 forebyggelsesindsatsen såvel i sundhedssektoren som i andre samfundssektorer,  

 at overvåge og vurdere den offentlige forebyggende indsats, herunder  

 prioriteringer og metoder, samt at stille forslag til  

 forebyggelsesinitiativer.« 2. § 2, stk. 1, affattes således:
»Det Forebyggelsespolitiske Råd består af 7 medlemmer, der beskikkes  

 for to år ad gangen af sundhedsministeren i deres personlige egenskab.  

 Sundhedsministeren udpeger en formand og en næstformand blandt rådets  

 medlemmer.« 3. § 2, stk. 2, affattes således:
»Stk. 2. Til rådet knyttes et repræsentantskab bestående af  

 repræsentanter for landsdækkende sundhedsforeninger, sygdoms- og  

 misbrugsbekæmpende foreninger, folkeoplysende foreninger, faglige  

 organisationer, statslige råd samt amtskommuner og kommuner.
Rådet indkalder  

 mindst en gang årligt repræsentantskabet til drøftelse som led i rådets  

 forberedelse af vurderinger og forslag.
Sundhedsministeren fastsætter efter  

 forhandling med rådet nærmere regler om repræsentantskabets sammensætning og  

 funktion.« 4. § 3, stk. 2, affattes således:
»Stk. 2. Tobaksskaderådet består af 7 medlemmer, der udpeges  

 af sundhedsministeren.
Medlemmerne udpeges som sagkyndige inden for områderne  

 lægevidenskab, jura, sociologi, statistik-epidemiologi, pædagogik, psykologi  

 og information.
Rådets formand udpeges af sundhedsministeren.« 5. § 4, stk. 2 og 3, ophæves.
§ 2 Loven træder i kraft den 1. august 1996.
Oprindeligt fremsat forslag § 1 I lov nr. 314 af 16. maj 1990 om et forebyggelsespolitisk råd og et  

 tobaksskaderåd foretages følgende ændringer:
 1. § 1, stk. 1, affattes således:
 »Sundhedsministeren nedsætter et selvstændigt forebyggelsespolitisk  

 råd, der inden for områderne sundhedsfremme samt sygdoms- og  

 ulykkesforebyggelse har til opgave at følge udviklingen i  

 forebyggelsesindsatsen såvel i sundhedssektoren som i andre samfundssektorer,  

 at overvåge og vurdere den offentlige forebyggende indsats, herunder  

 prioriteringer og metoder, samt at stille forslag til  

 forebyggelsesinitiativer.«.
 2. § 2, stk. 1, affattes således:
 »Det Forebyggelsespolitiske Råd består af 7 medlemmer, der beskikkes  

 for to år ad gangen af sundhedsministeren i deres personlige egenskab.  

 Sundhedsministeren udpeger en formand og en næstformand blandt rådets  

 medlemmer.«.
 3. § 2, stk. 2, affattes således:
»Til rådet knyttes et repræsentantskab, bestående af repræsentanter  

 for landsdækkende sundhedsforeninger, sygdoms- og misbrugsbekæmpende  

 foreninger, folkeoplysende foreninger, faglige organisationer, statslige råd  

 samt amtskommuner og kommuner.
Rådet indkalder mindst en gang årligt  

 repræsentantskabet til drøftelse som led i rådets forberedelse af vurderinger  

 og forslag.
Sundhedsministeren fastsætter efter forhandling med rådet nærmere  

 regler om repræsentantskabets sammensætning og funktion.«.
 4. § 3, stk. 2, affattes således:
»Tobaksskaderådet består af 7 medlemmer, der udpeges af  

 sundhedsministeren.
Medlemmerne udpeges som sagkyndige inden for områderne:  

 lægevidenskab, jura, sociologi, statistik-epidemiologi, pædagogik, psykologi  

 og information.
Rådets formand udpeges af sundhedsministeren.«.
 5. § 4, stk. 2-3, ophæves.
§ 2 Loven træder i kraft den 1. august 1996.
Bemærkninger til lovforslaget Almindelige bemærkninger 1. Baggrund og hovedindhold 1.1. Forebyggelsespolitisk Råd har i forbindelse med sin beretning for  

 perioden 1992-1994 behandlet rådsstrukturen og peget på, at en ændring heraf  

 bør overvejes.
Sigtet med en ændring skulle være, at rådets karakter af at  

 være et af leddene i den samlede forebyggelsesmæssige indsats i landet kunne  

 blive præciseret.
Rådet har ikke peget på en bestemt struktur, men har fremhævet hensynet  

 til effektivitet, repræsentativitet og uafhængighed.
Rådet har i den  

 forbindelse fremhævet, at en højere grad af effektivitet i arbejdet vil kunne  

 opnås med et råd med et væsentligt mindre medlemstal.
1.2. På denne baggrund har regeringen revurderet den rådsstruktur,  

 som blev fastlagt ved lov i 1990. Regeringen finder især, at rådets  

 betænkeligheder med hensyn til det meget store medlemsantal - 24 medlemmer  

 ialt - bør imødekommes.
En konstruktion - med et lille råd bestående af  

 personligt udpegede, kombineret med et repræsentantskab, hvori de berørte  

 foreninger og organisationer fortsat kan bidrage til vurderinger og forslag -  

 vil kunne løse det påpegede problem og samtidig indebære en styrkelse af  

 rådets funktionsevne.
 I delvis forlængelse heraf foreslås en justering af rådets lovbestemte  

 opgaver og nedlæggelse af Alkoholpolitisk Forum som et stående udvalg under  

 rådet.
 Bortset fra en mindre konsekvenslignende rettelse berører lovforslaget  

 ikke Tobaksskaderådets struktur og opgaver.
 1.3. Det Forebyggelsespolitiske Råd blev i medfør af lov nr. 314  

 af 16. maj 1990 nedsat pr. 1. august 1990. Samtidig hermed blev det hidtidige  

 Forebyggelsesråd nedlagt.
Baggrunden for loven var et ønske om at skabe bedre muligheder for at se  

 den samlede forebyggelsesindsats som en helhed.
Formålet var endvidere at  

 skabe et forum for samarbejde med de sundhedsfremmende og sygdoms- og  

 misbrugsbekæmpende foreninger for at opnå større effekt af de mange  

 forebyggelsesinitiativer.
Til grund for lovforslaget lå samtidig den  

 opfattelse, at det politiske ansvar for forebyggelsesopgaven ligger hos den  

 enkelte ressortmyndighed og skal løses af de sædvanlige politisk ansvarlige.  

 Man så imidlertid fortsat et behov for, at et uafhængigt råd har til opgave  

 løbende at vurdere og overvåge denne indsats, herunder at indsatsen på de  

 forskellige områder ses i sammenhæng.
 Herom har Forebyggelsespolitisk Råd i sin seneste beretning anført, at der  

 i rådet ikke savnes forståelse for, at man med den nugældende lovgivning har  

 ønsket klart at placere det politiske driftsansvar for statslige  

 forebyggelsesaktiviteter hos sundhedsministeren, ligesom rådet har forståelse  

 for tanken om, at et uafhængigt organ som Forebyggelsespolitisk Råd, der  

 dermed ikke har udførende opgaver, kan bidrage med vurderinger, anbefalinger  

 og kritik.
 Om lovens forarbejder henvises til Folketingstidende 1989/90 spalte  

 2856-2858 (fremsættelse), Spalte 4380-4410 (1. behandling), spalte 9110-9119  

 (2. behandling), spalte 9292-9298 (3. behandling), tillæg A, spalte 2469-2480  

 (lovforslaget), tillæg B, spalte 10231040 (betænkning) samt tillæg C, spalte  

 539-542 (den vedtagne lov).
Det Forebyggelsespolitiske Råd har siden nedsættelsen i 1990 afleveret en  

 beretning hvert andet år.
Rådet er således inde i sin tredje  

 virksomhedsperiode, der løber fra august 1994 til juli 1996.
2. Andre strukturelle spørgsmål 2.1. Forebyggelsespolitisk Råd har tillige fundet det væsentligt at  

 fastslå, at et organ med et mere formaliseret mandat er ønskeligt - samtidig  

 med en fastholdelse af, at rådet ikke skal påtage sig udførende opgaver.  

 Forebyggelsespolitisk Råd bør derfor på forebyggelsesområdet kunne fungere  

 som naturligt høringsorgan for sundhedsministeren og - i relevant omfang -  

 for regeringens øvrige ministre.
På foranledning af denne tilkendegivelse fra rådet er der nu i  

 Sundhedsministeriet indført en fast praksis for høring af rådet over alle  

 væsentlige nye forebyggelsesinitiativer.
Regeringen ser ikke noget grundlag  

 for at instituere et specielt, formaliseret krav om høring af rådet, som jo i  

 forvejen har fri adgang til af egen drift at tage ethvert  

 forebyggelsesspørgsmål op til belysning og vurdering.
Dette gælder også  

 aktuelle forebyggelsesspørgsmål inden for andre ministerområder.
2.2. Rådet har endelig tilkendegivet, at Sundhedsministeriet efter  

 rådets opfattelse har gjort et godt stykke arbejde som sekretariat for  

 Forebyggelsespolitisk Råd, men at det på baggrund af fire års erfaringer  

 alligevel er rådets opfattelse, at et af sundhedsministeren uafhængigt råd,  

 der har fået til opgave at varetage overvågende, debatskabende og rådgivende  

 funktioner, i princippet bør støttes af et sekretariat, der ikke samtidig er  

 en del af ministerens eget embedsapparat, som blandt andet løbende skal bistå  

 ministeren med den efterfølgende opfølgning og stillingtagen til rådets  

 udspil og anbefalinger.
Skulle det ud fra andre, overordnede betragtninger  

 findes ønskeligt at bevare den nuværende sekretariatsordning, bør man efter  

 rådets opfattelse klargøre sig de begrænsninger, den indebærer.
Regeringen har ikke fundet, at der er tilstrækkelig tungtvejende grunde  

 til at omsætte rådets principielle standpunkt til praksis ved at henlægge  

 sekretariatsbetjeningen af Forebyggelsespolitisk Råd til et selvstændigt  

 sekretariat uden for Sundhedsministeriets regi.
Behovet for  

 sekretariatsbistand til rådet skønnes at være så begrænset, at et  

 selvstændigt sekretariat ville blive for lille en administrativ enhed.
I  

 denne forbindelse bemærkes, at Tobaksskaderådets sekretariat er dimensioneret  

 under hensyntagen til, at Tobaksskaderådet i modsætning til  

 Forebyggelsespolitisk Råd også har ansvar for alle de udførende opgaver  

 vedrørende oplysning og andet forebyggende arbejde for begrænsning af  

 tobaksrygningens gener og helbredsskadelige virkninger for såvel aktive som  

 passive rygere inden for rammerne af en årlig driftsbevilling på omkring 10  

 mio.kr.
3. Økonomiske og administrative konsekvenser Lovforslaget har ingen økonomiske og administrative konsekvenser, hverken  

 for staten eller for amtskommuner og kommuner.
4. Erhvervsøkonomiske konsekvenser Lovforslaget har ingen erhvervsøkonomiske konsekvenser.
5. Miljømæssige konsekvenser Lovforslaget har ingen miljømæssige konsekvenser.
6. Forholdet til EU-retten Lovforslaget har ikke EU-retlige aspekter.
7. Udtalelser over lovforslaget Lovforslaget har i udkast været forelagt for Amtsrådsforeningen i Danmark,  

 Kommunernes Landsforening, Københavns Kommune, Frederiksberg Kommune,  

 Forebyggelsespolitisk Råd, Tobaksskaderådet, Afholdsselskabernes  

 Landsforbund, KFUM's Sociale Arbejde, Landsforeningen Lænken, IOGT, Blå Kors,  

 Kræftens Bekæmpelse, Hjerteforeningen, Astma-Allergi Forbundet,  

 Gigtforeningen, Landsforeningen SIND, De samvirkende Invalideorganisationer,  

 Diabetesforeningen, Komiteen for Sundhedsoplysning, Dansk Folkeoplysnings  

 Samråd, Statens Husholdningsråd, Forbrugerrådet, Rådet for Større  

 Færdselssikkerhed, Dansk Sygeplejeråd, Dansk Tandlægeforening, Tandlægernes  

 Nye Tandlægeforening og Den almindelige danske Lægeforening.
Bemærkninger til lovforslagets enkelte bestemmelser Til § 1 Til nr. 1 Det er regeringens vurdering, at lovforslagets centrale sigte vedrørende  

 den ændrede sammensætning af rådet, herunder den væsentlige reduktion af  

 medlemstallet, jf. lovforslagets § 1, nr. 2, og bemærkningerne hertil, gør  

 det nødvendigt samtidig at foretage en justering af Forebyggelsespolitisk  

 Råds opgaver.
Efter den gældende lov har rådet - inden for områderne  

 sundhedsfremme samt sygdoms- og ulykkesforebyggelse - til opgave:
1) at følge udviklingen i forebyggelsesindsatsen såvel i sundhedssektoren  

 som i andre samfundssektorer, 2) at overvåge og vurdere den offentlige forebyggende indsats samt stille  

 forslag til forebyggelsesinitiativer, 3) at danne forum for gensidig orientering om offentlige og private  

 forebyggende initiativer og 4) at medvirke til at skabe debat om prioriteringer og metoder på  

 forebyggelsesområdet.
Opgaven med at danne forum for gensidig orientering om offentlige og  

 private forebyggende initiativer er efter lovens forarbejder særlig knyttet  

 til den eksisterende sammensætning af rådet med mange medlemmer  

 repræsenterende en lang række aktører på forebyggelsesområdet.
Det vil ikke  

 være realistisk at opretholde forudsætningen om, at bidrag til løsningen af  

 denne koordinationsopgave fortsat vil kunne ydes af et råd bestående af kun 7  

 personligt udpegede medlemmer eller via rådets drøftelser med et  

 repræsentantskab.
Med hensyn til den i nr. 4 nævnte opgave er der ingen tvivl om, at rådet  

 som sådan og dettes enkelte medlemmer vil kunne medvirke til at kvalificere  

 og inspirere den løbende debat om prioriteringer og metoder på  

 forebyggelsesområdet.
Det forekommer imidlertid mest hensigtsmæssigt at  

 indlægge en forudsætning om, at rådet og dettes enkelte medlemmer ytrer sig i  

 den forebyggelsespolitiske debat, når man finder passende lejlighed hertil,  

 frem for direkte at fastlægge og definere dette som en lovbestemt opgave for  

 rådet på lige fod med helt centrale opgaver vedrørende overvågning, vurdering  

 og fremsættelse af forslag over for minister og Folketing.
 Efter lovforslaget foreslås rådets opgaver udformet i overensstemmelse  

 hermed, idet det dog anses for formålstjenligt særligt at fremhæve  

 prioritering og metoder som eksempler på centrale problemstillinger, som bør  

 indgå i rådets løbende overvågning og vurdering.
Til nr. 2 Efter den gældende lov består Forebyggelsespolitisk Råd af 24 medlemmer,  

 der beskikkes af sundhedsministeren for 2 år ad gangen.
Ifølge loven  

 beskikkes de 9 medlemmer efter forhandling med følgende de store  

 landsdækkende sundhedsforeninger, de sygdoms- og misbrugsbekæmpende  

 foreninger og de folkeoplysende foreninger m.v.
I rådets to første  

 virksomhedsperioder har følgende organisationer og foreninger - for nogles  

 vedkommende i fællesskab - fået lejlighed til at udpege disse 9 medlemmer:  

 Dansk Folkeoplysnings Samråd, Afholdsselskabernes Landsforbund,  

 Astma-Allergiforbundet, De Samvirkende Invalideorganisationer,  

 Hjerteforeningen, Kræftens Bekæmpelse, Landsforeningen Sind, Gigtforeningen  

 og Diabetesforeningen samt Landsforeningen Lænken og KFUM's Sociale Arbejde.  

 Endvidere beskikkes efter loven 7 medlemmer efter forhandling med henholdsvis  

 Rådet for Større Færdselssikkerhed, Statens Husholdningsråd, Forbrugerrådet,  

 Komiteen for Sundhedsoplysning, Kommunernes Landsforening, Amtsrådsforeningen  

 i Danmark samt - i forening - Københavns og Frederiksberg Kommuner.
De sidste  

 8 medlemmer er således personligt udpeget af sundhedsministeren, som også  

 udpeger en formand og en næstformand blandt rådets medlemmer.
Forebyggelsespolitisk Råd har i sin seneste beretning som nævnt evalueret  

 den struktur inden for hvilken arbejdet har skullet finde sted.
Rådet har i  

 den forbindelse fremhævet, at en højere grad af effektivitet i arbejdet vil  

 kunne opnås med et råd med et væsentligt mindre medlemstal, som kan suppleres  

 med mindre, specialiserede komiteer, der ikke behøver at føle sig forpligtet  

 til den spredning over emnerne, som i den nuværende struktur har påhvilet  

 Forebyggelsespolitisk Råd.
Rådet ønsker i den forbindelse at fremhæve det  

 værdifulde arbejde, som er udført i Alkoholpolitisk Forum.
Bl.a. i kraft af  

 sit mere begrænsede medlemstal og mere klart afgrænsede opgaveområde har  

 dette organ, der formelt har status som et underudvalg under  

 Forebyggelsespolitisk Råd, efter rådets opfattelse kunnet opnå en større  

 effektivitet i arbejdet.
Rådets synspunkter giver efter regeringens opfattelse anledning til at  

 revurdere den rådsstruktur, som blev fastlagt ved lov i 1990. Regeringen  

 finder især, at rådets betænkeligheder med hensyn til det meget store  

 medlemsantal - 24 medlemmer ialt - bør imødekommes.
Det er regeringens  

 vurdering, at en konstruktion - med et lille råd bestående af personligt  

 udpegede, kombineret med et repræsentantskab, hvori de berørte foreninger og  

 organisationer fortsat kan bidrage til vurderinger og forslag, jf.  

 lovforslagets § 1, nr. 3, og bemærkningerne hertil - vil kunne løse det  

 påpegede problem og samtidig indebære en styrkelse af rådets funktionsevne.
Et betydeligt mindre råd vil kunne arbejde mere smidigt og være mere  

 operativt i henseende til løsning af den centrale, kritisk/vurderende og  

 forslagsstillende opgave, end det med rimelighed kan forventes af den  

 nuværende meget store og heterogene kreds af medlemmer, som for hovedpartens  

 vedkommende repræsenterer bestemte foreninger og organisationer.
Det er  

 regeringens vurdering, at en stærk begrænsning i rådets medlemstal indebærer,  

 at den hidtidige ordning, hvorefter en række mere eller mindre fastlagte  

 organisationer får lejlighed til at indstille medlemmer til rådet, må  

 bortfalde.
Der bliver således efter lovforslaget alene tale om medlemmer, der  

 udpeges i deres personlige egenskab på grundlag af kvalifikationer med hensyn  

 til faglig viden, erfaring, indsigt og engagement.
Det er forudsat, at der  

 ved sammensætningen af rådet søges opnået så stor en tværfaglighed som muligt  

 inden for discipliner, der i særlig grad er relevante for forebyggelsen,  

 herunder udvalgte lægevidenskabelige specialer, statistik, psykologi,  

 sociologi, information og økonomi.
Til nr. 3 a.
Forebyggelsespolitisk Råd har gjort særdeles gode erfaringer med  

 afholdelse af periodiske kontaktmøder for amtslige og kommunale, private og  

 statslige aktører på forebyggelsesområdet.
Ved sådanne møder kan den  

 forebyggende indsats på en bredere baggrund blive evalueret, efterkritik  

 komme til orde, og belysning af alternative metoder i det oplysende arbejde  

 kunne finde sted, ligesom man kan drøfte større emner og planer, herunder i  

 relation til en ønskelig koordination af de nævnte amtslige og kommunale,  

 private og statslige aktørers indsats.
Tilsvarende betragter rådet det som  

 hensigtsmæssigt, om Forebyggelsespolitisk Råd får til opgave at samle  

 repræsentanter for disse aktører til mindre møder om koordinering af den  

 forebyggende indsats.
 Regeringen finder det naturligt og formålstjenligt, hvis rådet fra tid til  

 anden fremlægger sine overvejelser, vurderinger og forslag i en foreløbig  

 form til drøftelse med en bredere kreds af repræsentanter for organisationer  

 og foreninger m.v. på forebyggelsesområdet og i øvrigt drøfter  

 problemstillinger i forebyggelsen med denne kreds.
Det er derfor foreslået, at der knyttes et repræsentantskab til rådet.
I  

 repræsentantskabet skal landsdækkende sundhedsforeninger, sygdoms- og  

 misbrugsbekæmpende foreninger, folkeoplysende foreninger, faglige  

 organisationer, statslige råd samt amtskommuner og kommuner have sæde.
Herved  

 vil der fortsat blive adgang til, at rådgivningen af Folketinget og  

 ministeren kommer til at hvile på et grundlag, som også disse parter har haft  

 mulighed for at bidrage til.
Det forudsættes, at rådet indkalder  

 repræsentantskabet med jævne mellemrum - dog mindst en gang om året - med  

 henblik på forelæggelse for og drøftelse af foreløbige vurderinger og  

 forslag, som rådet har forberedt med henblik på afgivelse til  

 sundhedsministeren.
Rådet får derved mulighed for efterfølgende at justere  

 sine oplæg eller at sammenfatte og videregive repræsentantskabets synspunkter  

 i forbindelse med afgivelsen.
 I de nærmere regler, som sundhedsministeren ifølge lovforslaget efter  

 forhandling med rådet skal fastsætte om repræsentantskabets sammensætning, er  

 det tanken at tage udgangspunkt i de parter, som efter den gældende lov har  

 været repræsenteret i Forebyggelsespolitisk Råd, jf. oven for.
b.
Samtidig med de foreslåede ny bestemmelser om rådssammensætning i  

 lovens § 2, stk. 1, og om et repræsentantskab i lovens § 2, stk. 2, foreslås  

 det at ophæve den hidtidige bestemmelse i den nuværende § 2, stk. 2, om, at  

 sundhedsministeren kan træffe beslutning om ændring af rådets medlemstal  

 eller sammensætning.
Denne bestemmelse, som i øvrigt ikke har været anvendt,  

 har haft sin særlige begrundelse i forhold til det nuværende, meget store og  

 heterogene råd med repræsentanter for en række i loven opregnede  

 organisationer og foreninger.
Til nr. 4 Med reduktionen af Forebyggelsespolitisk Råds samlede medlemstal fra 24  

 til 7 findes der ikke længere at være noget grundlag for at opretholde  

 bestemmelsen om, at to af rådets medlemmer samtidig skal have sæde i  

 Tobaksskaderådet.
Det må antages, at kontakter mellem de to råd i fornødent  

 omfang kan finde sted på mere uformel basis.
Til nr. 5 I følge den gældende lov om et forebyggelsespolitisk råd og et  

 tobaksskaderåd nedsætter sundhedsministeren under det Forebyggelsespolitiske  

 Råd et alkoholpolitisk forum.
Ifølge loven skal det Alkoholpolitiske Forum  

 bestå af mindst 9 medlemmer. 2 medlemmer udpeges blandt medlemmerne af Det  

 Forebyggelsespolitiske Råd, 3 medlemmer udpeges som sagkyndige inden for  

 alkoholmisbrugsområdet, medens de resterende udpeges efter forhandling med de  

 alkoholmisbrugsbekæmpende foreninger.
Siden vedtagelsen af loven i 1990 er der imidlertid vedtaget en særlig lov  

 om foranstaltninger mod alkoholmisbrug.
Efter denne lov, der er fra 1994, er  

 der som noget nyt oprettet et særligt Alkoholpolitisk Kontaktudvalg med  

 repræsentanter for bl.a.
Folketingets partier og de alkoholmisbrugsbekæmpende  

 foreninger.
Inden for en samlet årlig bevillingsramme på op imod 35 mio.kr.  

 iværksættes der efter Kontaktudvalgets beslutning aktiviteter på  

 alkoholområdet, herunder støtte til de landsdækkende foreninger, tilskud til  

 lokale aktiviteter, afholdelse af udgifter til statslig oplysningsvirksomhed  

 samt støtte af en række forskningsprojekter af betydning for  

 tilrettelæggelsen af den samfundsmæssige indsats imod alkoholmisbruget,  

 herunder forebyggelsen.
 Ud fra en samlet vurdering er det regeringens opfattelse, at der med  

 1994-loven og med den foreslåede rekonstruktion af Forebyggelsespolitisk Råd  

 vil være tilvejebragt samarbejdsstrukturer, hvori der ikke længere er  

 tilstrækkeligt grundlag for yderligere at opretholde et alkoholpolitisk forum  

 som et lovbestemt, stående udvalg under Forebyggelsespolitisk Råd.  

 Sundhedsstyrelsen er imidlertid indstillet på at oprette et lignende  

 tværfagligt alkoholforum som supplement til den løbende kontakt man i  

 forvejen har med de landsdækkende alkoholmisbrugsbekæmpende foreninger og med  

 de amtskommunale alkoholkonsulenter.
Det ny forebyggelsespolitiske råd vil i øvrigt på samme måde som det  

 nuværende selvstændigt kunne forholde sig til forebyggelsesspørgsmål i  

 relation til alkoholområdet.
I forlængelse heraf vil også det foreslåede  

 repræsentantskab, hvor de alkoholmisbrugsbekæmpende foreninger også vil blive  

 repræsenteret, kunne bidrage med alkoholpolitiske synspunkter.
Til § 2 Det foreslås, at loven træder i kraft i forbindelse med udløbet af  

 Forebyggelsespolitisk Råds indeværende virksomhedsperiode, dvs. den 1. august  

 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 1, stk. 1, affattes således:
 »Sundhedsministeren nedsætter et selvstændigt forebyggelsespolitisk  

 råd, der inden for områderne sundhedsfremme samt sygdoms- og  

 ulykkesforebyggelse har til opgave at følge udviklingen i  

 forebyggelsesindsatsen såvel i sundhedssektoren som i andre samfundssektorer,  

 at overvåge og vurdere den offentlige forebyggende indsats, herunder  

 prioriteringer og metoder, samt at stille forslag til  

 forebyggelsesinitiativer.«.
 § 1. Sundhedsministeren nedsætter et uafhængigt  

 forebyggelsespolitisk råd, der inden for områderne sundhedsfremme samt  

 sygdoms- og ulykkesforebyggelse har til opgave:
1) at følge udviklingen i forebyggelsesindsatsen såvel i sundhedssektoren  

 som i andre samfundssektorer, 2) at overvåge og vurdere den offentlige forebyggende indsats samt stille  

 forslag til forebyggelsesinitiativer, 3) at danne forum for gensidig orientering om offentlige og private  

 forebyggende initiativer og 4) at medvirke til at skabe debat om prioriteringer og metoder på  

 forebyggelsesområdet.
Stk. 2. - - - 2. § 2, stk. 1, affattes således:
 »Det Forebyggelsespolitiske Råd består af 7 medlemmer, der beskikkes  

 for to år ad gangen af sundhedsministeren i deres personlige egenskab.  

 Sundhedsministeren udpeger en formand og en næstformand blandt rådets  

 medlemmer.«.
 3. § 2, stk. 2, affattes således:
»Til rådet knyttes et repræsentantskab, bestående af repræsentanter  

 for landsdækkende sundhedsforeninger, sygdoms- og misbrugsbekæmpende  

 foreninger, folkeoplysende foreninger, faglige organisationer, statslige råd  

 samt amtskommuner og kommuner.
Rådet indkalder mindst en gang årligt  

 repræsentantskabet til drøftelse som led i rådets forberedelse af vurderinger  

 og forslag.
Sundhedsministeren fastsætter efter forhandling med rådet nærmere  

 regler om repræsentantskabets sammensætning og funktion.«.
§ 2. Det Forebyggelsespolitiske Råd består af 24 medlemmer, der  

 beskikkes af sundhedsministeren for to år ad gangen.
De 9 medlemmer beskikkes  

 efter forhandling med de store landsdækkende sundhedsforeninger, de sygdoms-  

 og misbrugsbekæmpende foreninger og de folkeoplysende foreninger m.v., og de  

 7 medlemmer beskikkes efter forhandling med henholdsvis Rådet for Større  

 Færdselssikkerhed, Statens Husholdsningsråd, Forbrugerrådet, Komiteen for  

 Sundhedsoplysning, Kommunernes Landsforening, Amtsrådsforeningen i Danmark  

 samt Københavns og Frederiksberg Kommuner i forening.
Sundhedsministeren  

 udpeger en formand og en næstformand blandt rådets medlemmer.
 Stk. 2. Sundhedsministeren kan efter forhandling med Det  

 Forebyggelsespolitiske Råd træffe beslutning om ændring af rådets medlemstal  

 eller sammensætning.
 4. § 3, stk. 2, affattes således:
»Tobaksskaderådet består af 7 medlemmer, der udpeges af  

 sundhedsministeren.
Medlemmerne udpeges som sagkyndige inden for områderne:  

 lægevidenskab, jura, sociologi, statistik-epidemiologi, pædagogik, psykologi  

 og information.
Rådets formand udpeges af sundhedsministeren.«.
§ 3. - - - Stk. 2. Tobaksskaderådet består af 9 medlemmer, der udpeges af  

 sundhedsministeren. 2 medlemmer udpeges blandt medlemmerne af Det  

 Forebyggelsespolitiske Råd, og 7 medlemmer udpeges som sagkyndige inden for  

 områderne: lægevidenskab, jura, sociologi, statistik-epidemiologi, pædagogik,  

 psykologi og information.
Rådets formand udpeges af sundhedsministeren blandt  

 de 7 sagkyndige medlemmer.
Stk. 3. - - - 5. § 4, stk. 2-3, ophæves.
§ 4. - - - Stk. 2. Sundhedsministeren nedsætter under Det  

 Forebyggelsespolitiske Råd et alkoholpolitisk forum.
Det Alkoholpolitiske  

 Forum består af mindst 9 medlemmer, der udpeges af sundhedsministeren for 2  

 år ad gangen. 2 medlemmer udpeges blandt medlemmerne af Det  

 Forebyggelsespolitiske Råd. 3 medlemmer udpeges som sagkyndige inden for  

 alkoholmisbrugsområdet, medens de resterende udpeges efter forhandling med de  

 misbrugsbekæmpende foreninger.
Formanden for Det Alkoholpolitiske Forum  

 udpeges af sundhedsministeren.
 Stk. 3. Sundhedsministeren kan efter indstilling fra Det  

 Forebyggelsespolitiske Råd godkende, at der nedsættes andre permanente  

 udvalg.
