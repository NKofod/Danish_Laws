 Ved kgl. resolution af 24. februar 1966 har Danmark ratificeret den under  

 3. december 1965 i København undertegnede overenskomst mellem Danmark,  

 Finland, Island, Norge og Sverige om transitering af udviste personer.
 overenskomstens ordlyd er som følger:
OVERENSKOMST mellem Danmark, Finland Island.
Norge og Sverige om transitering af  

 udviste personer.
 Artikel 1.
 Denne overenskomst skal omfatte enhver person, der udvises af en af de  

 kontraherende stater.
 Artikel 2.
 Ved nordisk stat forstås i denne overenskomst Danmark (med undtagelse af  

 Grønland), Finland, Island, Norge (med undtagelse af Svalbard og Jan Mayen)  

 og Sverige.
 Ved udvist forstås i denne overenskomst også en person, der efter svensk  

 lov er forvist (førvisad) eller efter finsk eller svensk lov er forpasset  

 (førpassad) med forbud mod at vende tilbage uden særlig tilladelse.
Ved udvisningsstat forstås den stat, hvis myndigheder har besluttet og  

 iværksætter en udvisning.
Ved transiteringsstat forstås den nordiske stat,  

 hvorigennem en udvist foretager gennemrejse.
 Artikel 3.
 Når en person udvises af en af de nordiske stater, og transiteringen skal  

 foregå gennem andre nordiske stater, påhviler det myndighederne i  

 udvisningsstaten at sørge for, at transiteringen sker under ledsagelse af en  

 aller flere repræsentanter for udvisningsstaten.
 Udvisningsstaten skal sørge for, at rejsen gennem transiteringsstaten sker  

 uden unødigt ophold, ligesom den på forhånd skal forvisse sig om, at  

 forudsætningerne for den udvistes viderebefordring fra transiteringsstaten  

 foreligger.
 Transitering kan ikke betragtes som afsluttet, før den udviste må antages  

 at være modtaget i en anden nordisk stat eller at have fået tilladelse til at  

 indrejse i en ikke nordisk stat.
 Artikel 4.
 Ved transitering skal indrejse ske over følgende grænseovergangssteder:
 Artikel 5.
 Inden transiteringen finder sted, skal politimyndighederne på  

 indrejsestedet i vedkommende transiteringsstat underrettes mindst 24 timer i  

 forvejen om den udvistes fulde navn, fødselsdato og -år, statsborgerskab,  

 hvilken myndighed, der iværksætter udvisningen, beregnet ankomsttid samt tid  

 og sted for udrejsen af vedkommende stat.
 Artikel 6.
 I forbindelse med underretningen efter artikel 5 skal transiteringsstatens  

 politimyndigheder på begæring af udvisningsstaten under særlige  

 omstændigheder være pligtige til at medvirke til transiteringens  

 gennemførelse.
 På tilsvarende måde kan den, som ledsager den udviste, nårsomhelst  

 undervejs kræve og få bistand hos nærmeste politimyndighed.
Omkostninger som måtte opstå som følge af transiteringsstatens bistand,  

 skal midlertidig afholdes af denne og snarest muligt refunderes af  

 udvisningsstaten.
Refusionskravet fremsættes over for den myndighed, der har  

 iværksat udvisningen.
 Artikel 7.
Såfremt transiteringen ikke gennemføres, skal udvisningsstaten være  

 pligtig til at tage den udviste tilbage.
Under sådanne omstændigheder skal så  

 vidt muligt den, der har forestået transiteringen, ledsage den udviste  

 tilbage til udvisningsstaten.
Hvis dette ikke er muligt, skal  

 transiteringsstatens politimyndigheder forestå tilbagesendelsen af den  

 udviste til udvisningsstaten efter at have underrettet denne.
Omkostninger i  

 forbindelse med tilbagesendelsen vil være at refundere som i artikel 6  

 bestemt.
 Artikel 8.
Når en udlænding udvises af en af de nordiske stater, og rejsen skal  

 foregå med flyvemaskine, som mellemlander i en anden nordisk stats lufthavn,  

 kan rejsen foretages uden ledsagelse.
I sådanne tilfælde skal  

 udvisningsstaten give underretning til politimyndighederne på det eller de  

 steder, hvor mellemlanding skal ske.
Såfremt der ønskes bistand fra  

 politimyndighederne på mellemlandingsstedet, skal anmodning herom fremsættes  

 mindst 24 timer forinden udrejsen påbegyndes.
Såvel underretning som  

 anmodning skal indeholde oplysning om den udvistes navn, fødselsdato og -år,  

 statsborgerskab, beregnet ankomst- og afgangstid samt om flyverutens nummer.
Rejsen skal planlægges således, at ophold på mellemlandingsstederne bliver  

 kortest muligt, og således at overnatning kun sker efter særlig aftale med  

 vedkommende politimyndigheder.
Inden afrejsen finder sted, må den myndighed,  

 som iværksætter udvisningen, endvidere forvisse sig om, at  

 mellemlandingshavnene ikke er lukkede for viderebefordring, og at den første  

 landingshavn uden for de nordiske stater heller ikke er lukket for ankommende  

 flyvemaskiner.
 Den udvistes legitimationspapirer og billetter bør deponeres hos  

 flyvemaskinens kaptajn eller dennes stedfortræder under rejsen gennem de  

 nordiske stater.
 Artikel 9.
 Ved iværksættelse af afvisningsbeslutninger samt efter norsk lov  

 bortvisningsbeslutninger og efter svensk lov førpassningsbeslutninger uden  

 forbud mod at vende tilbage uden særlig tilladelse har den stat, som  

 iværksætter beslutningen, ret til under iagttagelse af den i denne  

 overenskomst anførte fremgangsmåde at transitere vedkommende person under  

 ledsagelse gennem en anden nordisk stat samt til at kræve bistand af  

 sidstnævnte stats politimyndigheder.
 Artikel 10.
 Overenskomsten kan efter forhandlinger udvides til at omfatte Grønland.
 Artikel 11.
 Overenskomsten skal ratificeres og ratifikationsinstrumenterne deponeres i  

 København.
Overenskomsten træder i kraft, såsnart samtlige ratifikationsinstrumenter  

 er deponeret.
Fra samme tidspunkt ophæves deklarationen af 28. maj 1919  

 mellem Danmark, Norge og Sverige angående gennemtransport af udviste  

 udlændinge.
 Til bekræftelse heraf har de respektive befuldmægtigede undertegnet denne  

 overenskomst og forsynet den med deres segl.
Udfærdiget i København, den 3. december  

 1965 i et eksemplar på dansk, finsk, islandsk, norsk og svensk.
Dette eksemplar skal opbevares i det danske udenrigsministerium.
Bekræftet  

 afskrift af denne overenskomst skal af det danske udenrigsministerium sendes  

 til de øvrige parter.
 Per Hækkerup.
 Efter deponering i det danske udenrigsministerium af  

 ratifikationsinstrumenter fra samtlige medunderskrivende lande er  

 overenskomsten i henhold til dennes artikel 11, stk. 2, trådt i kraft den 21.  

 april 1966.
 Udenrigsministeriet, den 10. maj 1966.
 Per Hækkerup.
