Nr BTL 142 Betænkning over Forslag til lov om ændring af lov om boligbyggeri   

 Nr L 142 1990-91, 2. samling Afgivet af Boligudvalget Afgivet: 19910516 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
 Et mindretal (Fremskridtspartiets medlem af udvalget) indstiller  

 lovforslaget til vedtagelse uændret.
Mindretallet finder, at det er nødvendigt at præcisere i loven, at  

 sociale boligselskaber har til opgave at forsyne økonomisk svagtstillede  

 danske lejere med boliger.
Denne præcisering er nødvendig, fordi  

 boligministeren ikke har villet garantere Folketinget, at der vil være  

 vandtætte skodder mellem udenlandske og danske selskabers kapital, såfremt de  

 sociale boligselskaber opretter datterselskaber eller på anden måde etablerer  

 sig i udlandet med henblik på byfornyelse eller administration.
Boligministeren har heller ikke villet præcisere, hvorfra startkapitalen  

 til eventuelle udenlandske selskaber skulle komme.
På baggrund af den senere  

 tids mange skandaler om bl.a. kreditforeningernes udenlandske virksomhed kan  

 det ikke være et formål, at enten skatteyderne eller lejere i sociale  

 boligselskaber skal bidrage til byfornyelse eller opbygning af sociale  

 boligselskaber i udlandet.
