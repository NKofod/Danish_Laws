Nr LSF 45 Forslag til Lov om ændring af lov om beskatningen af pensionsordninger  

 m.v., kildeskatteloven og skattekontrolloven Fremsat af Ministeren for skatter afgifter den 22. oktober 1985 § 1 I lov om beskatningen af pensionsordninger m.v., jfr.
lovbekendtgørelse nr. 358 af 2. juli 1984, foretages følgende ændringer:
 1. § 1, stk. 2, affattes således:
»Stk. 2. Hvis forsikringens ejer eller medlemmet af pensionskassen ikke er fuldt skattepligtig her til landet, kan den pågældende efter skriftlig aftale med forsikringsselskabet henholdsvis pensionskassen samt arbejdsgiveren, såfremt denne bidrager til ordningen, vælge, at en ordning, der omfattes af § 2, nr. 4, eller §§ 5-11, henføres til beskatning efter § 50. Reglerne i § 50 gælder herefter for bidrag og præmier, der forfalder efter aftalens indgåelse, samt for udbetalinger, der svarer til sådanne bidrag og præmier.«.
 2. § 1, stk. 3, affattes således:
»Stk. 3. Hvis forsikringens ejer eller medlemmet af pensionskassen bliver fuldt skattepligtig her til landet, ophører valget efter stk. 2 at have virkning for bidrag og præmier, der forfalder efter den fulde skattepligts indtræden, samt for udbetalinger, der svarer til sådanne bidrag og præmier.«.
 3. I § 50, stk. 1, ændres »stk. 2-7« til: »stk. 2-8«.
 4. I § 50 indsættes efter stk. 2 som nyt stykke:
»Stk. 3. Overstiger de i indkomståret forfaldne præmier eller bidrag til livsforsikringer som nævnt i stk. 1, nr. 1, for en person, der er skattepligtig efter kildeskattelovens § 1, eller et selskab eller en forening m.v., der er skattepligtig efter selskabsskattelovens § 1, i alt 4.000 kr., betales en afgift på 40 pct. af det overskydende beløb.
Afgiften tilfalder statskassen.
 Beløbet på 4.000 kr. reguleres efter udskrivningslovens § 4.
Præmier eller bidrag til livsforsikringer, der alene kommer til udbetaling i tilfælde af den forsikredes død eller invaliditet inden forsikringstidens aftalte udløbstidspunkt, medregnes ikke ved opgørelsen af det nævnte beløb.
Dette gælder dog kun, hvis forsikringstidens aftalte udløbstidspunkt ikke ligger senere end første policedag efter den forsikredes fyldte 80. år.
Ministeren for skatter og afgifter fastsætter nærmere regler om beregningen og opkrævningen af afgiften.
Afgiften forfalder for personer til betaling på samme tidspunkt og med samme betalingsfrist som 1.
rate vedrørende restskatter, jfr. kildeskattelovens § 61, og for selskaber og foreninger m.v. på samme tidspunkt og med samme betalingsfrist som indkomstskatten, jfr. selskabsskattelovens § 30. Betales afgiften ikke rettidigt, betales en rente på 1 pct.
pr. påbegyndt måned fra forfaldsdagen at regne.
Renten tilfalder statskassen og kan ikke fradrages ved opgørelsen af den skattepligtige indkomst.
Afgiften og den nævnte rente kan inddrives efter reglerne om inddrivelse af personlige skatter, jfr. kildeskattelovens afsnit VII, og af selskabsskatter, jfr.
selskabsskattelovens § 30. I øvrigt finder skattelovgivningens regler om pligt til at selvangive, straf for urigtig selvangivelse og klageadgang tilsvarende anvendelse på afgiftspligtige præmier m.v. efter dette stykke.« Stk. 3-7 bliver herefter stk. 4-8.
 5. I § 50, stk. 4, der bliver stk. 5, ændres »stk. 3« til:  

 »stk. 4«.
 6. I § 50, stk. 7, der bliver stk. 8, ændres »stk. 3, 2. pkt.«  

 til:
 »stk. 4, 2. pkt.«.
 7. I § 55 ændres »§ 50, stk. 3 og 7« til: »§ 50, stk. 4 og  

 8«.
§ 2 I lov om opkrævning af indkomst- og formueskat for personer m.v.
(Kildeskat), jfr. lovbekendtgørelse nr. 396 af 18. juli 1984, som ændret ved lov nr. 606 af 12. december 1984 og lov nr. 213 af 29.
 maj 1985, foretages følgende ændring:
 I § 43, stk. 2, litra f, ændres »§ 50, stk. 3 og 7« til: »§  

 50, stk.
 4 og 8«.
§ 3 I skattekontrolloven, jfr. lovbekendtgørelse nr. 401 af 6. juli 1984, foretages følgende ændringer:
 1. I § 8B, stk. 1, 1. pkt., indsættes efter »oplysning om«:
»forfaldne såvel som«, og »§ 50, stk. 1, nr. 3-4, og stk.  

 7,» ændres til: »§ 50, stk. 1, nr. 3-4, og stk. 8,».
 2. I § 8B, stk. 1, indsættes efter 1. pkt.:
»Ministeren kan bestemme, at der i indberetningen til skattemyndighederne skal gives oplysning om personnummer (CPR-nr.) for den person og SE-nr. for det selskab m.v., som indberetningen vedrører.« 3. I § 8B indsættes som stk. 3:
»Stk. 3. Ministeren for skatter og afgifter kan fastsætte regler om, at forsikringsselskabet skal underrette ejeren af forsikringen (forsikringstageren) om de oplysninger om præmier og indskud, som skal indberettes efter stk. 1, samt fastsætte en frist for denne underretning.« § 4 Stk. 1. Loven træder i kraft ved bekendtgørelsen i Lovtidende.
 Stk. 2. § 1, nr. 1 og 2, har virkning fra den 22. oktober 1985.
De hidtidige regler i pensionsbeskatningslovens § 1, stk. 3, finder dog fortsat anvendelse på aftaler efter de hidtidige regler i lovens § 1, stk. 2. Stk. 3. § 1, nr. 4, har virkning for livsforsikringer, hvor skriftlig begæring om oprettelsen ikke er fremsat over for forsikringsselskabet eller dettes repræsentant før den 22. oktober 1985. For selskaber og foreninger m.v. har § 1, nr. 4, dog virkning for livsforsikringer, hvor skriftlig begæring om oprettelsen ikke er fremsat før den 3. december 1985.
For tiden fra den 22. oktober 1985, for selskaber og foreninger m.v. dog fra den 3. december 1985, til udgangen af det løbende indkomstår betales afgift efter pensionsbeskatningslovens § 50, stk. 3, som affattet i § 1, nr. 4, af præmier eller bidrag over 5.100 kr., som forfalder i det nævnte tidsrum.
§ 5 Ministeren for skatter og afgifter kan fastsætte regler om, at ændringer af en livsforsikring, der omfattes af pensionsbeskatningslovens § 50, stk. 1, nr 1, og er oprettet i henhold til en skriftlig begæring, der er fremsat før den 22.
oktober 1985, ikke i forhold til nævnte lovs § 50, stk. 3, som affattet i § 1, nr. 4, anses som oprettelse af en ny forsikring, såfremt ændringerne skyldes separation eller skilsmisse.
Det er dog en betingelse, at ændringerne ikke medfører en forøgelse af den årlige præmiebetaling.
Oprindeligt fremsat lovforslag Blad nr. 83 § 1 I lov om beskatningen af pensionsordninger m.v., jfr.
lovbekendtgørelse nr. 358 af 2. juli 1984, foretages følgende ændringer:
 1. § 1, stk. 2, affattes således:
»Stk. 2. Hvis forsikringens ejer eller medlemmet af pensionskassen ikke er fuldt skattepligtig her til landet, kan den pågældende efter skriftlig aftale med forsikringsselskabet henholdsvis pensionskassen samt arbejdsgiveren, såfremt denne bidrager til ordningen, vælge, at en ordning, der omfattes af § 2, nr. 4, eller §§ 5-11, henføres til beskatning efter § 50. Reglerne i § 50 gælder herefter for bidrag og præmier, der forfalder efter aftalens indgåelse, samt for udbetalinger, der svarer til sådanne bidrag og præmier.«.
 2. § 1, stk. 3, affattes således:
»Stk. 3. Hvis forsikringens ejer eller medlemmet af pensionskassen bliver fuldt skattepligtig her til landet, ophører valget efter stk. 2 at have virkning for bidrag og præmier, der forfalder efter den fulde skattepligts indtræden, samt for udbetalinger, der svarer til sådanne bidrag og præmier.«.
 3. I § 50, stk. 1, ændres »stk. 2-7« til: »stk. 2-8«.
 4. I § 50 indsættes efter stk. 2 som nyt stykke:
»Stk. 3. Overstiger de i indkomståret forfaldne præmier eller bidrag til livsforsikringer som nævnt i stk. 1, nr. 1, for en fuldt skattepligtig person i alt 4.000 kr., betales en afgift på 40 pct.
af det overskydende beløb.
Afgiften tilfalder statskassen.
Beløbet på 4.000 kr. reguleres efter udskrivningslovens § 4. Præmier eller bidrag til livsforsikringer, der alene kommer til udbetaling ved død eller invaliditet, medregnes ikke ved opgørelsen af det nævnte beløb.
Ministeren for skatter og afgifter fastsætter nærmere regler om beregningen og opkrævningen af afgiften.«.
 Stk. 3-7 bliver herefter stk. 4-8.
 5. I § 50, stk. 4, der bliver stk. 5, ændres »stk. 3« til:  

 »stk. 4«.
 6. I § 50, stk. 7, der bliver stk. 8, ændres »stk. 3, 2. pkt.«  

 til:
 »stk. 4, 2. pkt.«.
 7. I § 55 ændres »§ 50, stk. 3 og 7« til: »§ 50, stk. 4 og  

 8«.
§ 2 I lov om opkrævning af indkomst- og formueskat for personer m.v.
(Kildeskat), jfr. lovbekendtgørelse nr. 396 af 18. juli 1984, som ændret ved lov nr. 606 af 12. december 1984 og lov nr. 213 af 29.
 maj 1985, foretages følgende ændring:
 I § 43, stk. 2, litra f, ændres »§ 50, stk. 3 og 7« til: »§  

 50, stk.
 4 og 8«.
§ 3 I skattekontrolloven, jfr. lovbekendtgørelse nr. 401 af 6. juli 1984, foretages følgende ændringer:
 1. I § 8B, stk. 1, 1. pkt., ændres »§ 50, stk. 1, nr. 3-4, og stk.
 7,» til: »§ 50, stk. 1, nr. 3-4, og stk. 8,».
 2. I § 8B, stk. 1, indsættes efter 1. pkt.:
»Ministeren kan bestemme, at der i indberetningen til skattemyndighederne skal gives oplysning om personnummer (CPR-nr.) for den person, som indberetningen vedrører.« § 4 Stk. 1. Loven træder i kraft ved bekendtgørelsen i Lovtidende.
Stk.
2. § 1, nr. 1 og 2, har virkning fra den 22. oktober 1985. De hidtidige regler i pensionsbeskatningslovens § 1, stk. 3, finder dog fortsat anvendelse på aftaler efter de hidtidige regler i lovens § 1, stk. 2. Stk. 3. § 1, nr. 4, har virkning for livsforsikringer, hvor skriftlig begæring om oprettelsen ikke er fremsat over for forsikringsselskabet eller dettes repræsentant før den 22. oktober 1985. For tiden fra den 22. oktober 1985 til udgangen af det løbende indkomstår betales afgift efter pensionsbeskatningslovens § 50, stk. 3, som affattet i § 1, nr. 4, af præmier eller bidrag over 5.100 kr., som forfalder i det nævnte tidsrum.
BEMÆRKNINGER TIL LOVFORSLAGET Lovforslaget går ud på hurtig gennemførelse af en enkelt del af de ændringer i pensionsbeskatningsloven, som skal indgå i skattereformen.
Efter skattereformaftalen skal der højst kunne fradrages 50.000 kr. om året for præmier og bidrag m.v. til pensionsopsparing.
Siden reformaftalen blev indgået, er der foretaget en række tekniske undersøgelser, som har medført, at partierne bag reformaftalen har revideret aftalen.
Der vil blive redegjort nærmere herfor, når lovforslaget om de øvrige ændringer i pensionsbeskatningsloven bliver fremsat.
I store træk går ændringerne ud på følgende:
1. Begrænsningen af fradragsretten for præmier m.v. til 50.000 kr. om året gennemføres ikke.
2. Som aftalt i reformaftalen får alle skatteydere adgang til at tegne kapitalpension.
Den ordning, der hidtil kun har stået åben for lønmodtagere, kan altså herefter også bruges af selvstændige erhvervsdrivende og andre skattepligtige.
Fradraget for indskud eller præmie til kapitalpension kan dog højst udgøre 25.000 kr. om året.
Fradraget skal kunne rummes i skatteyderens personlige indkomst.
Beløbsgrænsen på 25.000 kr. skal reguleres efter princippet i udskrivningslovens § 4.
3. Der indføres adgang til at oprette pensionsopsparing i pengeinstitutterne på en måde, hvorefter pensionsopsparingen udbetales i rater.
Denne ordning bliver en slags parallel til de kendte rateforsikringer.
4. Endelig skal der indføres en begrænsning vedrørende livsforsikringer, der i dag er omfattet af reglen om et begrænset fradrag på 2.000 kr. om året.
Det er denne begrænsning, der foreslås gennemført særlig hurtigt i det foreliggende lovforslag.
Lovforslagets indhold Efter gældende regler kan der uden skatte- eller afgiftsmæssige konsekvenser i ubegrænset omfang foretages indskud til livsforsikringer, hvori der indgår et stort opsparingselement, og hvor forsikringselementet kun er af forholdsvis underordnet betydning.
Forsikringerne løber ofte kun over en kort årrække.
Ved at indskyde midler i en sådan forsikring i stedet for at foretage indskud f.eks. på en konto i et pengeinstitut opnås bl.a.
skattebegunstigelser i form af realrenteafgift af afkastet i stedet for indkomstbeskatning og i form af fritagelse for formueskat.
Partierne bag skattereformen har aftalt, at mulighederne for at opnå de skattebegunstigelser, der er indeholdt i pensionsbeskatningsloven, for fremtiden i det væsentlige skal forbeholdes livsforsikringer, hvor forsikringsdækningen er det afgørende, samt langsigtet pensionsopsparing.
Endvidere skal mulighederne for at foretage opsparing med beskattede penge og med skatte- og afgiftsfrie udbetalinger begrænses.
Efter forslaget indføres der en afgift på 40 pct. af det beløb, hvormed de samlede årlige præmier til livsforsikringer overstiger et grundbeløb på 4.000 kr., der reguleres efter udskrivningslovens § 4 på samme måde som personfradrag m.v.
Reguleringen bevirker, at beløbsgrænsen i 1985 bliver på 5.100 kr. og i 1986 på 5.200 kr.
Afgiftsreglen skal dog kun gælde for livsforsikringer, hvori der indgår en opsparing.
Rene risikoforsikringer, der alene kommer til udbetaling ved død eller invaliditet, holdes uden for dette indgreb og kan derfor tegnes som hidtil.
Efter lovforslaget skal reglen have virkning fra lovforslagets fremsættelse den 22.
oktober 1985. Herved forebygges det, at perioden indtil skattereformen træder i kraft benyttes til utilsigtet tegning af de livsforsikringer, som lovforslaget drejer sig om.
Af hensyn til kontrollen vil der i medfør af skattekontrolloven blive pålagt livsforsikringsselskaberne en pligt til at foretage indberetning til skattemyndighederne om præmier og bidrag til de berørte livsforsikringer.
I forbindelse hermed foreslås det, at CPR-nummeret kan kræves oplyst i indberetningen.
Lovforslaget indeholder endvidere en bemyndigelse til skatteministeren til at give nærmere regler om beregningen og opkrævningen af afgiften på 40 pct.
Afgiften skal tilfalde statskassen.
I lovforslaget er endvidere medtaget en ændring af pensionsbeskatningslovens § 1, stk. 2. Efter denne regel kan den skattepligtige vælge at henføre en pensionsordning, som omfattes af lovens afsnit I, til beskatning efter § 50. Når en ordning vælges henført til beskatning efter § 50, medfører dette, at præmien kan fradrages inden for 2.000 kr.'s fradraget, at sumudbetalinger (f.eks. fra kapitalforsikring) bliver skatte- og afgiftsfrie, og at indkomstbeskatningen af løbende udbetalinger begrænses.
Som et led i skattereformen afskaffes 2.000 kr.'s-fradraget med virkning fra den 1. januar 1987. Efter lovforslaget skal den omtalte mulighed for at vælge beskatning efter § 50 kun gælde, hvis forsikringens ejer (pensionskassemedlemmet) ikke er fuldt skattepligtig her til landet og derfor ikke har mulighed for at fratrække præmien ved indkomstopgørelsen.
Administrative og provenumæssige virkninger Det er som nævnt tanken, at forsikringsselskaberne skal foretage indberetning om præmier til de livsforsikringer, der omfattes af lovforslaget.
Indberetningerne skal ske til statsskattedirektoratet.
Kontrollen med, at der betales afgift af den del af de samlede årlige præmier, der overstiger den fastsatte grænse, skal foregå maskinelt på grundlag af de indberettede oplysninger.
Lovforslaget medfører merudgifter til etablering af det maskinelle indberetningssystem og til den årlige driftsudgift.
Der er ikke herudover administrative merudgifter forbundet med lovforslaget.
Der vil i forbindelse med fremsættelsen af et andet lovforslag vedrørende skattereformen blive givet en samlet redegørelse for de administrative virkninger af skattereformen, og i denne forbindelse vil der blive givet en nærmere redegørelse for merudgifterne ved nærværende lovforslag.
Den nu foreslåede 40 pct.'s afgift vil formentlig ikke indbringe noget større provenu.
Det må nemlig forventes, at forslagets gennemførelse vil bevirke, at tegningen af forsikringer, der omfattes af afgiften, stort set vil ophøre.
Dette vil medføre nogle afledede virkninger, hvis indflydelse på de offentlige finanser er vanskelige at bedømme, fordi man helt savner erfaringer for, hvad de beløb, der spares i præmieudgift, vil blive anvendt til.
Lov om beskatningen af pensionsordninger m.v. er senest ændret ved lov nr. 624 af 21.
december 1983, jfr.
Folketingstidende 1983-84 sp. 810, sp. 1115, sp. 2806, sp. 3229, tillæg A sp. 729, tillæg B sp. 115 og tillæg C sp. 143. Kildeskatteloven er senest ændret ved lov nr. 213 af 29.
maj 1985, jfr.
Folketingstidende 1984-85 sp. 9139, sp. 9553, sp.
 10194, sp. 10531, tillæg A sp. 4409, tillæg B sp. 1601 og sp.
1681, tillæg C sp. 491. Skattekontrolloven er senest ændret ved lov nr. 230 af 23. maj 1984, jfr.Folketingstidende 1983-84 sp.
2095, sp. 3042, sp. 6395, sp. 6720, tillæg A sp. 2659, tillæg B sp. 819, tillæg C sp. 397.
Bemærkninger til de enkelte bestemmelser Til § 1, nr. 1 og 2 Den foreslåede affattelse af pensionsbeskatningslovens § 1, stk. 2, indebærer, at muligheden for at vælge en pensionsordning, der omfattes af lovens § 2, nr. 4, eller §§ 5-11, henført til beskatning efter § 50 for fremtiden alene skal gælde for personer, der ikke er fuldt skattepligtige her til landet, og som derfor ikke har mulighed for at fratrække præmier m.v. til ordningerne, jfr. lovens § 54. Personer, som har tegnet pensionsordninger i Danmark, og som kun er begrænset - eller slet ikke skattepligtige her til landet, kan således fortsat vælge ordningerne beskattet efter § 50. Det kan f.eks. dreje sig om personer, som er fuldt skattepligtige i et andet land, men som har ønsket at tegne en pensionsordning i Danmark.
Præmierne til en sådan ordning er ikke fradragsberettigede i Danmark, fordi den pågældende ikke er fuldt skattepligtig her til landet.
Det forekommer derimod, at præmierne er fradragsberettigede i det andet land.
Hvis en sådan person ophæver pensionsordningen i utide, forekommer det imidlertid, at der skal betales afgift både efter den danske pensionsbeskatningslov og skattelovgivningen i det andet land.
Ifølge den danske pensionsbeskatningslov skal afgiften erlægges, selv om den pågældende ikke har været skattepligtig i Danmark i den periode, hvor indbetalingerne har fundet sted, jfr. § 32. Det må anses for rimeligt, at personer i en beskatningssituationen som den beskrevne fortsat får mulighed for at undgå den dobbelte afgiftserlæggelse ved at vælge pensionsordningen henført til beskatning efter § 50. Hvis ordningen vælges beskattet efter § 50, gælder reglerne i denne bestemmelse herefter for bidrag og præmier, der forfalder efter indgåelsen af aftalen om beskatning efter § 50, samt for udbetalinger, der svarer til sådanne bidrag og præmier.
Under hensyn til, at beskatning efter § 50 kun skal kunne vælges af personer, som ikke er fuldt skattepligtige, indeholder lovforslaget en ny affattelse af pensionsbeskatningslovens § 1, stk. 3, der indebærer, at henførelsen til beskatning efter § 50 ophører med at have virkning, hvis pensionsopspareren måtte blive fuldt skattepligtig.
Til § 1, nr. 4 Det foreslåede nye stykke i § 50 indebærer, at der skal betales en afgift på 40 pct. af den del af de samlede indbetalinger i indkomståret til livsforsikringer som nævnt i § 50, stk. 1, nr. 1, som overstiger den fastsatte beløbsgrænse.
Indbetalinger eller indbetalingsdele under beløbsgrænsen berøres således ikke af afgiften.
Afgiftsreglen gælder for fuldt skattepligtige personer.
Udbetalingerne fra livsforsikringerne skal i skatteog afgiftsmæssig henseende behandles som hidtil.
Beløbsgrænsens grundbeløb udgør 4.000 kr.
Dette beløb skal reguleres efter udskrivningslovens § 4 på samme måde som en lang række andre beløbsgrænser i skattelovgivningen, dvs. efter et af folketinget for hvert år fastsat reguleringstal.
For 1985 er reguleringstallet fastsat til 126,6 og for 1986 til 129,1. Dette medfører, at den omhandlede beløbsgrænse i 1985 vil udgøre 5.100 kr. og i 1986 5.200 kr.
Der gælder dog en særlig 5.100 kr.'s grænse for indbetalinger i perioden fra dette lovforslags fremsættelse til udgangen af det løbende indkomstår, jfr. bemærkningerne til § 4.
Afgiftsreglen omfatter ikke præmier og bidrag til livsforsikringer, der alene kommer til udbetaling ved død eller invaliditet.
Der er derfor fortsat i skatte- og afgiftsmæssig henseende fri adgang til at indbetale til sådanne forsikringer.
Til § 1, nr. 3, 5, 6, og 7, § 2 samt § 3, nr. 1 Der er tale om redaktionelle ændringer som følge af indsættelen af nyt stk. 3 i § 50.
Til § 3, nr. 2 Som nævnt i de almindelige bemærkninger er der behov for at pålægge livsforsikringsselskaberne en pligt til at foretage indberetning om de omhandlede forsikringer.
Det foreslås, at CPR-nummeret kan kræves oplyst i indberetningen.
Til § 4 Det foreslås i § 4, stk. 2, at ændringen af muligheden efter pensionsbeskatningslovens § 1, stk. 2, for at vælge beskatning efter lovens § 50 sættes i kraft fra tidspunktet for lovforslagets fremsættelse, dvs. fra den 22. oktober 1985. Hvis den skriftlige aftale efter pensionsbeskatningslovens nuværende bestemmelse i § 1, stk. 2, ikke er indgået senest den 21. oktober 1985, kan henførsel til beskatning efter § 50 således ikke finde sted, medmindre der er tale om en pensionsopsparer, der kun er begrænset eller slet ikke skattepligtig her til landet.
Efter de hidtidige regler i § 1, stk. 3, gives der mulighed for, at en pensionsordning, der er valgt henført til beskatning efter § 50, kan vende tilbage til den »normale« beskatningsform i lovens kapitel 2-5, dvs. med fradragsret for indbetalingerne og med skat eller afgift af udbetalingerne.
I lovforslaget foreslås det, at denne adgang fortsat skal stå åben for de ordninger, der er valgt beskattet efter § 50 ifølge de hidtidige regler i lovens § 1, stk.
2. I lovforslagets § 4, stk. 3, 1. pkt., foreslås det, at afgiften på 40 pct. af de årlige bidrag og præmier over den fastsatte beløbsgrænse til livsforsikringer alene skal gælde forsikringer, som tegnes efter lovforslagets fremsættelse.
Forsikringer, der er tegnet før den 22. oktober 1985, omfattes således ikke af afgiften, uanset om de årlige præmier udgør et større beløb.
I § 4, stk. 3, 2. pkt., fastsættes overgrænsen for præmier og bidrag, der forfalder i perioden fra den 22. oktober 1985 til udgangen af det løbende indkomstår, hvilket for langt de fleste skatteydere vil sige 31. december 1985, til 5.100 kr.
Grænsen for det løbende indkomstår sættes af praktiske grunde derfor ikke i forhold til den tid, der måtte restere af indkomståret.
For de følgende indkomstår beregnes beløbsgrænsen på grundlag af grundbeløbet på 4.000 kr., reguleret efter udskrivningslovens § 4.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om beskatningen af pensionsordninger m.v., jfr.
lovbekendtgørelse nr. 358 af 2. juli 1984, foretages følgende ændringer:
 1. § 1, stk. 2, affattes således:
»Stk. 2. Hvis forsikringens ejer eller medlemmet af pensionskassen ikke er fuldt skattepligtig her til landet, kan den pågældende efter skriftlig aftale med forsikringsselskabet henholdsvis pensionskassen samt arbejdsgiveren, såfremt denne bidrager til ordningen, vælge, at en ordning, der omfattes af § 2, nr. 4, eller §§ 5-11, henføres til beskatning efter § 50. Reglerne i § 50 gælder herefter for bidrag og præmier, der forfalder efter aftalens indgåelse, samt for udbetalinger, der svarer til sådanne bidrag og præmier.«.
 2. § 1, stk. 3, affattes således:
»Stk. 3. Hvis forsikringens ejer eller medlemmet af pensionskassen bliver fuldt skattepligtig her til landet, ophører valget efter stk. 2 at have virkning for bidrag og præmier, der forfalder efter den fulde skattepligts indtræden, samt for udbetalinger, der svarer til sådanne bidrag og præmier.«.
--/ § 1. - - Stk. 2. Ved ordninger, der omfattes af § 2, nr. 4, eller § 5-11,  

 kan forsikringens ejer (pensionskassemedlemmet) efter skriftlig aftale med  

 forsikringsselskabet (pensionskassen) og arbejdsgiveren, såfremt han bidrager  

 til ordningen, vælge beskatning efter § 50. Reglerne i § 50 gælder herefter  

 for bidrag og præmier, der forfalder i det indkomstår, hvor aftalen indgås,  

 og senere indkomstår, samt for udbetalinger, der svarer til sådanne bidrag og  

 præmier.
Stk. 3. Aftalen efter stk. 2 kan senere ophæves med virkning for  

 bidrag og præmier, der forfalder i det indkomstår, hvor ophævelsen sker, og  

 senere indkomstår, samt for udbetalinger, der svarer til sådanne bidrag og  

 præmier. - - /-- 3. I § 50, stk. 1, ændres »stk. 2-7« til: »stk. 2-8«.
 4. I § 50 indsættes efter stk. 2 som nyt stykke:
»Stk. 3. Overstiger de i indkomståret forfaldne præmier eller bidrag til livsforsikringer som nævnt i stk. 1, nr. 1, for en fuldt skattepligtig person i alt 4.000 kr., betales en afgift på 40 pct.
af det overskydende beløb.
Afgiften tilfalder statskassen.
Beløbet på 4.000 kr. reguleres efter udskrivningslovens § 4. Præmier eller bidrag til livsforsikringer, der alene kommer til udbetaling ved død eller invaliditet, medregnes ikke ved opgørelsen af det nævnte beløb.
Ministeren for skatter og afgifter fastsætter nærmere regler om beregningen og opkrævningen af afgiften.«.
Stk. 3-7 bliver herefter stk. 4-8.
 5. I § 50, stk. 4, der bliver stk. 5, ændres »stk. 3« til:  

 »stk. 4«.
 6. I § 50, stk. 7, der bliver stk. 8, ændres »stk. 3, 2. pkt.«  

 til:
 »stk. 4, 2. pkt.«.
--/ § 50. Reglerne i stk. 2-7 gælder for: 1. livsforsikring, der ikke omfattes  

 af kapitel 1, 2. pensionskasseordning, der ikke omfattes af kapitel 1, men  

 som opfylder betingelserne i § 3, 3. livsforsikring og pensionskasseordning,  

 der omfattes af §§ 2 eller 5-7, men som efter § 1, stk. 2, er valgt beskattet efter § 50,  

 4. anden livsforsikring, der omfattes af kapitel 1, men som efter § 1, stk.  

 2, er valgt beskattet efter § 50, og 5. syge- og ulykkesforsikring, der ejes  

 af den forsikrede.
Stk. 2. Ved opgørelsen af den skattepligtige indkomst for ejeren af  

 forsikringen m.v. eller arbejdstageren, jfr. reglerne i afsnit III, kan  

 fradrages præmier eller bidrag til forsikringer m.v. som nævnt i stk. 1.  

 Fradraget kan dog sammenlagt med eventuelle fradrag for indskud på de i § 51  

 omhandlede børneopsparings- og selvpensioneringskonti ikke overstige et  

 samlet beløb af 2.000 kr.
Hvis ejeren af forsikringen m.v. har levet sammen  

 med en ægtefælle i hele indkomståret og har fradrag for præmier eller bidrag,  

 der overstiger et samlet beløb af 2.000 kr., medens den samlevende ægtefælles  

 fradragsberettigede udgifter er mindre end 2.000 kr., kan ejerens ikke  

 udnyttede fradragsbeløb overføres til ægtefællen og fradrages ved opgørelsen  

 af dennes skattepligtige indkomst inden for 2.000 kr.s grænsen.
Stk. 3. Løbende udbetalinger, der bortfalder ved de forsikredes eller  

 pensionsberettigedes død, medregnes ved opgørelsen af den skattepligtige  

 indkomst.
For ordninger som nævnt i stk. 1, nr. 3, skal dog kun 70 pct. af  

 udbetalingerne medregnes som skattepligtig indkomst.
Stk. 4. Andre  

 udbetalinger end de i stk. 3 nævnte, såsom udbetaling af kapitalforsikring  

 ved forsikringens udløb, udbetaling af tilbagekøbsværdi ved ophævelse af  

 rente- eller kapitalforsikring og udbetaling af bonus, medregnes ikke ved  

 opgørelsen af den skattepligtige indkomst, jfr. dog § 53 og § 56, stk. 2. Stk. 5. Ved opgørelsen af den skattepligtige indkomst  

 bortses fra tilskrivning af bonus og renter m.v.
 Stk. 6. Ved opgørelsen af den skattepligtige formue anvendes  

 statsskattelovens § 12. Stk. 7. Bestemmelsen i stk. 3, 2. pkt., anvendes også  

 på en forsikring eller pensionskasseordning, der ved lovens ikrafttræden er  

 omfattet af § 1, stk. 1, litra d, nr. 3, i lov om beskatningen af  

 renteforsikringer m.v., uanset om forsikringen eller pensionskasseordningen  

 opfylder de almindelige betingelser i §§ 2-5. For den del af udbetalingerne,  

 der hidrører fra indbetalinger efter denne lovs ikrafttræden, gælder  

 bestemmelsen dog kun med tilsvarende begrænsninger, som er fastsat for  

 adgangen til fremtidig at indbetale til en af § 7 omfattet forsikring, jfr. §  

 7, stk. 2. Bestemmelsen gælder heller ikke udbetalinger fra en ordning, hvor  

 der efter lovens ikrafttræden er foretaget ændringer, der ikke kan forenes  

 med lovens almindelige regler for en sådan ordning, jfr. § 31.
/-- 7. I § 55 ændres »§ 50, stk. 3 og 7« til: »§ 50, stk. 4 og  

 8«.
--/ § 55. Indkomstskattepligten i henhold til § 20, § 46, stk. 1 og 2, § 49,  

 stk. 2, § 50, stk. 3 og 7, og § 53 påhviler ejeren eller den, der efter  

 ejerens død i henhold til bestemmelserne i policen m.v. er berettiget til de  

 pågældende udbetalinger.
/-- § 2 I lov om opkrævning af indkomst- og formueskat for personer m.v.
(Kildeskat), jfr. lovbekendtgørelse nr. 396 af 18. juli 1984, som ændret ved lov nr. 606 af 12. december 1984 og lov nr. 213 af 29.
 maj 1985, foretages følgende ændring:
 I § 43, stk. 2, litra f, ændres »§ 50, stk. 3 og 7« til: »§  

 50, stk.
 4 og 8«.
--/ § 43. - - Stk. 2. Til A-indkomst kan endvidere efter ministeren for  

 skatter og afgifters nærmere bestemmelse henregnes nedennævnte indkomstarter:  

 - - f) Indkomstskattepligtige udbetalinger som nævnt i § 20, Stk. 1-2, § 46, stk. 2, og § 50, stk. 3 og 7, i lov om beskatningen af  

 pensionsordninger m.v. - - /-- § 3 I skattekontrolloven, jfr. lovbekendtgørelse nr. 401 af 6. juli 1984, foretages følgende ændringer:
1. I § 8B, stk. 1, 1. pkt., ændres »§ 50, stk. 1, nr. 3-5 og stk.  

 7,» til: »§ 50, stk. 1, nr. 2-4, og stk. 8,».
 2. I § 8B, stk. 1, indsættes efter 1. pkt.:
»Ministeren kan bestemme, at der i indberetningen til skattemyndighederne skal gives oplysning om personnummer (CPR-nr.) for den person, som indberetningen vedrører.« --/ § 8B.
Forsikringsselskber er efter skatte- og afgiftsministerens nærmere  

 bestemmelse pligtige til uden opfordring til brug ved skatteligningen at give  

 de skattelignende myndigheder oplysning om indbetalte forsikringspræmier og  

 indskud en gang for alle, om udbetalinger hidrørende fra forsikringer af den  

 i lov om beskatningen af pensionsordninger m.v. §§ 2, 5, 7, 8, 9 og 50, stk.  

 1, nr. 3-4, og stk. 7, omhandlede art, herunder om påbegyndelse af og  

 ændringer i sådanne udbetalinger, om udbetalinger af tilbagekøbsværdi og  

 bonus efter sådanne forsikringer, om dispositioner af den i nævnte lovs §§  

 29-31 omhandlede karakter, for så vidt den pågældende disposition er kommet  

 til selskabets kundskab, samt om opdelinger vedrørende de i nævnte lovs § 20,  

 stk. 2, § 30, stk. 4, og § 34 anførte bestemmelser.
Der påhviler  

 pensionskasser, pensionsfonds og andre, der udbetaler pensioner, samme  

 oplysningspligt for så vidt angår tilsvarende forhold vedrørende  

 pensionsordninger.
