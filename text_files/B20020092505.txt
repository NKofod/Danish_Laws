Bekendtgørelse om filialer af  

 udenlandske  

 forsikringsselskaber1) I medfør af § 219 og § 260, stk. 3, i lov om  

 forsikringsvirksomhed, jf. lovbekendtgørelse nr. 645 af 5. august 2002  

 og § 1, stk. 2, og § 77, stk. 2, i lov om finansiel virksomhed, jf.  

 lovbekendtgørelse nr. 660 af 7. august 2002, fastsættes:
Kapitel 1 Anvendelsesområde § 1. Denne bekendtgørelse finder anvendelse  

 på forsikringsselskaber med vedtægtsmæssigt hjemsted uden  

 for Den Europæiske Union eller uden for lande, som Fællesskabet  

 har indgået aftale med, og som ønsker at drive  

 forsikringsvirksomhed her i landet gennem en herværende filial.
Kapitel 2 Oprettelse af filial § 2. Et forsikringsselskab med  

 vedtægtsmæssigt hjemsted uden for Den Europæiske Union  

 eller uden for lande, som Fællesskabet har indgået aftale med og  

 som lovligt driver forsikringsvirksomhed i sit hjemland, og som ikke driver  

 anden virksomhed, kan på de i lov om forsikringsvirksomhed og de i lov  

 om finansiel virksomhed samt de i forskrifter udstedt i medfør heraf,  

 herunder de i denne bekendtgørelse fastsatte betingelser, af  

 Finanstilsynet få tilladelse (koncession) til at drive tilsvarende  

 virksomhed her i landet gennem en herværende filial, hvis dette er  

 hjemlet i international aftale, eller når Finanstilsynet  

 skønner, at der indrømmes danske selskaber tilsvarende ret i  

 vedkommende land, eller i øvrigt giver tilladelse hertil.
Stk. 2. Det er en betingelse for, at et sådant  

 forsikringsselskab kan drive virksomhed her i landet, at det i sit hjemland  

 er etableret som et aktieselskab eller et gensidigt selskab.
Finanstilsynet  

 kan gøre undtagelse for virksomheder, som i hjemlandet lovligt driver  

 forsikringsvirksomhed uden at være et aktieselskab eller et gensidigt  

 selskab.
Stk. 3. Oprettelsen af en filial skal anmeldes til Erhvervs-  

 og Selskabsstyrelsen.
Samtidig med anmeldelsen skal ansøgning om  

 koncession indgives til Finanstilsynet.
Stk. 4. Ved ansøgning om koncession anvendes med de  

 nødvendige tilpasninger samme regler som for forsikringsselskaber med  

 vedtægtsmæssigt hjemsted her i landet, jf. bestemmelserne i  

 Finanstilsynets bekendtgørelse om koncession til  

 skadesforsikringsselskaber.
Ansøgningen skal være ledsaget af de  

 i § 3 nævnte bilag.
 § 3. Med den i § 2 nævnte  

 ansøgning om oprettelse af en filial skal følge:
1)	officiel bevidnelse af, at selskabet er lovligt bestående i  

 sit hjemland med oplysning om, hvor længe det i hjemlandet har drevet  

 den anmeldte virksomhed, og om, hvorvidt der i de sidste 3 år fra de  

 derværende myndigheders side er gjort bemærkning mod den  

 måde, hvorpå virksomheden er udøvet, 2)	eksemplarer af selskabets regnskaber og årsberetninger for de  

 3 sidste regnskabsår, 3)	en af selskabet afgivet erklæring om, at det forpligter sig  

 til i alle af virksomheden her i landet opstående retsforhold at  

 underkaste sig dansk ret og danske domstoles afgørelse, 4)	den originale fuldmagt for generalagenten, 5)	bevis for, at generalagenten opfylder de i § 5 angivne  

 betingelser, 6)	et eksemplar af selskabets vedtægter, 7)	en fortegnelse over selskabets bestyrelsesmedlemmer, og 8)	bevis for, at selskabet har opfyldt sin forpligtelse efter  

 § 9.
 Stk. 2. På forlangende af Finanstilsynet skal der  

 indsendes en autoriseret oversættelse af de i stk. 1 nævnte  

 bilag.
 § 4. Ansøgning om koncession skal indeholde  

 en af selskabet udarbejdet driftsplan for den virksomhed, som selskabet agter  

 at drive her i landet.
 Stk. 2. Ved udarbejdelse af driftsplan anvendes med de  

 nødvendige tilpasninger samme regler som for forsikringsselskaber med  

 vedtægtsmæssigt hjemsted her i landet, jf. bestemmelserne i  

 Finanstilsynets bekendtgørelse om kapitalgrundlag for  

 forsikringsselskaber.
 Stk. 3. Har Finanstilsynet ikke inden 6 måneder efter  

 modtagelsen af en ansøgning om koncession afgivet udtalelse om  

 ansøgningen, kan selskabet indbringe sagen for domstolene.
 § 5. Selskabet skal vælge en generalagent  

 til at lede filialen, der ikke kan tegnes uden dennes medvirken.  

 Generalagenten skal have beføjelse til at forpligte virksomheden  

 overfor tredjemand samt til at repræsentere virksomheden i  

 øvrigt, herunder overfor Finanstilsynet og Erhvervs- og  

 Selskabsstyrelsen samt under søgsmål mod virksomheden.
 Stk. 2. Et selskab må kun have een generalagent her i  

 landet.
 Stk. 3. Generalagenten kan meddele prokura til een eller flere  

 underagenter.
Stk. 4. Generalagenter skal være myndige personer og  

 have bopæl her i landet samt i de sidste 2 år have været  

 bosiddende her i landet.
Fra den sidste bestemmelse kan Finanstilsynet  

 gøre undtagelse.
 Stk. 5. Et her i landet hjemmehørende aktieselskab,  

 anpartsselskab eller interessentskab kan være generalagent,  

 såfremt generalagenten som sin repræsentant udpeger en person,  

 der opfylder de i stk. 4 nævnte betingelser for at være  

 generalagent.
Stk. 6. Selskabet skal råde over tilstrækkelig  

 sagkundskab til beregning af forsikringsmæssige hensættelser.  

 Driver selskabet livsforsikringsvirksomhed her i landet, skal der ved  

 filialen være ansat en ansvarshavende aktuar.
Bestemmelserne i  

 § 89, stk. 2-7, i lov om forsikringsvirksomhed finder tilsvarende  

 anvendelse.
 § 6. Opfylder en generalagent ikke længere  

 betingelserne i § 5, bliver han ude af stand til at udføre sit  

 hverv, frasiger han sig dette, eller tilbagekaldes hans fuldmagt, uden at  

 anden generalagent bliver valgt af selskabet, skal Finanstilsynet,  

 såfremt filialen fortsat skal bestå, ansætte en  

 generalagent, der fungerer, indtil en anden er valgt af selskabet, eller  

 indtil den tidligere generalagent atter kan overtage sit hverv.
§ 7. Selskaber, som driver forsikringsvirksomhed  

 her i landet, skal i deres benævnelse på tydelig måde  

 angive selskabets navn, hjemland og egenskab af aktieselskab, gensidigt  

 selskab eller lignende.
Bestemmelsen i § 11 i lov om  

 forsikringsvirksomhed finder tilsvarende anvendelse.
 Stk. 2. Det er de af stk. 1 omfattede selskaber forbudt  

 selv eller ved deres agenter og personale at betegne sig som kontrolleret af  

 den danske stat.
 § 8. Selskabet skal i alle af virksomheden her i  

 landet opstående retsforhold være underkastet dansk ret og danske  

 domstoles afgørelse.
§ 9. Selskabet skal her i landet være i  

 besiddelse af midler, som er tilstrækkelige til at modsvare selskabets  

 bruttoforpligtelser hidrørende fra her i landet direkte tegnede  

 forsikringer.
Ved beregningen af forsikringsmæssige hensættelser  

 skal anvendes samme regler som for selskaber med vedtægtsmæssigt  

 hjemsted her i landet.
 Stk. 2. Selskabet skal endvidere her i landet være i  

 besiddelse af midler, hvis størrelse bestemmes ved beregning af en  

 solvensmargen for den forsikringsbestand, der henhører under filialen.  

 Ved beregning af solvensmargen anvendes samme regler som for  

 forsikringsselskaber med vedtægtsmæssigt hjemsted her i landet,  

 jf. bestemmelserne i Finanstilsynets bekendtgørelse om kapitalgrundlag  

 for forsikringsselskaber.
 Stk. 3. Bestemmelserne i § 34, stk. 2, 3 og 5, i lov  

 om forsikringsvirksomhed finder tilsvarende anvendelse.
Stk. 4. En fjerdedel af solvensmargenens mindstebeløb  

 kan dækkes af fondsaktiver registreret i Værdipapircentralen,  

 eller af indskud i pengeinstitutter eller af andre aktiver, der  

 indlægges i et pengeinstitut.
For pengeinstituttet skal angives navn og  

 registreringsnummer samt det kontonummer, hvorunder aktivet er indlagt i  

 pengeinstituttet.
For fast ejendom, der tilhører selskabet, tinglyses  

 et ejerpantebrev.
 § 10. Selskabet må ikke påbegynde  

 forsikringsvirksomhed her i landet, før koncession er givet og  

 registrering er sket.
 Stk. 2. For forpligtelser, der forinden registreringen er  

 indgået på filialens vegne, hæfter de, der har  

 indgået forpligtelsen eller har medansvar herfor, solidarisk sammen med  

 selskabet i overensstemmelse med bestemmelserne i § 32, stk. 1, i  

 lov om forsikringsvirksomhed.
§ 11. Har myndighederne i selskabets hjemland,  

 efter at filialen har påbegyndt sin virksomhed her i landet, fremsat  

 nogen bemærkning mod den måde, hvorpå virksomheden drives,  

 eller er selskabet kommet under konkurs, tvangsakkord eller tilsvarende  

 ordning, eller træder det i likvidation, skal generalagenten straks  

 skriftligt underrette Finanstilsynet derom.
Disse forhold skal endvidere  

 oplyses som en tilføjelse til selskabets navn.
Kapitel 3 Regnskabsindberetning og investeringsregler m.v.
§ 12. Inden 6 måneder efter hvert  

 regnskabsårs udløb skal generalagenten i den form,  

 Finanstilsynet foreskriver, fremsende indberetning om selskabets virksomhed  

 her i landet til Finanstilsynet.
Indberetningen skal tillige indeholde  

 oplysning om filialens økonomiske situation og om størrelsen af  

 solvensmargenen.
Finanstilsynet kan bestemme, at de bestemmelser om revision,  

 der gælder for forsikringsselskaber med vedtægtsmæssigt  

 hjemsted her i landet, helt eller delvist finder anvendelse på  

 filialen.
Filialens indberetning m.v. skal være attesteret af en  

 statsautoriseret revisor.
 Stk. 2. Inden 1 måned efter, at selskabets  

 årsregnskab er endeligt vedtaget, skal generalagenten i to eksemplarer  

 indsende årsregnskabet med revisionspåtegning samt den af  

 selskabets bestyrelse afgivne årsberetning.
 Stk. 3. Finanstilsynet kan kræve de yderligere  

 oplysninger, som i hvert enkelt tilfælde er nødvendige til  

 bedømmelse af regnskabet og selskabets virksomhed.
 Stk. 4. Finanstilsynet videregiver det ene af de i stk. 2  

 nævnte årsregnskaber og den af bestyrelsen afgivne  

 årsberetning til Erhvervs- og Selskabsstyrelsen, hvor  

 årsregnskabet og årsberetningen er offentlig tilgængelig  

 efter de af styrelsen herfor fastsatte regler.
§ 13. Driver selskabet direkte  

 livsforsikringsvirksomhed her i landet, skal den i § 12, stk. 1,  

 nævnte indberetning indeholde en summarisk angivelse af  

 forsikringssummerne for de under filialen hørende direkte tegnede  

 livsforsikringer, som var i kraft ved udløbet af sidste  

 regnskabsår, med angivelse af de forsikredes antal og  

 årspræmie samt en beregning af  

 livsforsikringshensættelserne efter de for selskaber med  

 vedtægtsmæssigt hjemsted her i landet gældende regler  

 tillige med sådanne oplysninger, som sætter Finanstilsynet i  

 stand til at kontrollere disse beregningers rigtighed.
Indberetningen skal  

 endvidere indeholde en angivelse af summen af de i det sidst forløbne  

 regnskabsår indgåede præmier og det beløb, som af  

 selskabet er ydet i lån mod pant i de under filialen hørende  

 forsikringer inden for deres genkøbsværdi.
 Stk. 2. Aktiver svarende til de forsikringsmæssige  

 hensættelser skal anbringes og registreres i overensstemmelse med  

 reglerne i §§ 127 a-129 og 131 i lov om forsikringsvirksomhed.  

 Værdien af de registrerede aktiver opgøres efter de  

 værdiansættelsesregler, der gælder for selskaber med  

 vedtægtsmæssigt hjemsted her i landet.
 Stk. 3. Reglerne om kongruens i Finanstilsynets  

 bekendtgørelse om kongruens og lokalisering finder anvendelse på  

 de aktiver, der modsvarer de forsikringsmæssige hensættelser.
 § 14. Driver selskabet direkte  

 skadesforsikringsvirksomhed her i landet, skal den i § 12, stk. 1,  

 nævnte indberetning være ledsaget af en beregning af de  

 forsikringsmæssige hensættelser for den under filialen  

 hørende forsikringsbestand.
 Stk. 2. Beregningen af de forsikringsmæssige  

 hensættelser skal være ledsaget af en opstilling over de aktiver,  

 som er bestemt til dækning af de forsikringsmæssige  

 hensættelser.
Stk. 3. Bestemmelserne i § 13, stk. 2, om arten af  

 de aktiver, som kan anvendes til dækning af de forsikringsmæssige  

 hensættelser, finder tilsvarende anvendelse.
Aktiverne skal registreres  

 i overensstemmelse med reglerne i § 13. Finanstilsynet kan undtage fra  

 reglen om registrering.
 Stk. 4. Reglerne om kongruens i Finanstilsynets  

 bekendtgørelse om kongruens og lokalisering finder anvendelse på  

 de aktiver, der modsvarer de forsikringsmæssige hensættelser.
§ 15. Aktiverne i henhold til § 9,  

 stk. 4, skal udelukkende tjene som sikkerhed for opfyldelse af  

 forpligtelser ifølge de under filialen hørende direkte  

 forsikringskontrakter samt til dækning af beløb, som selskabet  

 er forpligtet til at udrede efter lov om forsikringsvirksomhed, derunder  

 også bøder.
Aktiverne anses givet i håndpant for de  

 nævnte forpligtelser, idet Finanstilsynet er håndpanthaver  

 på samtlige de berettigedes vegne.
Den enkelte forsikrede kan kun  

 kræve sig fyldestgjort for forfaldent forsikringskrav i den  

 udstrækning, Finanstilsynet anser det forsvarligt under hensyn til, at  

 aktiverne også tjener til sikkerhed for selskabets forpligtelser over  

 for de øvrige forsikrede.
Kapitel 4 Påbud om nødvendige foranstaltninger og  

 tilbagekaldelse af koncession § 16. Finanstilsynet påbyder selskabet inden  

 for en af tilsynet fastsat frist at foretage de foranstaltninger, der  

 skønnes nødvendige, såfremt 1)	selskabet ikke overholder lov om forsikringsvirksomhed og lov om  

 finansiel virksomhed samt forskrifter udstedt i medfør heraf, 2)	den måde, hvorpå selskabets midler er anbragt, ikke er  

 betryggende, 3)	selskabets økonomiske stilling er således forringet, at  

 de forsikredes interesser er udsat for fare, 4)	selskabet ikke har hensat tilstrækkelige beløb til  

 dækning af forsikringsmæssige forpligtelser, 5)	et livsforsikringsselskab afviger fra det for selskabets virksomhed  

 gældende grundlag, 6)	Finanstilsynet ikke finder det i nr. 5 nævnte grundlag for  

 betryggende, eller 7)	det viser sig, at de til dækning af  

 livsforsikringshensættelserne henlagte midler ikke er  

 betryggende.
 Stk. 2. Viser indberetningen om selskabets virksomhed her i  

 landet en forringelse af filialens økonomiske stilling i forhold til  

 den udarbejdede driftsplan, træffer Finanstilsynet bestemmelse om de  

 nødvendige foranstaltninger og kan herunder kræve, at der  

 udarbejdes en ny driftsplan.
Stk. 3. Er de foreskrevne foranstaltninger ikke truffet inden  

 den givne frist, og skønnes undladelsen at medføre fare for de  

 forsikredes interesser, kan Finanstilsynet ansætte en anden  

 generalagent og bemyndige denne til at afvikle selskabets virksomhed her i  

 landet. §§ 151-156, 249-251 og 254 i lov om forsikringsvirksomhed finder  

 tilsvarende anvendelse.
Generalagenten kan inddrage alle de under filialen  

 hørende aktiver under afviklingen af virksomheden.
 Stk. 4. Som led i de i stk. 1 og 2 nævnte  

 foranstaltninger, kan Finanstilsynet forbyde selskabet at råde over  

 dets aktiver eller begrænse dets rådighed herover. § 131,  

 stk. 9-10, i lov om forsikringsvirksomhed finder tilsvarende  

 anvendelse.
 § 17. Finanstilsynet kan helt eller delvist  

 tilbagekalde forsikringsselskabets koncession, hvis:
1)	selskabet ikke længere opfylder betingelserne for at få  

 koncession, eller 2)	selskabet groft tilsidesætter de forpligtelser, der  

 påhviler det i henhold til lov om forsikringsvirksomhed og lov om  

 finansiel virksomhed samt forskrifter udstedt i medfør  

 heraf.
Stk. 2. Ved tilbagekaldelse af et selskabs koncession  

 træffer Finanstilsynet beslutning om, hvorvidt forsikringsselskabet  

 skal søge forsikringsbestanden overdraget til et eller flere  

 forsikringsselskaber, der driver forsikringsvirksomhed her i landet, eller  

 selskabet på anden måde skal søge forsikringsbestanden  

 afviklet.
For selskaber, der driver livsforsikringsvirksomhed, kan  

 Finanstilsynet beslutte, at forsikringsbestanden tages under administration i  

 overensstemmelse med kapital 15 i lov om forsikringsvirksomhed.
 Stk. 3. Finanstilsynet kan i forbindelse med tilbagekaldelsen  

 af et selskabs koncession forbyde selskabet at råde over dets aktiver  

 eller begrænse dets rådighed herover. § 131, stk. 9-10,  

 i lov om forsikringsvirksomhed finder tilsvarende anvendelse.
Kapitel 5 Overdragelse af forsikringsbestande § 18. Vil et selskab overdrage hele den under  

 filialen hørende forsikringsbestand eller en bestemt del af denne til  

 et andet selskab, der driver forsikringsvirksomhed af den  

 pågældende art her i landet eller til et selskab etableret i et  

 andet land inden for Den Europæiske Union eller etableret i et land,  

 som Fællesskabet har indgået aftale med, kan Finanstilsynet  

 tillade overdragelsen.
Bestemmelserne i §§ 157-158 i lov om  

 forsikringsvirksomhed finder tilsvarende anvendelse.
 Stk. 2. Såfremt det overtagende selskab er etableret i  

 et andet land inden for Den Europæiske Union eller etableret i et land,  

 som Fællesskabet har indgået aftale med, skal tilsynsmyndigheden  

 i det land, hvor selskabet har sit vedtægtsmæssige hjemsted,  

 bekræfte, at selskabet har den under hensyn til overdragelsen  

 fornødne solvensmargen.
Kapitel 6 Afvikling af filialen § 19. Filialen slettes af Erhvervs- og  

 Selskabsstyrelsen når 1)	selskabet gør anmeldelse om, at det ønsker filialen  

 slettet, medmindre Finanstilsynet finder, at filialen under hensyntagen til  

 ikraftværende, direkte tegnede forsikringer under filialen bør  

 opretholdes, 2)	filialen er uden generalagent og denne mangel ikke afhjælpes  

 inden en af Finanstilsynet fastsat frist, medmindre Finanstilsynet finder det  

 nødvendigt at ansætte en generalagent, eller 3)	filialens forretning er afviklet i medfør af  

 § 16.
 Stk. 2. Aktiverne i henhold til § 9, stk. 4,  

 frigives, når en i henhold til § 2 meddelt koncession er  

 tilbagekaldt og selskabet godtgør, at samtlige i § 15  

 nævnte forpligtelser er opfyldt, eller at det har stillet sådan  

 sikkerhed for opfyldelsen af disse, som Finanstilsynet finder  

 betryggende.
Kapitel 7 Særlige bestemmelser vedrørende  

 skadesforsikringsselskaber med vedtægtsmæssigt hjemsted i  

 Schweiz § 20. Et forsikringsselskab, der har sit  

 vedtægtsmæssige hjemsted i Schweiz, og som lovligt driver  

 skadesforsikringsvirksomhed i sit hjemland, kan på de i lov om  

 forsikringsvirksomhed og lov om finansiel virksomhed samt de i forskrifter  

 udstedt i medfør heraf, herunder de i denne bekendtgørelse  

 fastsatte betingelser, af Finanstilsynet få tilladelse (koncession) til  

 at drive tilsvarende virksomhed her i landet gennem en herværende  

 filial.
 Stk. 2. Er det i stk. 1 nævnte forsikringsselskab  

 ikke i sit hjemland etableret som et aktieselskab eller et gensidigt selskab,  

 kan selskabet uanset bestemmelserne i § 2, stk. 2, drive virksomhed  

 her i landet, såfremt det er etableret i overensstemmelse med  

 lovgivningen i selskabets hjemland, således som denne lovgivning er  

 harmoniseret ved rådsdirektiv nr. 73/239/EØF af 24. juli 1973,  

 art. 8, stk. 1, litra a, art. 30, stk. 4.
 Stk. 3. I stedet for de i § 3, stk. 1, nr. 1 og 8,  

 nævnte bilag skal det i stk. 1 nævnte forsikringsselskab  

 fremlægge et solvenscertifikat, der er udstedt af de kompetente  

 myndigheder i Schweiz.
Stk. 4. Selskabets generalagent skal være myndig og have  

 bopæl her i landet og tillige enten have indfødsret i Schweiz,  

 eller i de sidste 2 år have været bosiddende her i landet.
Fra  

 den sidste bestemmelse kan Finanstilsynet gøre undtagelse.
 Stk. 5. Bestemmelserne i stk. 4 gælder tillige for  

 de i § 5, stk. 5, nævnte personer.
 § 21. Bestemmelserne i § 9, stk. 2 og 4,  

 eller i § 22 finder ikke anvendelse for de i § 20 omhandlede  

 forsikringsselskaber.
Kapitel 8 Særlige bestemmelser vedrørende  

 forsikringsselskaber med vedtægtsmæssigt hjemsted i visse dele af  

 det øvrige udland samt livsforsikringsselskaber med  

 vedtægtsmæssigt hjemsted i Schweiz § 22. Såfremt et forsikringsselskab, der har  

 sit hjemsted uden for Den Europæiske Union, eller uden for lande, som  

 Fællesskabet har indgået aftale med, enten 1)	har hjemsted i et land, som er medlem af Organisationen for  

 Økonomisk Samarbejde og Udvikling (OECD), og som har gennemført  

 organisationens rekommandationer om beregning af en solvensmargen for  

 forsikringsselskaber og om basiskapitalens størrelse, 2)	har hjemsted i et land, som ifølge traktatmæssig aftale  

 eller ifølge hidtidig praksis ligestilles med et land, der har opfyldt  

 betingelserne i nr. 1), eller 3)	den 30. september 1975 var berettiget til at drive virksomhed her i  

 landet, skal de midler, som i henhold til § 9, stk. 2,  

 1. pkt., skal være til stede her i landet (kapitalgrundlaget),  

 udgøre mindst halvdelen af mindstebeløbet for selskaber med  

 vedtægtsmæssigt hjemsted her i landet.
 Stk. 2. Halvdelen af det i henhold til stk. 1 tilladte  

 mindstebeløb skal dækkes af aktiver i overensstemmelse med  

 § 9, stk. 4.
Kapitel 9 Forskellige bestemmelser om registrering § 23. § 14, stk.3, 2. pkt., om registrering  

 af aktiver til dækning af de forsikringsmæssige  

 hensættelser finder ikke anvendelse på selskaber, der er omfattet  

 af § 20, stk. 1, og § 22, stk. 1, og som driver  

 skadesforsikringsvirksomhed her i landet.
 Stk. 2. Registrering skal dog finde sted, hvor registrering  

 foreskrives i medfør af § 16, stk. 4, eller § 17,  

 stk. 3, som en foranstaltning over for selskaber, der ikke overholder  

 § 9, stk. 1.
Kapitel 10 Straffebestemmelser § 24. Overtrædelse af § 7, § 10,  

 stk. 1, § 11 og § 12, stk. 1 og 2, straffes med  

 bøde.
Kapitel 11 Ikrafttræden § 25. Bekendtgørelsen træder i kraft  

 den 1. december 2002.
 Stk. 2. Samtidig ophæves bekendtgørelse nr. 491  

 af 7. juni 1994 om filialer af udenlandske forsikringsselskaber.
Finanstilsynet, den 16. november  

 2002 Henrik Bjerre-Nielsen /Hanne Faurholdt 1)   Bekendtgørelsen  

 gennemfører enkelte dele af følgende direktiver: Rådets  

 direktiv 73/239, EF-Tidende 1973 L 228, s. 3(1. skadesforsikringsdirektiv),  

 Rådets direktiv 79/267, EF-Tidende 1979 L 63, s. 1, (1.  

 livsforsikringsdirektiv), Rådets direktiv 91/371, EF-Tidende 1991 L  

 205, s. 48, (Gennemførelse af Schweiz-aftalen), Rådets direktiv  

 92/49, EF-Tidende 1992 L 228, s. 1, (3. skadesforsikringsdirektiv) og  

 Rådets direktiv 92/96, EF-Tidende 1992 L 360, s. 1, (3.  

 livsforsikringsdirektiv).
