 Under henvisning til skattedepartementets cirkulære af 11. februar 1976  

 angående værdiansættelse til gave- og arveafgiftsberegning af faste ejendomme  

 skal man i fortsættelse af dels den oversigt over udviklingen i kurser for  

 sælgerpantebreve af normalt indhold, der er anført som bilag til cirkulæret,  

 dels SD-cirkulære 1978-11 af 1. februar 1978 meddele, at den gennemsnitlige  

 kurs pr. 1. april 1978 for et sælgerpantebrev med 9% nominel rente og  

 amortiseret over 15 år efter statsskattedirektoratets opfattelse vil være 60,  

 svarende til en effektiv rente på 19. Det bemærkes, at pantebrevet  

 forudsættes placeret inden for 75-80% af ejendommens handelsværdi.
 Det tilføjes, at den effektive rente for gode pantebreve, dvs. pantebreve  

 placeret inden for 50% af ejendomsværdien, pr. 1. april 1978 vil kunne  

 ansættes til 17-17,5.
