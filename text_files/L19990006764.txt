Bekendtgørelse om overenskomst af 27.  

 maj 1998 med Yemen om konsolidering af gæld Den 27. maj 1998 undertegnedes i Sana'a en overenskomst imellem Danmark og  

 Yemen om konsolidering af Yemens gæld til den danske stat.  

 Overenskomsten er i overensstemmelse med de retningslinier for reduktion og  

 omlægning af Yemens gæld (Agreed Minute on the Consolidation of  

 the Debt of the Republic of Yemen), som der opnåedes enighed om under  

 multilaterale forhandlinger i Paris den 20. november 1997.
Konsolideringen omfatter garanterede eksportkreditter  

 på mere end et års løbetid ydet før 1. januar 1993.  

 Afdrag og kontraktsmæssige renter som var i restance pr. 31. oktober  

 1997, eller som ville forfalde i perioden 1. november 1997 til 31. oktober  

 2000 inklusive, i alt ca. 1,8 mio.
USD, reduceres med 67%. De resterende 33 %  

 skal efter 6 års afdragsfrihed tilbagebetales over 17 år.  

 På de udestående beløb betales indtil 30. april 1998 den  

 oprindelige kontraktsrente.
Derefter betales en rentesats på 6  

 måneders LIBOR (London Interbank Offered Rate) for USD plus 0,5%.
