 Ref.:
a.
Bekendtgørelse nr. 379 af 7 DEC 1962 om adgang til afgiftsfri indførsel  

 af visse varer ved indrejse i Grønland.
b.
Bekendtgørelse nr. 351 af 20 JUL 1972 af lov for Grønland om  

 indførselsafgifter m.v.
c.
Lov nr. 637 af 19 DEC 1975 om ændring af lov for Grønland om  

 indførselsafgifter m.v.
 Erstatter: SVK-BST nr. 710 af JAN 1964.
FORMÅL 1. Bestemmelsen har til formål at fastsætte  

 retningslinier for afgiftsfri indførsel af visse varer ved indrejse i  

 Grønland.
AFGIFTSFRI INDFØRSEL 2. Ved indrejse i Grønland fra områder uden for det  

 Grønlandske territorium kan hver rejsende over 15 år afgiftsfrit indføre  

 indtil 200 cigaretter eller 250 gram tobaksvarer i anden form og indtil 200  

 blade cigaretpapir.
Herudover kan hver rejsende over 18 år afgiftsfrit  

 indføre indtil 3/4 liter spiritus og indtil 1 liter vin.
 Det er en forudsætning for afgiftsfri indførsel, at varerne medbringes på  

 personen eller i håndbagagen.
 Varerne skal ved ankomsten til grønland på forlangende forevises  

 vedkommende toldmyndighed, jr. ref. b., § 6b.
 De i medfør af nærværende bestemmelse indførte varer må ikke sælges eller  

 i øvrigt overdrages til andre.
OVERTRÆDELSE 3. Overtrædelse af de i ref. fastsatte regler eller  

 forsøg herpå medfører bøde, der tilfalder statskassen, samtidig med at  

 varerne konfiskeres til fordel for statskassen eller konfiskationsværdien  

 tilsvares statskassen.
