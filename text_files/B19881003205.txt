 I medfør af § 2, stk. 5, § 11, stk. 2 og § 28 i lov nr. 98 af 12. marts  

 1980 om skibes sikkerhed m.v. med senere ændringer, jvf. bekendtgørelse nr.  

 299 af 9. juni 1988, fastsættes:
 Den ekstra redningsflåde, der i henhold til Handelsministeriets  

 bekendtgørelse nr. 173 af 21. maj 1965, som ændret ved bekendtgørelse nr. 407  

 af 12. juli 1973 eller skibstilsynets meddelelse B, der skal medføres i skibe  

 med langt for- eller agterdæk, eller hvor udgange eller nødudgange er langt  

 fra redningsmidlerne, skal kunne optage mindst 6 personer.
 Redningsflåden skal anbringes på et passende sted, således at den er let  

 tilgængelig og bedst muligt beskyttet mod overlast af sø og vejr.
 Redningsflåden skal være anbragt således, at den kan transporteres til  

 hver af skibets sider.
 Der skal være truffet sådanne foranstaltninger, at flåden kan kastes i  

 søen, uden at det er påkrævet at løfte den op over rækværket eller  

 skanseklædning.
 På stedet, hvor flåden er anbragt, skal forefindes et klatretov, knudetov,  

 af fornøden længde og styrke til brug ved indskibning i flåden.
Endvidere skal der forefindes nødbelysning på stedet, hvor flåden er  

 anbragt.
En transportabel sikkerhedslampe af godkendt type kan anvendes.
 Redningsflådens udløserline- fangline- skal være fastgjort ved stedet,  

 hvor flåden er anbragt på en sådan måde, at den let kan frigøres med henblik  

 på fastgørelse på det sted, hvor flåden måtte blive kastet i søen.
 Overtrædelse af denne forskrift medfører bøde eller hæfte.
 Forskriften træder i kraft den 15. september 1988.
