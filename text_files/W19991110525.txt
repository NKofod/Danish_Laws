Momspligt Reference:
ML § 4, § 37 og § 38 A Kirke klagede over, at told- og skatteregionen havde anset den for  

 momspligtige af entreindtægter ved afholdelse af kirkekoncerter i  

 perioden 1. januar 1994 til 30. juni 1998.
 Det var oplyst, at A Kirkekasse/Præstegårdskasse, der var  

 momsregistreret og hørte under A Kirke gennem kirkekontoret havde  

 varetaget alle administrative opgaver vedrørende kirken,  

 præsteboliger, konfirmandhus og 3 forskellige kirkegårde.  

 Momsregistreringsforholdet havde hovedsagelig vedrørt driften af  

 kirkegårdene, idet egentlige kirkelige handlinger ikke var  

 afgiftspligtige.
Det var videre oplyst, at der i sommerhalvåret var afholdt et antal  

 koncerter i kirken med danske og udenlandske solister, kor mv. som  

 aktører.
Koncerterne var annonceret i avis, lokalblade,  

 turistinformationer, på plakater og ved kirken på særlige  

 plakatstandere.
Entreen havde været 50 kr. (1998 beløb). Det var  

 videre oplyst, at koncerterne var afholdt uden forbindelse til kirkelige  

 handlinger.
 Det fremgik videre af sagens oplysninger, at der var aflagt et samlet  

 årsregnskab for Kirkekasse/Præstegårdskasse, hvor  

 koncertentreindtægter havde indgået i den samlede  

 resultatopgørelse.
 Der var fremlagt udsendt vejledning vedr. kirkegårdsdrift, hvoraf  

 følgende bl.a. fremgik:
"Momspligtens omfang Momspligten omfatter salg af leverede lys og blomster mv. til udsmykning i  

 kirken, kapellet eller på kirkegården samt andre vareleverancer  

 fra menighedsrådet.
 Der skal endvidere svares moms af gravning af grave samt anlæg, til  

 plantning, vedligeholdelse, grandækning, og andre arbejder i  

 forbindelse med gravstederne.
 De egentlige kirkelige handlinger er derimod ikke momspligtige.  

 Tilsvarende gælder for udlejning af gravsteder, erhvervelse og  

 fornyelse af brugsretten til et gravsted, kistebæring og  

 -kørsel, udlejning af kapel samt klokkeringning, orgelspil og anden  

 musik og sang i kapel og kirke.
......." Regionen havde ved den påklagede afgørelse anset  

 entreindtægterne for afholdelse af kirkekoncerter i perioden 1. januar  

 1994 til 30. juni 1998 for at være momspligtige og derfor fandtes at  

 skulle medgå i regnskabet for Kirkekassen, der var momsregistreret.  

 Regionen havde hertil anført, at momslovens § 13 ikke fritog koncerter  

 og lignende.
Efter fradrag for moms af udgifter til plakater, annoncering mv.  

 var afgiftstilsvaret opgjort til 14.472 kr.
 A's Kirke's revisor havde over for Landsskatteretten nedlagt påstand  

 om, at entreindtægterne i forbindelse med kirkekoncerterne ikke var  

 momspligtige.
Der var til støtte herfor gjort gældende, at kirkelige  

 aktiviteter ikke var momspligtige.
Der var videre henvist til, at der i  

 vejledningsmateriale vedrørende kirkegårdsdrift mv. ikke var  

 anført, at der skulle betales moms af kirkekoncerter, hvilket  

 kirkekasserne med nogen ret måtte kunne tage udgangspunkt i.
Det var videre anført, at kirkekoncerterne ikke var afholdt med det  

 formål at skabe overskud.
Det ville kun være ved  

 enkeltstående arrangementer, at der kunne blive tale om et  

 overskud.
 Det var tillige anført, at afholdelse af kirkekoncerter var en del  

 af kirkens aktiviteter, og kirkehandlinger var som udgangspunkt ikke  

 momspligtige.
Det var endelig anført, at såfremt der var momspligt på  

 entreindtægterne måtte der kunne godkendes fradrag af moms  

 på såvel direkte udgifter (annoncering, programmer, plakater mv.)  

 som indirekte udgifter, fællesudgifter, bestående af el, varme,  

 kontorholdsudgifter, vedligeholdelse af kirke, rengøring mv.
Det var  

 videre anført, at beregningen af momsfradraget for disse  

 fællesudgifter kunne beregnes som forholdet mellem antallet af  

 kirkekoncerter og de samlede arrangementer i kirken, det vil sige  

 gudstjenester, bryllupper, begravelser, koncerter mv.
Landsskatteretten fandt, at entreindtægterne ved afholdelse af  

 koncerter mod vederlag var momspligtige leverancer efter momslovens § 4.  

 Retten bemærkede hertil, at vejledningen om moms ved  

 Kirkegårdsdrift alene omtalte musik og sang ved de kirkelige  

 handlinger, hvilket de omhandlede koncerter efter det oplyste netop ikke  

 havde været.
Der kunne herefter godkendes fradrag for momsen af  

 udgifter i forbindelse med afholdelse af koncerterne, jf. momslovens §§ 37 og  

 38. Retten fandt, at der udover udgifter til plakater, annoncering mv., som  

 godkendt af regionen, tillige kunne godkendes fradrag for momsen af den del  

 af fællesudgifter til el, varme, rengøring mv. i kirken, der  

 skønsmæssigt svarede til den fradragsberettigede brug i den  

 registreringspligtige virksomhed, jf. momslovens § 38, stk. 2. Retten fandt,  

 at der ved skønnet kunne tages udgangspunkt i de momspligtige  

 koncerters andel af de samlede arrangementer i kirken, idet der vedr.  

 varmeudgifter dog kunne henses til det oplyste om, at koncerterne var afholdt  

 i sommerhalvåret.
