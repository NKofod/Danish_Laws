 I henhold til § 49, § 84 og efter bemyndigelse i henhold til § 73 i lov  

 nr. 681 af 23. december 1975 om arbejdsmiljø, som ændret senest ved lov nr.  

 247 af 8. juni 1979 og i henhold til § 23, stk. 2, nr. 4, og stk. 5, og § 28,  

 stk. 4, i arbejdsministeriets bekendtgørelse nr. 540 af 2. september 1982 om  

 stoffer og materialer fastsættes:
 § 1.  Bekendtgørelsen omfatter arbejde for en  

 arbejdsgiver samt arbejde, der udføres af arbejdsgiver selv eller af  

 selvstændige uden ansatte.
§ 2.  Cement og ikke-hærdede cementholdige produkter,  

 hvor der findes mere vandopløseligt chromat end svarende til 2 mg/kg tør  

 cement, må ikke anvendes.
Mængden af vandopløseligt chromat bestemmes efter  

 DS 1020, 1. udgave, 1984.
Stk. 2.  Det er dog tilladt at anvende § 3.  Hvis de i § 4 nævnte oplysninger ikke er  

 angivet, må cement og ikke-hærdede cementholdige produkter ikke anvendes.
§ 4.  Fremstillere, importører og sælgere af cement og  

 ikke-hærdede tørre cementholdige produkter skal på emballagen angive, om  

 indholdet af vandopløseligt chromat i cementen er under, lig med eller over 2  

 mg/kg tør cement.
For ikke-hærdede cementholdige produkter, hvor der er  

 tilsat vand, skal det angives, om indholdet af vandopløseligt chromat i den  

 brugsklare blanding svarer til, at der er anvendt cement med højst 2 mg/kg  

 tør cement.
 Stk. 2.  Mærkningen af cement og ikke hærdede tørre  

 cementholdige produkter, hvis chromatindhold er under eller lig med 2 mg/kg  

 cement, skal tillige angive, inden for hvilken tidsperiode angivelse af  

 chromatindholdet er korrekt.
 Stk. 3.  Ved levering i bulk kan mærkning efter stk. 1  

 og 2 anføres på følgeseddel eller lignende.
 § 5.  Direktøren for arbejdstilsynet kan tillade  

 anvendelse af cement og ikke-hærdede cementholdige produkter, som nævnt i §  

 2, stk. 1, hvis det kan ske under lige så sundhedsmæssigt forsvarlige forhold  

 som i § 2, stk. 2.
 § 6.  Tilsynskredsenes afgørelser kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lovens § 77, stk. 2 har ikke opsættende  

 virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge den opsættende virkning, selv  

 om klagen først fremkommer efter udløbet af den frist, der er nævnt i stk. 1  

 og 2.
 § 7.  Med bøde eller hæfte straffes den, der  

 overtræder §§ 2-4.
Stk. 2.  For overtrædelse af § 2 og § 3 kan der pålægges  

 en arbejdsgiver bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 8.  Denne bekendtgørelse træder i kraft den 1. april  

 1984.
