Nr BTL 157 Betænkning over Forslag til lov om ændring af lov om biblioteksafgift   

 Nr L 157 1989-90, 1. samling Afgivet af Kulturudvalget Afgivet: 19900418 Udvalget har behandlet lovforslaget i nogle møder og har herunder stillet spørgsmål til kulturministeren, som denne har besvaret dels skriftligt og dels i samråd.
To af de skriftlige spørgsmål og ministerens besvarelse heraf er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra Dansk Forfatterforening og Kommunernes Landsforening.
 Der er af et flertal stillet ændringsforslag, hvorom henvises til de  

 ledsagende bemærkninger.
 Under et samråd med kulturministeren har denne oplyst, at han har iværksat  

 en analyse af biblioteksafgiftsbetænkningens forslag og indkomne  

 høringsudtalelser m.m. på embedsmandsplan med det klare sigte, at der skal  

 tilvejebringes grundlag for, at der kan fremsættes forslag til revision af  

 biblioteksafgiftsloven i næste folketingsår.
 Herefter indstiller et flertal (Socialdemokratiets, Socialistisk  

 Folkepartis og Centrum-Demokraternes medlemmer af udvalget) lovforslaget til  

vedtagelse med det af flertallet stillede ændringsforslag.
 Et flertal inden for flertallet (Socialdemokratiets og Socialistisk  

 Folkepartis medlemmer af udvalget) ønsker at udtale følgende:
Flertallet fastholder, at det er påkrævet at få ændret  

 biblioteksafgiftsloven.
Flertallet fastholder følgelig, at der skal ske en  

 revision af den lov, der allerede skulle være taget op til revision i forrige  

 folketingsår.
Revisionen skal ske i folketingsåret 1990-91. På den baggrund  

 bør lovforslaget formuleres i overensstemmelse med det svar, Kulturudvalget  

 har modtaget fra ministeriet på bilag 14: »I lov om biblioteksafgift,  

 jf. lovbekendtgørelse nr. 455 af 23. juni 1989, ændres i § 9  

 »1989-90« til: »1990-91«.' Det er vigtigt for flertallet  

 at understrege, at der ved udvalgsbehandlingen ikke har været noget ønske om  

 at gå ind i en stillingtagen til, hvorledes den reviderede lov om  

 biblioteksafgift bør udformes, og ej heller at formulere noget om, hvorledes  

 udvalget helst ser biblioteksafgiften fordelt.
Flertallet beklager, at f.eks.  

 Kommunernes Landsforenings høringssvar har givet anledning til mistolkning  

 eller overfortolkning.
 Et mindretal (Det Konservative Folkepartis, Venstres,  

 Fremskridtspartiets, Det Radikale Venstres og Kristeligt Folkepartis  

 medlemmer af udvalget) indstiller lovforslaget til vedtagelse uændret.
Ændringsforslag Af et flertal (S, SF og CD):
Til teksten 1) Teksten affattes således:
»I lov om biblioteksafgift, jf. lovbekendtgørelse nr. 455 af 23. juni  

 1989, ændres i § 9 »1989-90« til: »1990-91«.' Bemærkninger Til nr. 1 Det synes oplagt, at det, jf. betænkning nr. 1148/88 om biblioteksafgiften  

 og det seneste oplæg fra Dansk Forfatterforening, vil være muligt at  

 fremlægge et velgennemarbejdet forslag til mulig vedtagelse i folketingsåret  

 1990-91.
Ole Bernt Henriksen (KF) Per Stig Møller (KF) Flemming Jensen (KF) Povl  

 Brøndsted (V) Helge Sander (V) nfmd.
Pia Dahl (FP) Marianne Jelved (RV)  

 Duetoft (CD) Lysholm Christensen (KRF) Hanne Andersen (S) Søren Hansen (S)  

 Qvist Jørgensen (S) Lissa Mathiasen (S) Jimmy Stahr (S) Birthe Hansen (SF)  

 Ingerlise Koefoed (SF) fmd.
Stillinger (SF) Bilag To af udvalgets spørgsmål til kulturministeren og dennes besvarelse heraf Spørgsmål 8:
»Med henvisning til samråd d.d. om biblioteksafgiften udbeder  

 udvalget sig ministerens bemærkninger vedrørende lovforslaget med henblik på  

 afgivelse af betænkning.« Svar:
 I overensstemmelse med mine udtalelser under samrådet med udvalget den 15.  

 marts 1990 kan jeg bekræfte, at jeg har iværksat en analyse af  

 biblioteksafgiftsbetænkningens forslag, indkomne høringsudtalelser m.m. på  

 embedsmandsplan med det klare sigte, at der skal tilvejebringes grundlag for,  

 at der kan fremsættes forslag til revision af biblioteksafgiftsloven i næste  

 folketingsår.
 Spørgsmål 9:
»Idet der henvises til ministerens besvarelse af spørgsmål 6 (jf.  

 bilag 14), anmoder udvalget om en kommentar til et ændringsforslag med den i  

 besvarelsen nævnte ordlyd.« Svar:
 Som jeg sagde under 1. behandling af lovforslaget og gentog i mit svar af  

 7. februar 1990 på spørgsmål 1 (L 157 - bilag 4), finder jeg det ikke  

 påkrævet at ændre lovforslaget, således at revisionsfristen ikke ophæves, men  

 udskydes til folketingsåret 1990-91. Jeg skal herved henvise til, hvad jeg  

 tidligere har sagt, nemlig at jeg håber og tilstræber, at lovrevisionen kan  

 finde sted i næste folketingsår på grundlag af den allerede iværksatte  

 undersøgelse af biblioteksafgiftsbetænkningens forslag.
