Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 92 af 28. januar 2010 om tilskud til pleje af græs- og naturarealer, som ændret ved bekendtgørelse nr. 971 af 12. august 2010, bekendtgørelse nr. 30 af 13. januar 2011, bekendtgørelse nr. 78 af 27. januar 2012, bekendtgørelse nr. 1170 af 11. december 2012 og bekendtgørelse nr. 59 af 21. januar 2014, foretages følgende ændringer:
 1. § 24, stk. 2, affattes således:
»Stk. 2. NaturErhvervstyrelsen kan for et tilsagnsår ad gangen i særlige tilfælde dispensere fra betingelserne i stk. 1, nr. 1.« 2. § 24 b, stk. 1, nr. 1, ophæves.
 Nr. 2 og 3 bliver herefter nr. 1 og 2.
 3. § 24 b, stk. 1, nr. 2, litra a, der bliver nr. 1, litra a, affattes således:
»a) Marken skal hvert tilsagnsår inden for perioden fra 1. juni til og med 31. august være omfattet af en drift med afgræsning, således at marken i dens helhed den 31. august hvert tilsagnsår har været omfattet af afgræsning og fremstår som afgræsset med tæt og lavt plantedække.« 4. § 24 b, stk. 2, affattes således:
»Stk. 2. NaturErhvervstyrelsen kan for et tilsagnsår ad gangen i særlige tilfælde dispensere fra betingelserne i stk. 1, nr. 1.« 5. I § 24 b, stk. 3, ændres »nr. 2« til: »nr. 1«.
§ 2 Bekendtgørelsen træder i kraft den 9. april 2014.
