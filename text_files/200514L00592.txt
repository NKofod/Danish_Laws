Betænkning afgivet af Uddannelsesudvalget den 30. maj 2006 Betænkning over Forslag  

 til lov om befordringsrabat til uddannelsessøgende i  

  

 ungdomsuddannelser m.v.
[af  

 undervisningsministeren (Bertel Haarder)] 1. Ændringsforslag Undervisningsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 25. april 2006. Lovfor-slaget blev efter 1. behandling henvist  

 til behandling i Uddannelsesudvalget.
Dispensation fra §  

 8 a, stk. 2, i Folketingets  

 forretningsorden Udvalget anmoder om, at Folketinget dispenserer fra reglen i  

 forretningsordenen om, at der skal gå mindst 2 dage fra omdeling af  

 betænkning  

 til 2. behandling.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 22. marts 2006 dette udkast til  

 udvalget, jf. alm. del  bilag 324. Den 20. april 2006 sendte  

 undervisningsministeren  

 de indkomne høringssvar samt et notat herom til udvalget.
Spørgsmål Udvalget har stillet 8 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af S) indstiller lovforslaget til  

  

 vedtagelse  

  

 med de stillede ændringsforslag.
Enhedslistens medlem af udvalget finder det positivt, at man  

 fortsat sikrer, at der kan gives befordringsrabat på de uddannelser, som man  

 hidtil har givet befordringsrabat på.
Enhedslisten lægger vægt på, at  

 lovforslaget  

 også omfatter deltagere på almen voksenuddannelse (AVU) og forberedende  

 voksenundervisning (FVU), og at det ugentlige timetal på 23 timer kan  

 opfyldes  

 ved kombinerede forløb, bl.a. på hf-enkeltfag og gennem  

 ordblindeundervisning,  

 uanset om dele af det kombinerede forløb ikke er SU-berettigende.  

 Enhedslisten støtter  

 derfor lovforslaget.
 Et  

  

 mindretal  

  

 (S) vil  

 redegøre for sin stilling til lovforslaget og de stillede ændringsforslag ved  

 2. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen 4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af S):
Til § 2 1)  

  

 I  

  

 stk. 3  

  

 ændres »kollektiv persontrafik« til: »persontrafik samt  

 anden offentlig servicetrafik«.
[Præcisering af ministerens bemyndigelse] Til § 18 2)  

  

 Paragraffen udgår.
[Udeladelse af 5-årig overgangsbestemmelse] Bemærkninger Til nr. 1 Med lovforslagets § 2, stk. 2, bemyndiges  

 undervisningsministeren til at fastsætte regler om, at der kan gives  

 befordringsrabat til befordring med anden kollektiv persontrafik m.v.
Det er  

 bl.a.  

 hensigten med bestemmelsen, at ministeren, hvis der er behov herfor, kan  

 udstede regler om rabat ved befordring med færgefart.
Med ændringsforslaget  

 understreges det, at ministeren også har mulighed for at fastsætte regler om  

 befordringsrabat til trafik med færger, der er kommercielt drevne, herunder  

 blandt andre Mols-Linien og Esbjerg-Fanø-overfarten.
Til nr. 2 Egenbetaling, der udgør den del af udgiften til daglig  

 befordring mellem bopæl og uddannelsessted, som den uddannelsessøgende selv  

 skal betale, fastsættes med lovforslagets § 7 til 9,50 kr. pr. dag.
Efter  

 lovforslagets § 18 benyttes denne sats dog ikke ved køb af abonnementskort i  

 en  

 periode på 5 år fra den 1. januar 2007 til tredje søndag i januar 2012.  

 Ministeren bemyndiges i stedet til at fastsætte lokalt gældende satser på  

 grundlag af de hidtidige amtskommunale satser, så der i en 5-årig periode  

 sker  

 en årlig tilnærmelse til gennemsnitsprisen på landsplan.
Det følger af lov nr. 582 af 24. juni 2005 om trafikselskaber,  

 at hvert regionsråd pr. 1. januar 2007 etablerer et eller flere  

 trafikselskaber.
På denne baggrund er der i løbet af foråret 2006 indgået  

 aftaler  

 om oprettelse af seks regionale trafikselskaber.
Med den nye  

 trafikselskabsstruktur opstår den situation, at der inden for hvert nyt  

 trafikselskab vil være flere forskellige satser for egenbetaling.
F.eks.  

 indgår  

 Ringkøbing Amt, der tidligere har haft den laveste egenbetalingssats, pr. 1.  

 januar 2007 i Trafikselskab Midtjylland, hvor Århus Amt og dele af Vejle Amt,  

 der begge har forholdsvis høje egenbetalingssatser, også indgår.
 Et gennemsnit af de hidtidige amtskommunale satser inden for  

 hvert af de nye trafikselskaber vil medføre egenbetalingssatser, der ligger  

 relativt tæt på gennemsnittet på landsplan, som er grundlag for den  

 egenbetaling, der fremgår af lovforslagets § 7.
Hvis hvert af de nye trafikselskaber skal administrere flere  

 forskellige satser for egenbetaling, vil det imidlertid bl.a. kræve, at der i  

 hele den 5-årige overgangsperiode er forskellige takst- og billetsystemer  

 inden  

 for hvert enkelt trafikselskab.
Dette er der ingen sikkerhed for.
 DSB har i brev modtaget i Undervisningsministeriet den 8. maj  

 2006 meddelt, at det ikke umiddelbart er muligt at håndtere forskellige  

 takster  

 for det samme produkt forskellige steder i landet.
Det vil på denne baggrund ikke være muligt at gennemføre en  

 ordning med differentierede lokale egenbetalingssatser i en overgangsperiode  

 som forudsat ved lovforslagets fremsættelse.
Det foreslås derfor, at § 18  

 udgår, hvorved egenbetalingssatsen som fastsat i lovforslagets § 7 gælder i  

 hele landet fra den 1. januar 2007. Det betyder, at der pr. 1. januar 2007  

 bliver en egenbetaling på 9,50 kr. pr. dag (285 kr. pr. måned). Nedenfor er  

 angivet den nuværende månedlige egenbetaling i de enkelte amter:
   

 	  

 Nordjyllands Amt: 314  

 kr.
   

 	  

 Viborg Amt: 250 kr.
   

 	  

 Århus Amt: 315 kr.
   

 	  

 Ringkøbing Amt: 210  

 kr.
   

 	  

 Vejle Amt: 300 kr.
   

 	  

 Ribe Amt: 315 kr.
   

 	  

 Sønderjyllands Amt:  

 280 kr.
  

 	  

 Fyns Amt: 290 kr. (337  

 kr. inkl. weekend)   

 	  

 Frederiksborg Amt: 295  

 kr.
   

 	  

 Københavns Kommune:  

 295 kr.
   

 	  

 Frederiksberg Kommune:  

 295 kr.
   

 	  

 Roskilde Amt: 295 kr.
   

 	  

 Vestsjællands Amt: 240  

 kr.
   

 	  

 Storstrøms Amt: 250  

 kr.
   

 	  

 Bornholms Regionskommune:  

 277 kr.
 Ændringsforslaget forventes ikke at have økonomiske konsekvenser  

 for staten.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 186 Bilagsnr.
Titel 1 Udkast til tidsplan for udvalgets behandling af  

 lovforslaget 2 Tidsplan for udvalgets behandling af lovforslaget 3 Høringssvar og høringsnotat, fra undervisningsministeren 4 Ændringsforslag fra undervisningsministeren 5 1. udkast til betænkning 6 Ændringsforslag, notat om satser for egenbetaling i den  

 5-årige overgangsperiode samt høringssvar fra DSB og høringsresumé, fra  

 undervisningsministeren 7 2. udkast til betænkning 8 3. udkast til betænkning Oversigt over spørgsmål og svar vedrørende L 186 Spm.nr.
Titel 1 Spm. om de økonomiske konsekvenser, lovforslaget har for  

 de nuværende 14 amter, til undervisningsministeren, og ministerens svar herpå 2 Spm. om, hvilke konsekvenser overgangsordningen har for  

 de nuværende 14 amter, til undervisningsministeren, og ministerens svar herpå 3 Spm., om uddannelsessøgende og deltagere kan bruge  

 abonnementskort købt efter reglerne i loven i fritiden, f.eks. ved transport  

 til arbejde efter skoletid, i weekender m.v., til undervisningsministeren, og  

 ministerens svar herpå 4 Spm. om, hvad de økonomiske konsekvenser vil være, hvis  

 man kun skal betale henholdsvis 100 kr., 150 kr. og 200 kr. i brugerbetaling,  

 til undervisningsministeren, og ministerens svar herpå 5 Spm. om Datatilsynets høringssvar af 10/4-  

 06 m.v., til undervisningsministeren,  

 og ministerens svar herpå 6 Spm., om ministeren vil lave en fleksibel ordning  

 vedrørende sygebefordring, der f.eks. lægger afgørelsen ud til skolerne, som  

 ved selvsyn kan konstatere, om eleven har brug for sygetransport, til  

 undervisningsministeren,  

 og ministerens svar herpå 7 Spm. om ministeren vil sikre, at kommunerne ikke sparer  

 befordringen væk i korte perioder, jf. lovforslagets § 10, stk. 2, til  

 undervisningsministeren, og ministerens svar herpå 8 Spm. om, hvornår uddannelsessøgende og deltagere vil få  

 udleveret deres abonnementskort, der er købt med rabat, til  

 undervisningsministeren,  

 og ministerens svar herpå Bilag 2 2 af udvalgets spørgsmål og  

 undervisningsministerens svar herpå Spørgsmålene og svarene er optrykt efter ønske fra S.
 Spørgsmål 6:
Vil ministeren vedrørende sygebefordring, jf. lovforslagets §  

 10, stk. 4, lave en fleksibel ordning, der f.eks. lægger afgørelsen ud til  

 skolerne, som ved selvsyn kan konstatere, om eleven har brug for  

 sygetransport? Svar:
Ifølge lovforslaget placeres ansvaret for sygebefordring i  

 elevens bopælskommune.
Det er kommunen, der økonomisk og administrativt skal  

 sørge for, at ordningen fungerer i praksis, og det er derfor også kommunen,  

 der  

 bestemmer, hvordan afgørelsen træffes.
Uddannelsesstederne har i  

 lovforslagets  

 § 10, stk. 4, en central rolle med at bistå med henvendelse til kommunen.
Der  

 vil således være etableret kontakt mellem kommunen og uddannelsesstedet.
Jeg  

 har ikke fundet det hensigtsmæssigt at foreslå en yderligere regulering af  

 administrative forhold, der skal udføres lokalt.
 Spørgsmål 7:
Vil ministeren sikre, at kommunerne ikke sparer befordringen væk  

 i korte perioder, jf. lovforslagets § 10, stk. 2, da selv en enkelt uges  

 fravær  

 fra undervisningen kan få stor betydning, uanset om der er tale om en  

 eksamensperiode eller ej? Svar:
Den nævnte bestemmelse giver kommunerne mulighed for ikke at  

 etablere befordring ved meget kortvarige befordringsbehov af få dages  

 varighed.  

 Hvis befordringsbehovet strækker sig over en uge eller mere, skal der  

 umiddelbart etableres et befordringstilbud.
Det samme er tilfældet ved  

 befordringsbehov  

 af mindre end en uges varighed, hvis særkørslen umiddelbart og uden større  

 vanskeligheder kan tilbydes den uddannelsessøgende, dvs. hvis  

 befordringsbehovet kan indgå i den ordinære særkørselsordning i kommunen.
Der skal også umiddelbart etableres et befordringstilbud, hvis  

 der i den pågældende uge afholdes prøver, eksaminer eller lignende.
Kommunens  

 afgørelse bør træffes i samråd med uddannelsesinstitutionen, hvis opgave det  

 er  

 at oplyse, hvorvidt der de pågældende dage afholdes prøver, eksaminer eller  

 lignende, hvorved der tænkes på uddannelseselementer af væsentlig betydning  

 for  

 den uddannelsessøgendes fortsatte uddannelse.
