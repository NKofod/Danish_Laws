 Et selskab, der indtil 1980 havde drevet pengenæringsvirksomhed, men  

 siden da alene havde virket med administration af bl.a.
 investeringsinstitutters pantebrevsbeholdninger, blev anset for  

 berettiget til at foretage henlæggelse til investeringsfond, idet selskabet  

 ikke faldt ind under den udtømmende angivelse i investeringsfondslovens § 2,  

 stk. 3, nr. 1.
A Finans A/S klagede for skatteåret 1984/85 over, at selskabet ikke var  

 anset for berettiget til fradrag for en henlæggelse til investeringsfond på  

 1.084.000 kr.
Skattemyndighederne havde henvist til, at selskabet efter sin  

 faktiske virksomhed måtte anses for en af investeringsfondslovens § 2, stk.  

 3, nr. 1, omfattet finansierings- og investeringsvirksomhed.
Selskabets advokat oplyste, at selskabet kun indtil 1980 havde udøvet en  

 pengenæringsvirksomhed, der var omfattet af lovbestemmelsen.
Denne virksomhed  

 var i 1980 udskilt og overdraget til et selvstændigt selskab (med samtidig  

 beskatning af goodwill). Selskabets virksomhed havde derefter udelukkende  

 været administration.
Selskabets hovedkunder var en række  

 investeringsforeninger (nu investeringsinstitutter), og  

 administrationsvirksomheden drejede sig om pleje af foreningernes  

 pantebrevsbeholdninger på i alt ca. 300 mio. kr.
Arbejdsopgaverne var  

 fastlagt i administrationsaftaler, hvor bl.a. administrationshonoraret var  

 aftalt til en procentdel af nettoresultatet.
 Med henvisning hertil og til, at lovbestemmelsen som en  

 undtagelsesbestemmelse måtte fortolkes snævert, blev der nedlagt påstand om,  

 at selskabet måtte anses for berettiget til at henlægge til investeringsfond.
Fra Statssskattedirektoratets side gjordes det gældende, at selskabet  

 måtte antages som led i sin administrationsvirksomhed at udøve sådan  

 investeringsvirksomhed, som var omfattet af lovbestemmelsen.
Det forhold, at  

 selve investeringsindtægterne forblev i andre selskaber, medens indtægten i  

 selskabet optrådte som provision og administrationshonorar, var ikke  

 tilstrækkeligt til at bringe selskabet uden for lovbestemmelsens virkeområde.
 Landsskatteretten fandt imidlertid efter de fremkomne oplysninger, at  

 selskabet ikke faldt ind under lovbestemmelsens udtømmende angivelse af  

 virksomheder og personer, der ikke kunne foretage henlæggelser til  

 investeringsfond.
 Den påklagede ansættelse blev herefter nedsat til det selvangivne beløb.
 (* 1) Afgørelsen er offentliggjort i Skat 1989, nr. 3, side 239.
