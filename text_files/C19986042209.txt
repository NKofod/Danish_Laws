Cirkulære  

 om organisationsaftale for Afdelingsledere og kursusvejledere ved  

 AMU-centrene Generelle bemærkninger Finansministeriet og Dansk Funktionærforbund har indgået  

 vedlagte organisationsaftale af 21. august 1998 for afdelingsledere og  

 kursusvejledere ved AMU-centrene.
 Organisationsaftalen udgør sammen med  

 StK-fællesoverenskomsten af 30. juni 1997 det samlede overenskomstgrundlag.
 Organisationsaftalen har virkning fra 1. april 1997 og  

 afløser organisationsaftale af 16. december 1996.
Finansministeriet, den 21. august  

 1998 P.M.V.E.B.Torben Møller ORGANISATIONSAFTALE FOR AFDELINGSLEDERE OG  

 KURSUSVEJLEDERE VED AMU-CENTRENE Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
§ 1.  

 Organisationsaftalens område Organisationsaftalen  

 omfatter afdelingsledere og kursusvejledere ansat ved AMU-centrene (i det  

 følgende kaldet de ansatte).
§ 2. Løn Skalatrinsforløb Kursusvejledere - 39/40/41 Afdelingsledere - 39/40/41/42/43 Afdelingsledere (store afdelinger) - 40/41/42/43/44 Stk. 2.  

  

 Skalatrinsindplaceringerne er uden stedtillæg.
 Stk. 3.  

  

 Alle skalatrin  

 er 2-årige.
§ 3.  


  

 Udbetaling  

 af løn Lønnen udbetales månedsvis forud for de før 1. september  

 1970 ansatte.
§ 4.  


  

 Konstitution  

 i højere stilling Såfremt en ansat konstitueres i en  

 forstander-/lederstilling, og såfremt denne konstitution varer over 15 dage i  

 sammenhæng, ydes der for hele perioden den ansatte et ikke-pensionsgivende  

 tillæg, der beregnes som forskellen mellem den løn, inkl. generelt og særligt  

 tillæg, den pågældende ville opnå ved udnævnelse i lederstillingen, og den  

 skalaløn, vedkommende har krav på i henhold til organisationsaftalens § 2.
 Stk. 2.  

  

 Er varetagelsen  

 af den højere stilling udelukkende begrundet i feriefravær, indtræder retten  

 til betaling først, når den ansatte har udført en sådan midlertidig tjeneste  

 i  

 22 dage i sammenhæng.
 Stk. 3.  

  

 I øvrigt følges  

 de for statens tjenestemænd gældende regler vedrørende ydelse af  

 funktionsvederlag.
 § 5.  


  

 Arbejdstid  

 mv.
 Den i § 2 fastsatte løn forudsætter heldagsbeskæftigelse,  

 hvorved forstås en arbejdstid svarende til normalt 37 timer ugentlig.
 Stk. 2.  

  

 Omfanget af de  

 ansattes undervisningspligt fastsættes af Arbejdsmarkedsstyrelsen efter  

 indstilling fra det pågældende AMU-center.
§ 6.  


  

 Merarbejde Ud over den i § 5 fastsatte arbejdstid påhviler der  

 afdelingsledere og kursusvejledere en pligt til at stå til rådighed og udføre  

 merarbejde i det omfang, AMU-centrets tarv må kræve det.  

 Rådighedsforpligtelsen  

 bør normalt ikke overstige 120 timer årlig.
 Stk. 2.  

  

 Til  

 afdelingsledere og kursusvejledere kan der kun ydes merarbejdsgodtgørelse,  

 hvis  

 det samlede merarbejde på årsbasis overstiger 120 timer.
 Stk. 3.  

  

 Merarbejdsgodtgørelse fastsættes af det pågældende AMU-center en gang om  

 året.
 Stk. 4.  

  

 Merarbejdsgodtgørelse ydes så vidt muligt i form af afspadsering.  

 Afspadseringens længde fastsættes under hensyn til merarbejdets omfang.
 Stk. 5.  

  

 Hvis  

 afspadsering ikke kan finde sted, godtgøres merarbejdet med betaling.  

 Betalingens størrelse fastsættes under hensyn til merarbejdets omfang og  

 medarbejderens lønmæssige placering.
§ 7.  


  

 Ikrafttræden  

 og opsigelse Denne organisationsaftale har virkning fra den 1. april  

 1997 og kan af parterne skriftligt opsiges med 3 måneders varsel til en 31.  

 marts, dog tidligst 31. marts 1999.
København, den 21. august 1998 Dansk Funktionærforbund Tommy Hansen Finansministeriet P.M.V.
 E.B.
Torben Møller PROTOKOLLAT Følgende stillinger som inspektør aflønnes efter skalatrin  

 42/43/44/45:
AMU-center Antal AMU-center Djursland 2 Landtransportskolen 1 AMU-center Ulfborg Kjærgaard 1 Der kan ikke oprettes yderligere stillinger som inspektør.
 I øvrigt finder organisationsaftalens bestemmelser  

 anvendelse.
København, den 21. august 1998 Dansk Funktionærforbund Tommy Hansen Finansministeriet P.M.V.
 E.B.
