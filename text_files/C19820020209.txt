 Ved ministeriet for skatter og afgifters bekendtgørelse nr. 511 af 22.  

 september 1982 er det pålagt vurderingsrådene at foretage den ved lov nr. 247  

 af 9. juni 1982 om beskatning af fortjeneste ved afståelse af fast ejendom  

 omtalte fordeling af ejendomsværdien på ejerboligen (stuehuset) i tilfælde,  

 hvor fordelingen ikke er foretaget i forbindelse med den seneste vurdering  

 forud for afståelsen.
 Det er endvidere ved lov nr. 201 af 18. maj 1982, som ændrer  

 vurderingslovens § 33, stk. 2, pålagt vurderingsrådene at foretage de  

 fornødne fordelinger til gennemførelsen af bestemmelserne i lov nr. 202 af  

 18. maj 1982 om lån til betaling af ejendomsskatter.
 Om de nævnte fordelinger, der skal foretages efter anmodning i hvert  

 enkelt tilfælde, skal man give følgende anvisninger, der er godkendt af  

 ligningsrådet:
Fordelinger efter lov om beskatning af fortjeneste ved afståelse af fast  

 ejendom I henhold til lovens § 9 gives der et fradrag i den opgjorte fortjeneste  

 ved salg af ejendomme, der på afståelsestidspunktet helt eller delvis  

 benyttes til landbrug, gartneri, planteskole eller frugtplantage, såfremt  

 afståelsen omfatter stuehuset, jfr. vurderingslovens § 33, stk. 1. Samme  

 fradrag gives ved afståelse af ejendomme, der indeholder een eller to  

 selvsændige lejligheder, når ejendommen både tjener eller har tjent til bolig  

 for ejeren og i væsentligt omfang benyttes erhvervsmæssigt, jfr.  

 vurderingslovens § 33, stk. 5.
Fradraget gives dog kun, hvis ejeren eller dennes husstand har beboet  

 ejendommen i mindst 2 år.
Under ganske særlige omstændigheder kan ministeren,  

 eller den han bemyndiger hertil, dispensere fra denne bestemmelse.
 Fradraget udgør den del af den opgjorte fortjeneste, som forholdsmæssigt  

 svarer til den del af ejendomsværdien, som vurderingsrådet har henført til  

 stuehuset med tilhørende grund og have, jfr. vurderingslovens § 33, stk. 4,  

 eller til ejerboligen, jfr. vurderingslovens § 33, stk. 5.
 I de flste tilfælde vil den fordeling, der er fornøden til beregning af  

 ejerboligfradraget, være foretaget af vurderingsrådet i forbindelse med den  

 seneste vurdering af ejendommen.
 Kun i tilfælde hvor betingelserne for foretagelse af stuehusfordeling  

 henholdsvis ejerboligfordeling ikke var opfyldt på tidspunktet for den  

 seneste vurdering forud for afståelsen, er det nødvendigt at vurderingsrådet  

 foretager en særlig fordeling i anledning af afståelsen.
 Anmodning om fordeling kan fremsættes af den skattepligtige, når der er  

 indgået en bindende aftale om ejendommens overdragelse, samt af  

 skattemyndighederne i forbindelse med ligningen.
Som beregningsgrundlag for fordelingen anvendes den senest forud for  

 afståelsen ansatte kontantejendomsværdi reguleret efter vurderingslovens §  

 2A, som ejeren har fået meddelelse om.
Fordelingen foretages i øvrigt efter  

 samme retningslinier, som fordelinger, der foretages i forbindelse med  

 vurderingen i henhold til vurderingslovens § 33, stk. 4 og 5.
Hvis ejeren beboede ejendommen på overdragelsestidspunktet, lægges  

 beboelsens omfang på dette tidspunkt til grund for fordelingen.
Er ejeren  

 fraflyttet ejendommen inden overdragelsestidspunktet, lægges beboelsens  

 omfang på fraflytningstidspunktet til grund for fordelingen.
Beror det på en fejl, at der ikke er foretaget ejerboligfordeling  

 (stuehusfordeling) ved den seneste vurdering, må fordelingen foretages på  

 supplement til den pågældende vurdering.
Der må i så fald indhentes fornøden  

 bemyndigelse fra statsskattedirektoratet.
 Meddelelse om fordelingen gives til såvel ejeren som ligningsmyndigheden.
 Loven om beskatning af fortjeneste ved afståelse af fast ejendom har  

 virkning for afståelser, der finder sted den 1. juli 1982 eller senere.
Fordelinger efter lov om lån til betaling af ejendomsskatter I henhold til lov om lån til betaling af ejendomsskatter kan personer der  

 er fyldt 65 år samt invalidepensionister m.v. hos kommunen opnå lån til  

 betaling af ejendomsskatter for ejendomme, der fortrinsvis anvendes af ejeren  

 eller hans hussstand til beboelse, herunder fritidsbeboelse.
 For så vidt angår to- eller flerfamiliehuse samt ejendomme, der både  

 anvendes til bolig- og erhvervsformål, herunder landbrugsejendomme, kan lånet  

 kun ydes til betaling af de ejendomsskatter, der forholdsmæssigt falder på  

 den lejlighed, som ejeren eller hans husstand bebor.
 Det er ved lovens § 8 pålagt vurderingsmyndighederne at foretage de  

 fornødne fordelinger af de ansættelser, der danner grundlag for beregningen  

 af skatterne.
 Fordelingerne skal foretages efter anmodning fra kommunen i hvert enkelt  

 tilfælde.
 Som beregningsgrundlag for fordelingen anvendes kontantansættelsen ved den  

 vurdering eller årsregulering, jfr. vurderingslovens § 2A, der anvendes som  

 grundlag for beregningen af skatterne.
 For landbrugsejendomme vil der kun i undtagelsestilfælde være behov for at  

 foretage fordelinger, idet der i henhold til vurderingslovens § 33, stk. 4,  

 normalt i forbindelse med vurderingen er foretaget en fordeling af  

 grundværdien på henholdsvis stuehuset med tilhørende grund og have og på den  

 øvrige ejendom.
For to- og flerfamiliehuse samt blandede beboelses- og  

 forretningsejendomme foretages der ikke fordeling af grundværdien og  

 fradraget i grundværdien for forbedringer i forbindelse med vurderingen.
For  

 disse ejendommes vedkommende må vurderingsrådet, når det bliver anmodet  

 herom, afgive en erklæring til kommunen om hvilken del af grundværdien og  

 fradraget for forbedringer, der efter rådets skøn kan henføres til  

 ejerboligen.
 Såfremt der ved grundværdiansættelsen er anvendt en specifikation, der  

 tilsvarer opdelingen i ejerboligen og den øvrige ejendom, vil denne som  

 oftest umiddelbart kunne anvendes ved fordelingen af grundværdien.
 Hvis der ikke foreligger en sådan specifikation af grundværdien ved  

 vurderingen, vil en fordeling af grundværdien på grundlag af etagearealet for  

 henholdsvis ejerboligen og den øvrige ejendom som oftest give et rimeligt og  

 rigtigt grundlag for fordelingen af grundværdien.
Hvis fordelingen ikke kan foretages på grundlag af  

 grundværdispecifikationen og en fordeling efter etagearealet ikke skønnes at  

 give et rimeligt resultat, må fordelingen foretages efter et skøn i det  

 enkelte tilfælde.
Det vil især gælde i følgende tilfælde:
a.
Ejendomme beliggende på byernes strøggader med såvel butik som  

 ejerbolig.
I sådanne tilfælde må den væsentligste del af den ansatte  

 grundværdi henføres til erhvervet.
Ved afgørelsen af hvor stor en del af  

 grundværdien, der bør henføres til ejerboligen, kan der tages udgangspunkt i  

 den ansatte grundværdi for nærliggende ejendomme, der er bebygget med  

 etageboliger.
b.
Ejendomme, til hvilke der hører et større areal end det, der kræves til  

 den eksisterende bebyggelse efter byggelovgivningen.
Er det overskydende  

 areal efter forholdene reservearealer til udvidelse af en erhvervsvirksomhed,  

 må det overskydende areal ved fordelingen henregnes til erhvervet.
Der bør  

 være tale om et væsentligt overskydende areal, før der ved fordelingen tages  

 hensyn hertil.
c.
For ejendomme, der indeholder to eller flere lejligheder, kan der opstå  

 spørgsmål om fordeling af værdien af adgangen til at benytte ejendommens  

 have.
Af praktiske hensyn må der i almindelighed gås ud fra, at lejerne har  

 samme adgang til haven som ejeren.
Såfremt det modsatte oplyses, må der tages  

 hensyn hertil.
 Ved fordelingen af fradraget for forbedringer må fradraget henføres til  

 den del af ejendommen, som den fradragsberettigede foranstaltning vedrører.
 Samtidig med erklæringens afgivelse til kommunen må vurderingsrådet give  

 ejeren meddelelse om rådets afgørelse.
 Loven om lån til betaling af ejendomsskatter har virkning fra 1. januar  

 1983.
Klageregler Vurderingsrådets fordelinger i henhold til de ovenfor anførte bestemmelser  

 kan påklages til skyldrådet.
Klagefristen er 4 uger fra den dag, afgørelsen  

 er meddelt den pågældende.
Skyldrådets afgørelse kan indbringes for  

 landsskatteretten efter reglerne i skattesstyrelsesloven.
