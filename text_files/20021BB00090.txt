Fremsat den 18. februar 2003 af  

 Niels Helveg Petersen (RV) og Marianne&nbsp  

 ;Jelved (RV) Forslag til folketingsbeslutning om offentlig kontantvurdering af alle boliger i Danmark Folketinget opfordrer regeringen til inden udgangen af  

 2003 at fremsætte lovforslag, som sikrer, at alle boliger i Danmark  

 underkastes en kontantvurdering efter samme metode, som benyttes for  

 ejerboliger.
Bemærkninger til forslaget I dag er der mange myter om støtten  

 til de almene lejeboliger, om rentefradragsrettens værdi for  

 boligejerne og om billige private leje- eller andelsboliger.
Forslagsstillerne ønsker et opgør med  

 myterne.
Borgerne skal have overblik over, hvilken boligform der har det mest  

 gunstige forhold mellem husleje og værdi, og som derfor er mest  

 attraktiv for dem.
Derfor ønsker forslagsstillerne en offentlig  

 vurdering af værdien af samtlige boliger i Danmark.
Vurderingen skal ske efter de kriterier, der i dag  

 gælder for ejerboliger.
Andre boligformer skal vurderes ud fra den  

 pris, de ville have på ejerboligmarkedet.
Derved bliver det muligt at  

 sammenligne huslejen i lejeboliger og prisen på andelsboliger med  

 værdien af ejerboligen.
En vurdering af alle boliger efter samme kriterier er den  

 eneste måde, hvor alle kan få et overblik over subsidierne i de  

 forskellige boligtyper.
Dette synspunkt er tidligere fremført af  

 uafhængige boligøkonomer som f.eks.
Anders Ølgaard (KU)  

 og Niels Groes (AKF).
En sammenlignelig vurdering er også  

 afgørende, hvis regeringen vælger at sælge en del af den  

 almene boligmasse som ejer- eller andelsboliger.
Forslagsstillerne er imod et  

 salg af de almene boliger, men hvis de alligevel sælges, bør det  

 i det mindste ske til en rimelig pris.
Beslutter man at sælge bestemte afdelinger af  

 dårlig kvalitet, risikerer man ikke at kunne sælge lejlighederne  

 eller at skabe slum.
Tilbyder man omvendt lejere af gode lejligheder med en  

 husleje, der er væsentlig lavere end markedslejen at købe deres  

 bolig til en pris, der svarer til den leje, de i øjeblikket betaler,  

 bliver de pågældende lejere forgyldt, idet de får mulighed  

 for at købe deres bolig til en pris, der ligger langt under  

 markedsprisen.
Det er ikke rimeligt.
Den eneste rimelige løsning på problemet er  

 at forsøge at tilbyde de nuværende lejere at købe deres  

 bolig til en pris, der svarer til boligens markedspris på det  

 uregulerede ejerboligmarked.
Denne pris kunne tage udgangspunkt i  

 oplysningerne i det såkaldte BBR (Bygnings- og boligregistret). Dette  

 register bruges i forvejen som udgangspunkt for årlige  

 ejendomsvurderinger af ejerboliger.
Man tillægger de enkelte faktorer  

 (størrelse, beliggenhed, antal badeværelser og andre faciliteter  

 etc.) en vægt bestemt af markedsforholdene og når derved frem til  

 boligens ejendomsværdi, bestemt som dens kontantværdi.
Ingen kan vel være imod en kortlægning af  

 boligsubsidierne i Danmark.
Gennemsigtighed er det første skridt  

 på vejen til et mere rimeligt boligmarked.
Skriftlig fremsættelse Niels Helveg Petersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om offentlig  

 kontantvurdering af alle boliger i Danmark.
(Beslutningsforslag nr.
B 90).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
