Ved lov nr. 208 af 13. maj 1981 om den skattemæssige behandling af  

 husdyrbesætninger er der gennemført ændrede skatteregler for landbrugets  

 besætninger.
Cirkulære herom er tidligere blevet udsendt  

 (skattedepartementets cirkulære af 2. januar 1982). Dødsboskattereglerne blev  

 ikke medtaget i dette.
Ved lov nr. 197 af 18. maj 1982 er der yderligere  

 gennemført nogle rent redaktionelle rettelser i kildeskattelovens regler om  

 dødsbobeskatning, der tydeliggør, at nedskrivning på husdyrbesætning i  

 henseende til dødsbobeskatning behandles efter samme regler som nedskrivning  

 på varelagre.
A.
Opgørelse efter kildeskattelovens § 14, stk. 3 Til brug for skattemyndighedernes afgørelse af, om de vil forlange  

 afsluttende ansættelse for mellemperioden, foretages en opgørelse over  

 aktiver og passiver efter § 14, stk. 3, i kildeskatteloven.
Opgørelsen skal  

 normalt være indleveret inden 6 måneder efter dødsfaldet.
Opgørelsen skal indeholde oplysning om de dyr, der var i behold på  

 dødsfaldstidspunktet.
Udover værdien i handel og vandel skal opgørelsen  

 indeholde en skattemæssig nedskrivning på grundlag af normalhandelsværdierne  

 ved udgangen af det kalenderår, der udløber i mellemperioden.
Hvis  

 landbrugeren har kalenderårsregnskab, er mellemperioden altid kortere end et  

 helt år, og der vil ikke være noget kalenderår, der udløber i mellemperioden.  

 I så fald anvender man normalhandelsværdierne ved udgangen af det kalenderår,  

 i hvilket dødsfaldet har fundet sted.
Hvis dødsfaldet har fundet sted tidligt  

 på året, kan det ske, at ligningsrådet endnu ikke har fastsat  

 normalhandelsværdier, når opgørelsen efter § 14, stk. 3, indsendes.
I så fald  

 bruges normalhandelsværdierne ved udløbet af forrige kalenderår.
 I stedet for at anvende normalhandelsværdierne kan handelsværdierne  

 bruges, såfremt de ikke er lavere end de normalhandelsværdier, der ellers  

 skulle anvendes, jfr. lovens § 2, stk. 1, nr. 2.
 Den skattemæssige nedskrivning skal beregnes med samme procentsats, som  

 blev anvendt i forrige indkomstår.
B.
Mellemperioden I de tilfælde, hvor landbrugeren har kalenderårsregnskab, er  

 mellemperioden kortere end et helt år, og der er ikke noget kalenderår, der  

 udløber i mellemperioden.
De normalhandelsværdier, der kan nedskrives på, er  

 i disse tilfælde de normalhandelsværdier, der gælder ved udgangen af det  

 kalenderår, i hvilket dødsfaldet er sket.
Det er nemlig dette kalenderår, der  

 nærmest falder sammen med mellemperioden.
Dødsfaldet kan dog have fundet sted  

 så tidligt på året, at ligningsrådet endnu ikke har vedtaget  

 normalhandelsværdierne, når selvangivelsen indsendes.
Hvis dette er  

 tilfældet, bruges normalhandelsværdierne fra forrige år.
Når  

 normalhandelsværdierne er vedtaget, kan den skattepligtige anvende dem ved at  

 indsende et tillæg til selvangivelsen.
Myndighederne bør derimod være  

 tilbageholdende med til skade for den skattepligtige at forlange dem anvendt.
 Dette tal skal ganges med ændringen i normalhandelsværdien pr. dyr i løbet  

 af et helt kalenderår.
 Såfremt et kalenderår udløber i mellemperioden, skal man anvende  

 normalhandelsværdierne ved det pågældende kalenderårs begyndelse og ved dets  

 afslutning.
Hvis landbrugeren havde kalenderårsregnskab, skal man anvende  

 normalhandelsværdien ved begyndelsen og afslutningen af det kalenderår, i  

 hvilket dødsfaldet fandt sted.
Er de normalhandelsværdier, der skal gælde ved  

 årets afslutning, endnu ikke fastsat, skal man i stedet anvende  

 normalhandelsværdierne ved årets begyndelse.
Dette svarer til, hvad der foran  

 er anført om nedskrivningsgrundlaget.
Det betyder, at der ikke bliver nogen  

 konjunkturændring.
Når normalhandelsværdierne er fastsat, kan den  

 skattepligtige anvende dem ved at indsende et tillæg til selvangivelsen.  

 Derimod bør ligningsmyndighederne være tilbageholdende med at forlange, at de  

 anvendes.
C.
Kildeskattelovens § 15B Efter kildeskattelovens § 15B skal den længstlevende under visse  

 omstændigheder tilkendegive, om han vil binde sig til i opgørelsen af sin  

 skattepligtige indkomst før dødsfaldet at foretage de bundne af- og  

 nedskrivninger, der foretages i opgørelsen efter kildeskattelovens § 14, stk.  

 3. Denne tilkendegivelse skal også indeholde oplysninger, om længstlevende  

 vil binde sig til at foretage nedskrivningerne på husdyrbesætninger.
Hvis  

 længstlevende ikke vil foretage disse nedskrivninger, skal han angive, hvilke  

 nedskrivninger han ellers vil foretage indenfor rammen på 33 1/3 pct., der  

 afstikkes i § 2, stk. 4, i lov om den skattemæssige behandling af  

 husdyrbesætninger.
Den længstlevende er bundet af sine tilkendegivelser.  

 Nedskrivningerne nedsættes ikke forholdsmæssigt.
Det er samme regel, som  

 gælder for nedskrivninger på varelager, men står i modsætning til reglerne om  

 afskrivninger.
D.
Dødsboets skattepligt Såfremt der ved ansættelsen af den afdødes indkomst for mellemperioden  

 eller ved ansættelsen af længstlevendes indkomst foretages nedskrivning på  

 husdyrbesætningen med en større procent end de bundne nedskrivninger i §  

 14-opgørelsen, bliver dødsboet skattepligtigt efter reglen i  

 kildeskattelovens § 16, stk. 2, 2. pkt.
E.
Indkomstopgørelsen i dødsboet Selvom boets indkomstår er kortere end 12 måneder, kan boet foretage den  

 maksimale nedskrivning på 33 1/3 pct.
Hvis dødsboet har forskudt regnskabsår, og boet ønsker at anvende  

 normalhandelsværdier ved opgørelsen af nedskrivningsgrundlaget, skal dødsboet  

 anvende normalhandelsværdierne i det kalenderår, der udløber i boets  

 indkomstår.
Bl.a. i tilfælde, hvor dødsboet sluttes meget hurtigt, vil det  

 kunne ske, at der ikke er noget kalenderår, der udløber i indkomståret.
I  

 disse tilfælde skal man regne med normalhandelsværdierne i det kalenderår,  

 der ville udløbe i indkomståret, hvis dette havde varet i 12 måneder.
 Hvis en landbruger med bagud forskudt indkomstår fra d. 1. juli til d. 30.  

 juni dør d. 1. juni 1982, vil dødsboets første regnskabsår vare fra 1. juni  

 til 30. juni 1982. Dødsboet skal herefter anvende normalhandelsværdien pr.  

 31. december 1981 ved opgørelsen af besætningens værdi.
Hvis dødsboet har kalenderårsregnskab, og boet ønsker at anvende  

 normalhandelsværdier, skal boet altid anvende normalhandelsværdierne ved  

 kalenderårets udgang, når boet skal opgøre værdien af besætningen ved  

 indkomstårets udgang.
Dette gælder, selv om indkomståret er kortere end  

 kalenderåret.
 Det antal dyr, der skal regnes med ved opgørelsen af  

 nedskrivningsgrundlaget, er altid antallet af dyr ved det pågældende  

 indkomstårs afslutning.
Hvis dødsboet har forskudt regnskabsår, vil der, når indkomstperioden er  

 12 måneder, altid være et kalenderår, der udløber i boets indkomstår.  

 (Indkomstår og regnskabsår er identiske udtryk). I disse tilfælde beregnes  

 konjunkturændringen i overensstemmelse med lovens hovedregel i § 3, stk. 2,  

 som ændringen i normalhandelsværdien pr. dyr i løbet af det kalenderår, der  

 udløber i boets indkomstår, ganget med gennemsnittet af antallet af dyr ved  

 indkomstårets begyndelse og dets slutning.
Selvom et forskudt regnskabsår er  

 kortere end 12 måneder, vil det stadig kunne ske, at et kalenderår udløber i  

 indkomståret.
Også i disse tilfælde beregnes konjunkturændringen som  

 ændringen i normalhandelsværdien pr. dyr i løbet af det kalenderår, der  

 udløber i boets indkomstår ganget med antallet af dyr ved indkomstårets  

 begyndelse og slutning.
Bl.a. i tilfælde, hvor dødsboet afsluttes meget hurtigt, vil det kunne  

 ske, at der ikke er noget kalenderår, der udløber i boets indkomstår.
I disse  

 tilfælde skal man regne med ændringerne i normalhandelsværdierne i løbet af  

 det kalenderår, der ville udløbe i boets indkomstår, hvis dette havde varet i  

 12 måneder.
Denne ændring i normalhandelsværdien skal ganges med  

 gennemsnittet af antallet af dyr ved indkomstårets begyndelse og slutning.
 Hvis dødsboet har kalenderårsregnskab, skal man i dødsboets første  

 indkomstår beregne konjunkturændringen på grundlag af ændringen i  

 normalhandelsværdien i det kalenderår, hvor dødsfaldet fandt sted, og  

 gennemsnittet af antallet af dyr ved begyndelsen og slutningen af boets  

 første indkomstår.
 Hvis boets følgende indkomstår er på 12 måneder, beregnes  

 konjunkturændringen i overensstemmelse med lovens hovedregel i § 3, stk. 2,  

 som ændringen i normalhandelsværdien i det kalenderår, der falder sammen med  

 boets indkomstår, og gennemsnittet af antallet af dyr ved begyndelsen og  

 slutningen af året.
Dødsboets afsluttende indkomstår kan være kortere end 12 måneder.
I disse  

 tilfælde beregnes konjunkturændringen på grundlag af ændringen i  

 normalhandelsværdien i det kalenderår, hvor boets skattepligt ophører, og  

 gennemsnittet af antallet af dyr ved begyndelsen og slutningen af boets  

 sidste indkomstår.
 Konjunkturændringen er i en række af de ovenfor beskrevne tilfælde  

 beregnet på grundlag af ændringer i normalhandelsværdierne i et fuldt  

 kalenderår, selvom boets indkomstår er kortere end 12 måneder.  

 Konjunkturændringen reduceres altså ikke forholdsmæssigt.
F.
Forskelsbeløb m.v.
 Som et led i overgangen til de nye regler om beskatning af husdyr er der i  

 lov nr. 208 af 13. maj 1981 indført særlige regler om et forskelsbeløb.
 Reglerne om forskelsbeløbet i forbindelse med dødsbobeskatning kan  

 sammenfattes sådan i hovedtræk:
 Landbrugeren, hans dødsbo og den ægtefælle, der er beskattet fra  

 dødsfaldet efter kildeskattelovens § 13 af indtægterne fra besætningen, er  

 alle berettiget til at få beregnet forskelsbeløb.
 Når landbrugeren dør, eller et uskiftet bo skiftes, indtræder dødsboet i  

 reglerne om beregning af forskelsbeløb, i princippet som om ingenting er  

 sket.
Derimod ændres reglerne afgørende ved udlæg fra et dødsbo.
En  

 udlægsmodtager, der succederer, indtræder trods dette ikke i reglerne om  

 forskelsbeløb.
Han får i stedet for forhøjet sin værdi af husdyrbesætningen.
Forskelsbeløbet medregnes ikke ved afgørelsen af, om et dødsbo er  

 skattepligtigt efter reglerne i kildeskattelovens § 16, stk. 1, om boets  

 aktiver og nettoformue ved dødsfaldet.
Forskelsbeløbet medregnes heller ikke  

 ved afgørelsen af dødsboets skattepligt efter kildeskattelovens § 16, stk. 2,  

 nr. 3, om nettoværdierne i den endelige boopgørelse.
Forskelsbeløbet er ikke arveafgiftspligtigt.
Det får dog betydning for det  

 arveafgiftspligtige beløb, hvis det indgår ved beregning af passivpost efter  

 § 8, stk. 10, i lov om den skattemæssige behandling af husdyrbesætninger.
 I øvrigt vil det ved gennemgangen af reglerne om forskelsbeløbet være  

 hensigtsmæssigt at sondre imellem, om dødsfaldet eller skifte af uskiftet bo  

 er sket før indkomståret 1981, i indkomståret 1981 eller senere.
 Hvis landbrugeren har regnskabsår sammenfaldende med kalenderåret, er det  

 afgørende, om han er død før 1. januar 1981.
 Hvis landbrugeren har bagud forskudt regnskabsår, er det afgørende, om han  

 er død inden begyndelsen af det regnskabsår, der svarer til indkomståret  

 1981. I de sædvanlige tilfælde, hvor regnskabsåret 1. juli 1980 til 30. juni  

 1981 svarer til indkomståret 1981 (sommerregnskabsår), er det altså  

 afgørende, om dødsfaldet er sket før den 1. juli 1980.
 Hvis der umiddelbart i forbindelse med dødsfaldet er opstået et dødsbo,  

 skal der beregnes et forskelsbeløb efter § 8, stk. 3, i lov om den  

 skattemæssige behandling af husdyr på grundlag af værdierne ved udgangen af  

 dødsboets indkomstår 1980, jfr. § 8, stk. 7. Det samme gælder, hvis der er  

 opstået et dødsbo ved skifte af uskiftet bo før indkomståret 1981.
Ved a conto udlæg med succession i boets indkomstår 1981 kan der ikke i  

 boet fradrages noget forskelsbeløb efter § 8, stk. 5, vedrørende den udlagte  

 del.
Dette hænger sammen med, at udlægsmodtageren efter § 8, stk. 10, som sin  

 anskaffelsesværdi skal benytte den værdi, som dødsboet har anvendt ved  

 udgangen af indkomståret 1980 med tillæg af hele det beregnede forskelsbeløb.
 Hvis udlægget med succession derimod først sker i forbindelse med den  

 endelige boopgørelse, kan der i boet fradrages forskelsbeløb efter § 8, stk.  

 5, vedrørende det udlagte, selv om den endelige boopgørelse afslutter boets  

 indkomstår 1981. Til gengæld skal udlægsmodtageren efter § 8, stk. 10,  

 nedsætte sin anskaffelsesværdi med det fradragne forskelsbeløb.
Spørgsmålet, om succession overhovedet kan ske, afgøres i øvrigt efter  

 kildeskattelovens almindelige regler.
Det bemærkes i denne forbindelse, at  

 der efter kildeskattelovens § 30, stk. 4, ikke kan succederes i et aktiv, der  

 udlægges med tab.
Hvis dødsboet er fritaget for skat, får beregning af forskelsbeløb ingen  

 betydning.
Udlægsmodtager skal som sin anskaffelsessum anvende værdien af  

 besætningerne i handel og vandel i den endelige boopgørelse uden noget  

 tillæg.
 Hvis landbrugerens regnskabsår falder sammen med kalenderåret, er det  

 afgørende, om dødsfaldet er sket i perioden 1. januar 1981 til 31. december  

 1981.
 Hvis landbrugeren har bagud forskudt regnskabsår, er det afgørende, om han  

 er død i løbet af det regnskabsår, der svarer til indkomståret 1981. I de  

 sædvanlige tilfælde, hvor regnskabsåret 1. juli 1980 til 30. juni 1981 svarer  

 til indkomståret 1981 (sommerregnskabsår), er det altså afgørende, om  

 dødsfaldet er sket i perioden fra 1. juli 1980 til 30. juni 1981.
 Ved skifte af uskiftet bo er det afgørende, om datoen for  

 skiftebegæringens imødekommelse ligger inden for de samme datoer, som er  

 afgørende for dødsfaldets vedkommende.
 I forbindelse med dødsfald i det anførte tidsrum opstår der dels et  

 spørgsmål om opgørelse af forskelsbeløb i mellemperioden og dels et spørgsmål  

 om opgørelse af forskelsbeløb i boets første indkomstår.
 Hvis landbrugeren er død i perioden fra afslutningen af det forskudte  

 indkomstår 1981 indtil 31. december 1981, opstår der en mellemperiode, der  

 behandles som indkomståret 1981, jfr. nærmere nedenfor.
 Ifølge lov om den skattemæssige behandling af husdyr § 8, stk. 9, skal det  

 forskelsbeløb, der kan fradrages efter lovens § 8, stk. 5, (ikke § 8, stk.  

 6,), deles forholdsmæssigt mellem mellemperioden og boets første indkomstår.  

 Det er dog en forudsætning, at boets første indkomstår er boets indkomstår  

 1981.
 Hvis mellemperioden og boets første indkomstår i alt udgør 12 måneder,  

 henføres så stor en del af forskelsbeløbet til mellemperioden, som svarer til  

 forholdet mellem mellemperioden og et helt kalenderår.
Såfremt skæringsdagen i dødsboet vælges på dødsdagen eller indenfor  

 kortere tid fra dødsfaldet, vil mellemperioden og dødsboets første indkomstår  

 sammenlagt undertiden være af kortere varighed end 12 måneder.
I så fald  

 henføres til mellemperioden så stor en del af fradraget efter § 8, stk. 5,  

 som svarer til forholdet mellem mellemperioden og mellemperioden sammenlagt  

 med dødsboets første indkomstår.
Hvis landbrugeren har bagud forskudt regnskabsår og afgår ved døden i  

 perioden fra regnskabsårets slutning indtil 31. december 1981, vil  

 mellemperioden udgøre mere end 12 måneder.
Hvis landbrugeren har  

 sommerregnskabsår, som foran anført, er det altså afgørende, om dødsfaldet er  

 sket i perioden fra 1. juli indtil 31. december 1981. I disse tilfælde vil  

 mellemperioden svare til indkomståret 1981, mens boets første indkomstår er  

 indkomståret 1982. Fradraget efter § 8, stk. 5, skal fuldt ud gives i  

 mellemperioden, og der kan ikke henføres noget beløb til boets første  

 indkomstår.
Reglerne om fordeling mellem mellemperiode og dødsboets første  

 indkomstår (1981) gælder kun fradraget efter § 8, stk. 5.
Fradraget efter § 8, stk. 6, gives uden forholdsmæssigt nedslag i  

 mellemperioden, i det omfang besætningen reduceres ved salg til tredjemand i  

 denne periode.
Hvis besætningen i stedet reduceres ved salg til tredjemand i  

 boets første indkomstår (1981), gives fradraget efter § 8, stk. 6, i dette.
 Ved opgørelsen af fradraget efter § 8, stk. 6, skal der foretages en  

 nedsætttelse med fradraget efter § 8, stk. 5. Der skal både nedsættes med den  

 del af fradraget efter § 8, stk. 5, som efter § 8, stk. 9, henføres til  

 mellemperioden (delårsfradraget inden eventuel omregning til helårsindkomst,  

 jfr. nedenfor) og den del, som henføres til boets første indkomstår (1981).
 Det forskelsbeløb, der henføres til mellemperioden, fragår i senere  

 forskelsbeløb, der beregnes for boet, selv om beskatningen i mellemperioden  

 anses for afgjort med betalingen af de foreløbige skattebeløb, jfr.  

 kildeskattelovens § 14, stk. 1, og der derfor ikke indgives selvangivelse for  

 mellemperioden.
Ved omregning til helårsindkomst skal det forskelsbeløb, der fradrages  

 efter § 8, stk. 5, behandles som en løbende udgift.
Derimod skal fradraget  

 efter § 8, stk. 6, behandles som en eengangsudgift.
Selvom fradraget efter §  

 8, stk. 5, omregnes til helårsindkomst, er det delårsfradraget, som skal  

 anvendes, når fradraget efter § 8, stk. 6, skal nedsættes med fradraget efter  

 § 8, stk. 5.
 Ved omregning til helårsindkomst er forhøjelses- eller nedsættelsesbeløbet  

 efter lovens § 8, stk. 4, altid en eengangsudgift eller eengangsindtægt.
 Hvis den længstlevende ægtefælle beskattes efter kildeskattelovens § 15B,  

 anvendes tilsvarende regler om forskelsbeløb, som er anført vedrørende  

 mellemperioden.
Til boets første indkomstår henføres den del af fradraget efter § 8, stk.  

 5, som efter det foranstående ikke henføres til mellemperioden.
Om samspillet  

 mellem § 8, stk. 5, og § 8, stk. 6, henvises ligeledes til det om  

 mellemperioden anførte, der finder tilsvarende anvendelse.
 Om behandlingen af fradrag for forskelsbeløb ved a conto udlæg og udlæg i  

 forbindelse med den endelige udlodning og succession henvises til det om  

 boets indkomstbeskatning foran anførte i tilfælde, hvor et dødsbo eksisterer  

 forud for indkomståret 1981.
Hvis et uskiftet bo tages under skiftebehandling indenfor de anførte  

 tidsfrister, opstår der - ligesom ved dødsfald - et spørgsmål om fordeling af  

 det forskelsbeløb, der efter § 8, stk. 5, beregnes for indkomståret 1981.  

 Forskelsbeløbet skal i disse tilfælde fordeles mellem ægtefællens indkomstår  

 1981 og boets indkomstår 1981. Fordelingen sker forholdsmæssigt efter længden  

 af de respektive regnskabsperioder, der svarer til indkomstårene.
Der sker  

 altså en fordeling efter de samme principper, som gælder for mellemperioden.
 1. I almindelighed beskattes den længstlevende  

 ægtefælle i disse tre situationer efter kildeskattelovens § 13.
 Hvis husdyrbesætningen indgik i afdødes særeje, opstår der et dødsbo, i  

 hvilket indtægterne af husdyrbesætningerne efter praksis også indgår.  

 Beskatning i mellemperioden sker hos den længstlevende ægtefælle, jfr.  

 kildeskattelovens § 14, stk. 10. Der skal imidlertid ske en opdeling af  

 fradraget efter § 8, stk. 5, efter samme retningslinier som foran anført.
2. Hvis husdyrbesætningen indgår i fællesboet, er  

 længstlevende indkomstskattepligtig for hele det indkomstår, i hvilket  

 dødsfaldet sker.
Der vil derfor som udgangspunkt ikke skulle foretages nogen  

 fordeling af fradraget efter § 8, stk. 5. Dette gælder dog ikke fuldt ud.  

 Hvis indtægten fra husdyrbesætningen beskattes særskilt hos hustruen,  

 foretages der en særlig ansættelse af hendes indkomst fra hendes regnskabsårs  

 begyndelse indtil dødsfaldet, jfr. kildeskattelovens § 4, stk. 2., i den  

 udformning, der gælder for 1981. Fradraget efter § 8, stk. 5, skal fordeles  

 mellem denne ansættelse og ansættelsen af ægtefællernes øvrige indkomst.
Det  

 sker på den måde, at man til ansættelsen efter kildeskattelovens § 4, stk. 2,  

 henfører så stor en del af fradraget, som svarer til forholdet mellem  

 perioden fra regnskabsårets begyndelse indtil dødsfaldet og hele  

 regnskabsåret.
 Placeringen af et eventuelt fradrag efter § 8, stk. 6, afhænger af, om  

 besætningen er solgt før eller efter dødsfaldet.
3. Såfremt der udskiftes enkelte arvinger af  

 fællesejet, opstår der et skattepligtigt dødsbo.
Dette gælder både ved  

 hensidden i uskiftet bo, udlæg til længstlevende ægtefælle efter skiftelovens  

 § 57, stk. 1, og udsættelse med arveafgiftspligtens indtræden efter § 14A i  

 lov om afgift af arv og gave.
Den længstlevende ægtefælle beskattes af indkomsten fra indkomstårets  

 begyndelse indtil dødsfaldet.
Forskelsbeløbet skal derfor fordeles mellem  

 denne periode og boets første indkomstår (1981) efter de retningslinier, der  

 gælder for mellemperioden, jfr. foran.
4. Ved udlæg til ægtefællen af besætningen efter § 8,  

 stk. 10, forhøjes den nedskrivningsberettigede del med en til den overtagne  

 del af stambesætningen svarende del af et forskelsbeløb, der endnu ikke er  

 bragt til fradrag ved en indkomstansættelse.
Om betydningen af a conto udlæg  

 over for udlæg i forbindelse med den endelige boopgørelse henvises til det i  

 forbindelse med dødsfald før 1981 anførte.
Efter udlægget til ægtefællen er  

 det uden betydning, om stambesætningen som omtalt i § 8, stk. 6, forøges.
 Hvis landbrugerens regnskabsår falder sammen med kalenderåret, er det  

 afgørende, om dødsfaldet er sket efter 31. december 1981.
 Hvis landbrugeren har bagud forskudt regnskabsår, er det afgørende, om han  

 er død efter udløbet af det regnskabsår, der svarer til indkomståret 1981.  

 Hvis landbrugeren er død efter udløbet af regnskabsåret, men inden 31.  

 december 1981 vil hans mellemperiode dog svare til indkomståret 1981. Der  

 henvises herom til det foregående afsnit om dødsfald i 1981. I de sædvanlige  

 tilfælde, hvor regnskabsåret 1. juli 1980 til 30. juni 1981 svarer til  

 indkomståret 1981 (sommerregnskabsår), er det altså afgørende, om dødsfaldet  

 er sket efter den 30. juni 1981. Ved dødsfald i perioden 1. juli 1981 til 31.  

 december 1981 vil mellemperioden dog svare til indkomståret 1981.
1. Der vil ikke efter 1981 være tale om beregning af  

 fradrag efter § 8, stk. 5, for mellemperiode eller for dødsboets indkomstår.  

 Ved dødsfaldet vil der ofte kunne restere et uudnyttet forskelsbeløb.
Hvis en  

 besætning reduceres i en mellemperiode efter reglen i lovens § 8, stk. 6,  

 skal forskelsbeløbet reduceres med de beløb, der kan beregnes efter  

 bekendtgørelse nr. 543 af 16. november 1981 om opgørelse og fradrag for  

 forskelsbeløb m.v. vedrørende landbrugets husdyrbesætninger på grundlag af  

 antallet af dyr ved mellemperiodens slutning.
Dette gælder også, selv om  

 beskatningen anses for afgjort med betalingen af de foreløbige skattebeløb,  

 jfr. kildeskattelovens § 14, stk. 1.
 2. Hvis dødsboet øger besætningens størrelse, kan  

 dette udløse efterbeskatning efter § 8, stk. 6. Ved anvendelsen af denne  

 regel regnes mellemperioden og boets første indkomstår for to indkomstår.
 3. Om udlæg m.v. henvises til det foran anførte om  

 boer, der er opstået før 1981 og i 1981.
