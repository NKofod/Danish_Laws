Fremsat den 6. april 2006 af Per Clausen (EL),  

 Jørgen Arbo‑Bæhr (EL), Line Barfod (EL),  

 Majbrit Berlau (EL),  

 Rune Lund (EL) og Søren Egge Rasmussen (EL) Forslag til folketingsbeslutning om  

 kommunal anvisningsret i privat udlejningsbyggeri Folketinget opfordrer regeringen til inden den 1. januar 2007 at  

 fremsætte lovforslag, der giver kommunerne ret til at anvise boliger i privat  

 udlejningsbyggeri efter de samme retningslinjer, som gælder for den almene  

 sektor i henhold til lov om almene boliger samt støttede private  

 andelsboliger  

 m.v.
Bemærkninger til forslaget Beslutningsforslaget er en genfremsættelse af  

 beslutningsforslag nr.
B 132 fra folketingsåret 2003-04.  

  

 Se Folketingstidende 2003-04, forhandlingerne side11381 og tillæg A side 6298  

 og 6299.
Regeringens boligpolitik afhjælper ikke boligmangelen.  

 Ventelisterne vokser, og de initiativer, der skulle medføre øget byggeri,  

 virker i bedste fald meget trægt.
Regeringen har holdt kommunerne i en  

 økonomisk skruestik, så det almene nybyggeri ikke har nået de forventede mål  

 og  

 slet ikke er i nærheden af at løse boligefterspørgslen.
 Med ændrede anvisningsregler og indsatsen mod ghettoiseringen  

 kan der forventes flere afslag til boligsøgende fra ventelisterne, og det er  

 et  

 stort og ubesvaret spørgsmål, hvor disse mennesker skal vende sig hen for at  

 finde en bolig.
Det stigende antal udsættelser på grund af huslejerestancer  

 viser en forarmelse og en stigende ulighed, som regeringen hverken kommer med  

 bolig- eller sociale løsningsbidrag til.
Indførelsen af kontanthjælpsloftet  

 har  

 bragt både disse mennesker og den ansvarlige kommune ud i nye problemer.  

 Huslejeniveauet i almene boliger er visse steder så højt, at kommunen simpelt  

 hen  

 ikke må anvise boligsøgende til de ledige boliger, fordi huslejen rammer  

 loftet.
Sidste år returnerede Københavns Kommune 222 boliger, der havde  

 for høj husleje i forhold til de boligsøgendes indkomst.
Det er ganske enkelt  

 en håbløs og uacceptabel udvikling.
I et samråd den 24. januar 2006 indrømmede socialministeren, at  

 præmieringsordningen for private udlejere med nu 30.000 kr. pr. lejlighed  

 ikke  

 virker.
Ordningen er så stor en fiasko, at den over en 10-årig periode fra  

 1994  

 kun har medført 13 anvisninger i alt.
Ministerens spagfærdige håb om, at kommunalreformen vil ændre  

 de enkelte kommuners holdning til at anvende såkaldt kombineret udlejning  

 virker jubeloptimistisk, når 10 års arbejde samlet set har medført anvisning  

 af  

 13 lejere til den private sektor.
Det er da en fiasko, der er til at føle på.
 De private udlejere skal inddrages i at løse samfundets  

 boligsociale problemer på lige fod med den almene sektor.
Derfor  

 opfordrer  

 Enhedslisten regeringen til inden den 1. januar 2007 at fremsætte lovforslag,  

 der giver kommunerne anvisningsret til lejligheder i privat udlejningsbyggeri  

 efter samme retningslinjer, som er gældende for almene boliger.
Det vil sige,  

 at kommunerne skal have anvisningsret til hver fjerde lejlighed i den private  

 udlejningssektor.
Der henvises til § 59 i lovbekendtgørelse nr. 626 af 30.  

 juni  

 2003.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kommunal anvisningsret i privat udlejningsbyggeri.
(Beslutningsforslag nr.
B 122).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
