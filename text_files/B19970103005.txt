 I medfør af konkurrencelovens § 7, stk. 3 og 4, lov nr. 384 af 10. juni  

 1997, fastsættes:
Omsætning § 1.  Den samlede omsætning i konkurrencelovens § 7,  

 stk. 1, nr. 1 og nr. 2, omfatter de i den pågældende aftale deltagende  

 virksomheders omsætning i sidste regnskabsår i forbindelse med deres ordinære  

 drift, jf. dog § 7 og § 8. Omsætningen opgøres med fradrag af merværdiafgift  

 og anden skat, der er direkte forbundet med salget, og i givet fald med  

 fradrag af prisnedslag.
 Stk. 2.  Den samlede omsætning omfatter ikke omsætning  

 mellem de deltagende virksomheder, jf. stk. 1.
 Koncernomsætning mv.
 § 2 .  Omsætningen for en deltagende virksomhed  

 omfatter foruden omsætningen i virksomheden selv også omsætningen i  

 tilknyttede virksomheder, jf. § 3.
 Stk. 2.  Den samlede omsætning omfatter ikke omsætning  

 mellem de virksomheder, der er nævnt i stk. 1.
 § 3 .  Ved tilknyttede virksomheder i § 2, stk. 1,  

 forstås:
 § 4 .  I tilfælde, hvor deltagende virksomheder i  

 fællesskab udøver en bestemmende indflydelse i en virksomhed, medregnes denne  

 virksomheds omsætning i den samlede omsætning.
 Stk. 2 .  Den samlede omsætning omfatter ikke omsætning  

 mellem de deltagende virksomheder og den fælles kontrollerede virksomhed, jf.  

 stk. 1.
Anden omsætning § 5.  Hvor en deltagende virksomhed har indgået  

 lignende aftaler med andre virksomheder på det relevante marked, medregnes  

 disse virksomheders omsætning i den samlede omsætning.
 Stk. 2 .  Den samlede omsætning omfatter ikke omsætning  

 mellem de virksomheder, der er nævnt i stk. 1.
 Brancheforeninger mv.
 § 6 .  Omsætningen i en brancheforening eller anden  

 sammenslutning, der må sidestilles hermed, beregnes som den samlede omsætning  

 for foreningens medlemmer med tillæg af foreningens egen omsætning.
 Stk. 2 .  Foreningens omsætning opgøres med fradrag af  

 omsætning mellem foreningens medlemmer og mellem foreningen og dens  

 medlemmer.
Finansielle virksomheder § 7 .  For forsikringsselskaber anvendes i stedet for  

 omsætning værdien af de tegnede bruttopræmier, som omfatter samtlige modtagne  

 eller fremtidige beløb i henhold til forsikringsaftaler, der er tegnet af  

 disse selskaber eller for deres regning, herunder udgående  

 genforsikringspræmier, efter fradrag af skatter eller skattelignende  

 afgifter, der opkræves på grundlag af præmiebeløbet eller forsikringssummen.
 § 8.  For kreditinstitutter og andre finansielle  

 virksomheder anvendes i stedet for omsætning summen af følgende indtægter i  

 givet fald med fradrag af merværdiafgift og andre skatter, der står i direkte  

 relation til disse indtægter:
 Stk. 2 .  For virksomheder omfattet af Finanstilsynets  

 bekendtgørelse af 22. december 1995 om regnskabsaflæggelse mv. for  

 pengeinstitutter, visse kreditinstitutter og visse spare- og  

 udlånsvirksomheder beregnes indtægterne i stk. 1 i overensstemmelse med  

 bekendtgørelsens § 9, pkt. 1, 3, 4, 6 og 7.
 Stk. 3 .  For virksomheder omfattet af Finanstilsynets  

 bekendtgørelse af 23. december 1994 om realkreditinstitutters  

 regnskabsaflæggelse mv. beregnes indtægterne i stk. 1 i overensstemmelse med  

 bekendtgørelsens § 4, pkt. 1, 3, 4, 6 og 7.
 Stk. 4 .  For virksomheder omfattet af Finanstilsynets  

 bekendtgørelse af 10. januar 1995 om regnskabsaflæggelse for  

 fondsmæglerselskaber beregnes omsætningen i stk. 1 i ovensstemmelse med  

 bekendtgørelsens § 9, pkt. 1, 3, 4, 6 og 7.
Overskridelse af omsætnings- og markedsandelsgrænser § 9.  Ifølge konkurrencelovens § 7, stk. 4, gælder  

 undtagelsen i lovens § 7, stk. 1, fra forbudet mod konkurrencebegrænsende  

 aftaler, selv om virksomhederne overskrider de nævnte omsætnings- og  

 markedsandelsgrænser i to på hinanden følgende år.
Dette gælder for  

 overskridelser på op til en tiendedel af omsætnings- og  

 markedsandelsgrænserne.
Stk. 2.  Bestemmelsen i stk. 1 finder ikke anvendelse,  

 såfremt overskridelsen af de nævnte grænser for omsætning og markedsandel er  

 resultat af en fusion, virksomhedsovertagelse eller sammenlægning af  

 virksomheder, jf.
Erhvervsministeriets bekendtgørelse nr. 1031 af 17.  

 december 1997 om regler for meddelelse til Konkurrencestyrelsen om fusioner,  

 virksomhedsovertagelser og sammenlægning af virksomheder.
Ikrafttræden § 10.  Bekendtgørelsen træder i kraft den 1. januar  

 1998.
