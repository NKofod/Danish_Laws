Fremsat den 18. februar 2003 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om legalisering af hash Folketinget pålægger regeringen inden udgangen  

 af 2003 at fremsætte lovforslag, der legaliserer brugen af hash og  

 dyrkning af cannabis, muliggør import af og handel med hash samt  

 udbygger den offentlige behandling af misbrugere.
Bemærkninger til forslaget Argumenterne for at legalisere hash er  

 så glimrende formuleret af formanden for Venstres Ungdom  

 Storkøbenhavn, Henrik Højstrøm, i Jyllands-Posten,  

 København den 19. februar » Ole Espersen, tidligere justitsminister, ved  

 4. høring om hash, hamp og kultur, den 22. september 2001:
» Jeg forestiller mig ikke, at det kan være  

 svært at finde en form for legalisering eller afkriminalisering, der  

 kan prøves   måske som i Holland med de såkaldte coffee  

 shops eller som i Slesvig-Holsten, hvor der er politisk enighed om en  

 såkaldt apotekermodel.
Eller en kombination af de to modeller sammen  

 med hjemmedyrkning og et mindre legalt salg   ligesom man ser det i Schweiz i  

 dag.
Hash er forbudt ifølge en FN-konvention.
Alle  

 konventioner kan opsiges, men det ville politisk set være en  

 besværlig sag.
Næh, man er nødt til at lave nogle  

 forsøg og argumentere politisk i forhold til andre lande.
Måske  

 kan man begynde med at få lavet nogle tilføjelser   eller  

 protokoller til konventionerne der tillader, at man  

eksperimenterer sig frem.
 Enhedslisten mener, forbuddet er ude af trit  

 med den almindelige retsopfattelse, og at kriminaliseringen er  

 ødelæggende for Christiania og mest til fordel for de  

 velorganiserede kriminelle.
Enhedslisten ønsker, at danske apoteker kan  

 importere og sælge hash fra lande, hvor produktionen er lovlig og  

 på fairtrade-vilkår.
Da apotekerne har erfaring med at  

 sælge og vejlede om produkter, som er farlige i overdoser, finder  

 Enhedslisten, at de bør have eneret på salget.
Prisen skal  

 fastsættes i samarbejde med Konkurrencestyrelsen og give plads for  

 afgift og normal profit.
Provenuet fra afgiften bør bl.a. finansiere  

 behandling af afhængighed og hashpsykoser og en informationskampagne  

 målrettet unge.
Sundhedsstyrelsens seneste undersøgelse viser,  

 at ca. hver 4. unge blandt de 15- og 16-årige har prøvet at ryge  

 hash, hvilket er en voldsom stigning.
Det vurderes tilmed, at 3.000 unge  

 under 15 år har akut brug for hjælp til at komme ud af et for  

 stort forbrug.
Men alene til de ældre misbrugere, som selv  

 ønsker at få hjælp til at komme ud af misbruget, er der  

 stor mangel på egentlige behandlingstilbud.
Også forbruget af de  

 såkaldte (farligere) party drugs er i stærk stigning blandt unge.  

 Det er derfor på høje tid, at der tages nye initiativer, og  

 Enhedslisten tror på, at en legalisering af hashen, som regnes for et  

 blødt rusmiddel, en mere nuanceret informationskampagne og etablering  

 af forskellige behandlingstilbud kan holde flere unge fri af de kriminelle  

 miljøer og væk fra hårde stoffer samt udvide og  

 effektivisere behandlingstilbuddene.
Enhedslisten ønsker ikke, at en legalisering af  

 hash skal få forbruget til at stige, forbrug af selv såkaldt  

 bløde rusmidler bør altid ske med måde.
Men Enhedslisten  

 ser gerne, at forbruget af hårde stoffer erstattes af hash, og det er  

 der en mulighed for, hvis hash ikke længere er forbudt og forhandles  

 langt væk fra de kriminelle pushere.
 Salg af hash bør ikke ske til unge under 15  

 år.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om legalisering af  

 hash.
(Beslutningsforslag nr.
B 91).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
