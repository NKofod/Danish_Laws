Fremsat den 4. april 2006 af Majbrit Berlau (EL),  

 Jørgen Arbo‑Bæhr (EL), Line Barfod (EL),  

 Per Clausen (EL) og Rune Lund (EL) Forslag til folketingsbeslutning om  

 minimumsrettigheder for elever i folkeskolen Folketinget pålægger regeringen at fremsætte et lovforslag, der  

 sikrer eleverne i den danske folkeskole en række basale minimumsrettigheder.  

 Rettighederne skal sikre eleverne et minimum af fysiske, pædagogiske og  

 økonomiske rammer for skolegangen.
 For at sikre en fælles folkeskole skal eleverne som minimum have  

 følgende rettigheder, uanset hvor i landet de går i skole:
 1.  

 	  

 Eleverne har ret til  

 at modtage undervisning i et antal timer svarende til det vejledende  

 minimumstimetal,  

 så det garanteres, at alle elever modtager den fornødne undervisning.
2.  

 	  

 Eleverne har ret til,  

 at der maksimalt er 22 elever i klassen, at der til de yngste klassetrin  

 (børnehaveklasse  

 til 3. klassetrin) afsættes ressourcer svarende til 10 timer ugentligt pr.  

 klassetrin  

 til tolærerordninger/deletimer/holddannelse, og at der på de øvrige  

 klassetrin  

 er ressourcer, der svarer til mindst en  

 tolærerordning/deletimeordning/holddannelse  

 om dagen i klassen.
Undervisningen skal tilrettelægges, så den svarer til den  

 enkelte elevs behov og forudsætninger.
 3.  

 	  

 En elev har ret til to  

 årlige skole-hjem-samtaler, to årlige forældremøder og et årligt  

 skole-hjem-arrangement med lærerdeltagelse (skovtur, teater, fest el.lign.).
4.  

 	  

 De ressourcer, en  

 skole har afsat til specialundervisning, bliver ofte brugt til andre formål,  

 fordi midlerne generelt er knappe.
Derfor må det være en ret for folkeskolens  

 elever, at der som et gennemsnitligt minimumskrav afsættes 80 ugentlige  

 lektioner til specialundervisningsopgaver til børn med læsevanskeligheder og  

 adfærdsproblemer.
Det skal være en pligt for skolen, at disse timer bliver  

 anvendt til formålet. 80 timer om ugen er et minimumskrav for en  

 gennemsnitsskole  

 med 2 spor og 20 elever pr. klasse.
5.  

 	  

 Folkeskolens elever  

 har krav på at blive undervist af opdaterede og veluddannede lærere.
Derfor  

 skal der afsættes minimum 35 timer pr. lærer om året til efter- og  

 videreuddannelse.
 6.  

 	  

 De seneste  

 undersøgelser viser, at kun 25 pct. af skolernes klasselokaler lever op til  

 de  

 pladskrav, man med rimelighed kan stille. 75 pct. af skolernes lokaler er på  

 48 m2  

 eller derunder.  

 Eleverne har ret til et hjemklasselokale på mindst  

 60 m2. Der skal være plads  

 til læse- og studiehjørner, klassens it-arbejdspladser, og værkstedsområder i  

 forbindelse med hjemlokaleafsnit, og der skal være en kantine til eleverne.
 7.  

 	  

 Det skal være en ret  

 for eleverne, at der bruges tidssvarende materialer i undervisningen.  

 Eleverne  

 har ret til, at der afsættes mindst 2.500 kr. pr. elev pr. år til uv-midler,  

 at  

 skolen har et særskilt it-budget, at der er et budget til lejrskoler, og at  

 der  

 i øvrigt er et budget til kontakten med det omgivende samfund.
8.  

 	  

 Der skal på den  

 enkelte skole oprettes et pædagogisk servicecenter.
I dette pædagogiske  

 servicecenter  

 skal eleverne have traditionelle undervisningsmidler, audiovisuelle  

 materialer,  

 undervisningsmidler i elektronisk form og interaktive medier.
Eleverne har  

 ret  

 til, at servicecenteret skal være åbent i hele undervisningstiden med  

 kvalificeret bemanding, at der er et minimumsbudget på 300 kr. pr. elev pr.  

 år,  

 og at der er 10-15 it-arbejdspladser, hvor der også er mulighed for video- og  

 lydredigering.
Bemærkninger til forslaget Beslutningsforslaget er en delvis genfremsættelse af  

 beslutningsforslag nr.
B 176, folketingsåret 2003-04 (se Folketingstidende  

 2003-04, forhandlingerne side 9730 samt tillæg A side 7900 og 7903).
Regeringen har den 24. januar 2006 indgået et forlig om  

 folkeskolen med Socialdemokratiet og Dansk Folkeparti.
Forliget indebærer  

 bl.a.  

 en ændret formålsparagraf for folkeskolen og sikring af kvalitet gennem test  

 og  

 elevplaner.
Men kvaliteten sikres netop ikke gennem det indgåede  

 folkeskoleforlig.  

 Kvaliteten i folkeskolen sikres ved, at der skaffes gode vilkår for  

 folkeskolen,  

 og at der afsættes flere ressourcer, så folkeskolen bliver bedre.
I 2003 kom der nye faglige trinmål, nye faglige krav generelt og  

 individuelle undervisningsplaner for det enkelte barn.
I 2006 kommer der  

 flere  

 bureaukratiske krav til folkeskolerne om bl.a. test og elevplaner.
Disse  

 tiltag  

 betyder øgede krav til folkeskolen og dens parter: lærere, elever og  

 forældre.
Og  

 kravene kan komme til at gå ud over kerneaktiviteten: undervisningen af  

 børnene.
 Det ville i den sammenhæng være i tråd med statsministerens  

 konsekvensfilosofi, hvis rammerne og ressourcerne til folkeskolen var af en  

 sådan karakter, at det var muligt for skolerne at forsøge at leve op til de  

 øgede krav, der stilles til dem.
Behovet for minimumsrettigheder for folkeskoleeleverne skal ses  

 i sammenhæng med de generelle nedskæringer på folkeskoleområdet.
Der spares  

 på  

 folkeskolen i mange kommuner.
Kommunerne er underlagt skattestop og  

 vækstrammer, så elevtallets stigning følges ikke af en tilsvarende stigning i  

 ressourcerne.
 Dokumentation:
I KLs budgetredegørelse for 2006 er det dokumenteret, at udgiften  

 pr. elev er faldet med godt 800 kr. fra regnskabet for 2002 til det  

 oprindelige  

 budget for 2006. Siden det oprindelige budget for 2006 er budgetterne blevet  

 genåbnet med krav fra Finansministeriet om yderligere besparelser på 1,4 mia.  

 kr.
En del af denne ekstrabesparelse har ramt skoleområdet, så hvis der var  

 tal  

 for denne ekstrabesparelse ville faldet givetvis kunne opgøres som noget  

 større  

 end de nævnte 800 kr. pr. elev.
Besparelserne, som ifølge Danmarks  

 Lærerforening  

 (DLF) finder sted i op mod halvdelen af landets kommuner, giver sig udslag på  

 mange forskellige måder.
 En undersøgelse fra 2005 foretaget af DLF viser, at  

 serviceniveauet i 75 pct. af kommunerne er uændret trods ønsker om  

 forbedringer, mens det er forringet i 20 pct. af kommunerne og forbedret i  

 bare  

 4 pct. af kommunerne.
Trods ønsker herom ændres skolebygningerne ikke til det bedre i  

 60 pct. af kommunerne.
Trods ønsker herom er der i 80 pct. af kommunerne ikke  

 tale om en forbedret standard af undervisningsmidler.
 Ifølge KLs budgetredegørelse for 2006 giver 39 pct. af  

 kommunerne i dag eleverne et timetal, der ligger under det vejledende.
 Samtidig har klassekvotienten ikke været højere de seneste 25 år.  

 25 pct. af alle børn går i dag i en klasse med mellem 23 og 28 elever med  

 forstyrrelser, umuliggørelse af undervisningsdifferentiering og lavt fagligt  

 udbytte af undervisningen som følge, jf. »Klassekvotienten er steget de  

 sidste  

 25 år«, DLF 2004 på baggrund af tal fra  

 Undervisningsministeriet  

 2004.
 En undersøgelse, som Enhedslisten foretog i 2004 i ti kommuner,  

 viste, at der allerede dengang blev sparet i alle de undersøgte kommuner:
   

 	  

 En østjysk kommune  

 sparede på den almindelige specialundervisning og tolærertimerne.
   

 	  

 En sønderjysk kommune  

 sparede 20 pct. på undervisningsmidler og bygningsvedligeholdelse.
   

 	  

 I tre kommuner i  

 Sydvestjylland gav man først  

 med henblik  

 på implementering af folkeskoleloven flere timer i dansk og matematik for  

 dernæst at hente et endnu større beløb inden for samme folkeskole, som ellers  

 skulle styrkes.
  

 	  

 I en kommune på  

 Sjælland skar man 40 fuldtidsstillinger væk.
Besparelser ville herudover få  

 konsekvenser for skole-hjem-samarbejdet.
  

 	  

 En kommune i  

 hovedstadsområdet nedlagde konsulentstillingen for de tosprogede elever, og  

 der  

 blev skåret i tilbud til de adfærdsmæssigt svage elever.
Herudover blev der  

 afsat færre midler til inventar, undervisningsmidler og lejrskoler.
   

 	  

 I en stor kommune på  

 Fyn reduceredes skolevæsenet med ca. 50 lærerstillinger i 2004, stigende til  

 72  

 stillinger i 2007. Antallet af pladser til elever med særlige vanskeligheder  

 mere end halveredes.
   

 	  

 I en kommune i  

 Sydvestvendsyssel nedsatte man undervisningstiden med 2 lektioner pr. uge.
  

 	  

 En sydjysk kommune  

 sagde selv, at »bloktilskudskompensationen ikke vil kunne dække udgifterne  

 til  

 at øge fagligheden (det vil sige mere undervisning til eleverne), i det  

 omfang  

 det er tilsigtet med lovændringen.« Flere undersøgelser foretaget af DLF viser, at der er et stort  

 behov for midler til efteruddannelse af lærere.
Nedenfor er problemets omfang  

 eksemplificeret med forholdene i to kommuner, jf. »Efteruddannelsesbehov for  

 folkeskolelærere i to udvalgte kommuner«, DLF 2005:
Procentsatser for manglende linjefag og  

 efteruddannelse Rundspørge til skolerne i Brøndby og Trehøje Brøndby Trehøje Andel dansklærere uden linjefag i dansk 29 pct.
 50 pct.
- og uden efteruddannelse i dansk 9 pct.
 15 pct.
Andel natur/teknik-lærere uden linjefag i n/t 81 pct.
 79 pct.
- og uden efteruddannelse/andet relevant linjefag 23 pct.
 33 pct.
Andel fysik/kemi-lærere uden linjefag i f/k 41 pct.
 42 pct.
- og uden efteruddannelse i fysik/kemi 12 pct.
 8 pct.
Rundspørgen er  

 gennemført i dagene 25.-27. januar 2005 En tidligere undersøgelse gennemført af DLF i maj 2004 viser  

 også, at en stor del af de lærere, der ikke har linjefag i det, de underviser  

 i, heller ikke har modtaget efteruddannelse af betydning i fagene:
   

 	  

 44 pct. af de lærere,  

 der underviser i læsning uden at have linjefag i dansk, har modtaget slet  

 ingen  

 eller mindre end 16 timers efteruddannelse i området.
   

 	  

 For natur/teknik  

 gælder det for 80 pct. af lærerne uden linjefag.
   

 	  

 For fysik gælder det  

 for 44 pct. af lærerne uden linjefag.
En undersøgelse i 2004 foretaget af DLF viste, at under  

 halvdelen af lærerne i fagene dansk og natur/teknik har fagene som linjefag  

 fra  

 seminariet − og efteruddannelse prioriteres åbenlyst ikke højt. 97 pct.  

 af  

 de medvirkende lærere mener at (mere) efteruddannelse i læseundervisning  

 ville  

 forbedre deres forudsætninger. jf. »Vilkårene for undervisningen  

 ikke optimale«, DLF 2004.  

 Undersøgelserne  

 viser konkret, at der er stærkt behov for efteruddannelse af lærerkorpset.  

 Dette er vigtigt for at højne niveauet i folkeskolen.
Problemet i dag er, at  

 der ikke er midler til denne efteruddannelse, hvilket dette  

 beslutningsforslag  

 skal råde bod på.
 På trods af at kravene til undervisningen og målene med  

 undervisningen er præcis de samme, er rammerne for undervisningen meget  

 forskellige fra kommune til kommune.
Decentraliseringen af folkeskolen betyder i dag, at Folketingets  

 flertal på den ene side pålægger bestemte krav og målsætninger og på den  

 anden  

 side ikke medvirker til at sikre, at disse kan gennemføres  nærmest  

 tværtimod.  

 Dermed øges forskellene mellem folkeskolerne i landet.
Enhedslisten ønsker  

 decentralisering men ikke anarki og nedskæringer.
Folkeskolen er en fælles  

 folkeskole, og eleverne skal ikke stilles så vidt forskelligt, som det sker i  

 øjeblikket.
Enhedslisten anser folkeskolen for en fælles folkeskole, hvor der  

 skal være fælles minimumsrammer for eleverne.
Skriftlig fremsættelse Majbrit Berlau  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om minimumsrettigheder for elever i folkeskolen.
(Beslutningsforslag nr.
B 112).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
