(udbudsvejledningen) Indhold  Forord 5 Almindelig orientering 6 Gennemgang af cirkulærtet 9 Bilag 1. Udbudscirkulæret 23 Bilag 2. Licitationsloven 25 Bilag 3. Oversigt over statsstøttende arbejder idenfor boligministeriets  

 område, der er omfattet af udbudscirkulæret 28 --------------------------------------------------------------------- Forord --------------------------------------------------------------------- Hermed udsendes en vejledning om udbudsreglerne for statslig og  

 statsstøttet bygge- og anlægsvirksomhed, som de er fastsat i byggestyrelsens  

 cirkulære af 6. januar 1983 om udbud af bygge- og anlægsarbejder.
 Dette cirkulære - udbudscirkulæret - er optrykt som bilag til  

 vejledningen.
 Systematikken i vejledningen er den, at de enkelte paragraffer i  

 cirkulæret er trykt med kursiv, hvorefter indholdet kommenteres.
 »Byggeri« hentyder til både bygge- og anlægsvirksomhed, med  

 mindre andet er nævnt.
 »Bygherrevejledning« betyder boligministeriets  

 bygherrevejledning i udgaven af 1983. Indtil denne foreligger, kan benyttes  

 Bygherrevejledningen af 1974 og boligministeriets vejledning  

 »Totalleverance« af 1975. Bygherrevejledningen tager sigte på  

 byggeri og omfatter ikke anlægsvirksomhed.
--------------------------------------------------------------------- Almindelig orientering --------------------------------------------------------------------- Baggrund Byggestyrelsens cirkulære af 6. januar 1983 om udbud af bygge- og  

 anlægsarbejder har fra 1. april 1983 afløst boligministeriets cirkulære nr.  

 164 af 1. juli 1970 om udbydelse af statslige og statsstøttede bygge- og  

 anlægsarbejder og dertil knyttede leverancer uden begrænsning af de bydendes  

 kreds.
Cirkulærets retlige stilling Udbudscirkulæret er en administrativ forskrift til de enkelte  

 statsstyrelser og berører ikke i sig selv retsforholdet mellem udbydere og  

 bydende og mellem bygherrer og entreprenører.
Ingen af disse parter kan  

 således indbyrdes påberåbe sig cirkulærets regler.
Udbudscirkulæret bør ikke  

 være en del af udbudsgrundlaget.
1970-cirkulæret 1970-cirkulæret havde som hovedsigte at forhindre lokale og visse andre  

 begrænsninger i de bydendes kreds, når et arbejde blev udbudt offentligt.
For  

 at undgå, at særhensyn af lokal eller anden art trods cirkulæret blev søgt  

 varetaget, bestemtes det tillige, at billigste (dvs. laveste) eller  

 fordelagtigste tilbud som hovedregel skulle antages.
Derimod indeholdt  

 cirkulæret intet om brugen af de forskellige udbudsformer.
Hovedindhold af 1983-cirkulæret Efter udbudscirkulæret af 6. januar 1983 skal der i de fleste tilfælde  

 være direkte konkurrence om bygge- og anlægsarbejder.
Herved fremmes bygge-  

 og anlægssektorens evne til at arbejde under åbne markedsvilkår, og der opnås  

 større formodning for, at arbejderne gennemføres for den lavest mulige pris.
Konkurrencen sikres af regler i cirkulæret om, at arbejderne normalt skal  

 udbydes blandt flere bydende.
Underhåndsbud kan kun indhentes i særlige  

 tilfælde.
For at skabe friest mulige forhold ved tilbudsgivningen er der  

 nærmere bestemmelser om sammensætningen af de bydendes kreds.
Cirkulæret  

 indeholder således et samlet regelsæt om brugen af udbudsformerne.
Desuden har cirkulæret bestemmelser om antagelse af tilbud.
Herved skal  

 det sikres, at laveste, henholdsvis fordelagtigste tilbud antages, med mindre  

 der er betydelig formodning hos bygherren for, at de pågældende entreprenører  

 ikke kan gennemføre arbejdet.
Ændringer For statslige bygge- og anlægsarbejder bliver den væsentligste ændring i  

 forhold til hidtidig praksis, at der nu frit kan vælges mellem offentligt og  

 begrænset udbud (herunder bunden licitation). Hidtil har der skullet  

 foreligge en særlig begrundelse for at vælge bundet licitation.
 Udbudsformerne er defineret i § 3.
For byggeri med støtte efter lov om boligbyggeri har der hidtil være fri  

 adgang til at vælge underhåndsbud.
Fremtidig omfattes dette byggeri af  

 cirkulærets regel om, at underhåndsbud kun kan indhentes i særlige tilfælde.
 For alle arter af arbejder er det en ændring, at der er regler om  

 deltagerkredsens sammensætning ved begrænset udbud.
Oversigt over reglerne § 1  bestemmer, hvilke bygge- og anlægsarbejder  

 cirkulæret gælder for.
 § 2  indeholder cirkulærets hovedregel: Udbud blandt  

 flere bydende i konkurrence, underhåndsbud kun i særlige tilfælde.
 § 3  definerer offentligt og begrænset udbud samt  

 totalentreprise.
 § 4  angiver, hvornår der undtagelsesvis kan indhentes  

 underhåndsbud.
 §§ 5 og 6 stiller nærmere krav til offentligt og begrænset udbud.
 §§ 7, 8 og 9 bestemmer, hvilket tilbud der skal antages.
 § 10,  stk. 1 pålægger den byggende eller støtteydende  

 styrelse en kontrolpligt.
 § 10,  stk. 2 giver mulighed for ved udbud i  

 totalentreprise at lade underentrepriser være omfattet af cirkulæret.
 § 11  er bestemmelsen om ikrafttræden.
Skærpelse af cirkulæret En kommune kan efter almindelige kommunalretlige regler betinge støtte af,  

 at der følges bestemte fremgangsmåder, fx forlange offentligt udbud.
Dette  

 kan få betydning, når både stat og kommune støtter et arbejde.
En statslig bygherre eller en støtteydende statsstyrelse kan ikke generelt  

 skærpe cirkulæret.
Men styrelsen kan i konkrete tilfælde udelukke bestemte  

 udbudsformer, hvis disse skønnes uhensigtsmæssige.
 Se om sådanne bestemmelser side 21.
--------------------------------------------------------------------- Gennemgang af cirkulæret --------------------------------------------------------------------- § 1,  stk. 1 Dette cirkulære gælder for statslige bygge- og anlægsarbejder og  

 dertil knyttede leveranceforhold er entreprenøren at forstå som sælgeren og  

 entreprisen at forstå som leverancen.
§ 1,  stk. 2 I det omfang det er foreneligt med den pågældende lovgivning, gælder  

 cirkulæret også for andre bygge- og anlægsarbejder, når der til arbejdet ydes  

 statsstøtte eller statslig udgiftsrefusion, når arbejdet i øvrigt helt eller  

 delvis finansieres over de årlige bevillingslove, eller når vedkommende  

 styrelse træffer bestemmelse herom.
Statslige bygherrer Statens bygge- og anlægsarbejder skal udbydes efter cirkulæret.
Statsstøttende bygherrer Med hensyn til statsstøttede bygge- og anlægsarbejder rettes i  

 tvivlstilfælde henvendelse til de enkelte statsstyrelser om, hvorvidt et  

 byggeri eller anlæg er omfattet af cirkulæret.
I bilag 3 findes en oversigt  

 over, hvilke statsstøttede arbejder indenfor boligministeriets område, der  

 pr. 31. marts 1983 er omfattet af udbudscirkulæret.
Undtagelse Hvis det skønnes uhensigtsmæssigt at anvende cirkulærets regler på  

 bestemte grupper af arbejder, må vedkommende minister rette henvendelse til  

 boligministeren herom.
Andre bygherrer Cirkulæret gælder ikke for kommunale eller private arbejder uden  

 statsstøtte.
Hvilke arbejder og leverancer Cirkulæret finder anvendelse på hver enkelt entreprise eller leverance,  

 som bygherren træffer aftale om. »Arbejdet« betyder efter  

 sammenhængen hele arbejdet, dele af arbejdet eller den enkelte entreprise.
Indkøber en bygherre selv leverancer til et bygge- og anlægsarbejde,  

 omfattes leverancerne af ordningen.
Leverancer til entreprenørerne falder  

 uden for cirkulæret.
Et »bygge- og anlægsarbejde« omfatter også en bygnings  

 installationer og det naturlige tilbehør til bygningen.
Egentligt inventar,  

 løsøre og udstyr, såsom møbler, senge og montret, der ikke normalt indgår som  

 en integreret del af byggearbejderne, er derimod ikke omfattet.
Cirkulæret omfatter ikke rene styrings- og projekteringsopgaver.
Hvis en  

 virksomhed påtager sig at hæfte for den samlede byggeudgift over for  

 bygherren, kan dette ske uafhængig af cirkulæret, forudsat at byggearbejderne  

 udbydes efter dette.
 Regningsarbejde med angivet maksimum for udgifterne og med en bestemt  

 defineret entreprenørydelse betragtes som tilbudarbejde og hører under  

 cirkulærets ordning.
Det samme gælder arbejder, der udføres efter enhedspriser med regulering  

 for medgåede mængder.
Her skal enhederne udbydes efter cirkulæret.
 Se endvidere side 13 om regningsarbejde uden maksimum.
Arbejde i eget regi Arbejde i bygherrens eget regi falder udenfor udbudsreglerne.
Arbejdet  

 udføres her af bygherrens eget personale, og der er ikke tale om et  

 entrepriseforhold.
Udføres dele af sådanne arbejder af andre end bygherren,  

 omfattes disse delarbejder af cirkulæret.
Som eksempel på arbejde i eget regi kan nævnes byggeri, der opføres med  

 statsstøtte af en entreprenør som bygherre med henblik på overdragelse til en  

 andelsboligforening.
Arbejder, som en sådan entreprenør ikke selv forestår,  

 er omfattet af cirkulæret.
Arbejde i eget regi forudsætter, at  

 byggearbejderne er påbegyndt, før byggeriet overdrages til en  

 andelsboligforening.
Sker overdragelsen tidligere, falder arbejdet ind under  

 cirkulæret.
Nedrivningsarbejder Ved nedrivningsarbejder afgør de statslige styrelser selv, om  

 udbudsreglerne kan finde anvendelse.
Opdeling i entrepriser Cirkulæret indeholder ikke regler om opdeling af et byggeri i entrepriser.  

 Herom henvises til Bygherrevejledningen.
Udbudsreglerne betyder dog, at et  

 byggeri skal kunne opdeles efter de udbudsregler, der skal anvendes.
Hvor  

 dele af et byggeri udføres i eget regi eller efter regning, skal de øvrige  

 dele således kunne udskilles i selvstændige entrepriser, idet de omfattes af  

 cirkulæret.
Hvor underhåndsbud er tilladt efter § 4 c eller d, skal dele af byggeriet,  

 der ikke dækkes af begrundelsen for underhåndsbud, kunne udbydes i  

 konkurrence.
Særlig hvad angår § 4 d henvises til side 17.
Underentrepriser Bygherren kan undlade den lige nævnte udskillelse i selvstændige  

 entrepriser mod at forpligte den valgte entreprenør til at sørge for, at de  

 delarbejder, der skulle være udskilt, bliver udbudt i underentrepriser efter  

 cirkulærets regler.
 Hæfter en virksomhed som nævnt side 10, 2. afsnit for den samlede  

 byggeudgift uden selv at udføre arbejdet, må bygherren sørge for, at arbejdet  

 udbydes efter cirkulærets regler, eventuelt som underentrepriser.
 Totalentreprenørers underentreprenører kan være omfattet af cirkulæret, se  

 side 21.
 Bortset fra de nævnte tilfælde falder entreprenørers antagelse af  

 underentreprenører udenfor cirkulæret.
 Hvor underentrepriser herefter er omfattet af cirkulæret, er ordningen  

 følgende: Der kan vælges offentligt eller begrænset udbud eller underhåndsbud  

 efter cirkulærets regler herom, dog ikke underhåndsbud, hvis byggeriet  

 iøvrigt er omfattet af § 4 c eller d som nævnt side 17. Hvis der udbydes  

 offentligt eller begrænset, anvendes §§ 5 og 6 om deltagerkredsen. §§ 7, 8 og  

 9 om antagelse af tilbud tager ikke sigte på underentrepriser.
EF-udbudsdirektiver Ved offentlige bygge- og anlægsarbejder, for hvilke den anslåede  

 entreprisesum er lig med eller større end 1 million europæiske  

 regningsenheder, skal udbyderen iagttage EF-bestemmelserne med hensyn til  

 indgåelse af offentlige bygge- og anlægskontrakter, jfr. boligministeriets  

 cirkulære nr. 214 af 4. oktober 1974.
I afsnit III i boligministeriets cirkulære af 4. oktober 1974 er forholdet  

 mellem EF-direktivernes bestemmelser om udbud af offentlige bygge- og  

 anlægsarbejder og de danske udbudsbestemmelser nærmere beskrevet.
Af pkt. 10  

 fremgår det bl.a., at offentlige bygge- og anlægsarbejder til en anslået  

 samlet udgift på mindre end 1 million regningsenheder fortsat er fuldt ud  

 omfattet af de danske udbudsbestemmelser, bortset fra tilfælde, hvor disse  

 bestemmelser måtte have en diskriminerende virkning overfor andre EF-landes  

 entreprenører, der deltager i danske licitationer jfr.  

 »liberaliseringsdirektivet« (71/304/EØF).
 Tærskelværdien på 1 million europæiske regningsenheder er pr. 1. januar  

 1982 fastsat til 7.917.340 kr. ekskl. moms.
 Tærskelværdien tages op til revision hvert andet år.
 EF-bestemmelserne gælder ikke for statsstøttet byggeri, f.eks. efter lov  

 om boligbyggeri.
§ 2,  stk. 1 Arbejdet skal udbydes offentligt eller begrænset.
Der kan frit vælges  

 mellem de to udbudsformer.
Underhåndsbud kan alene indhentes som nævnt i §  

 4.
Udbudet Bestemmelsen udtrykker cirkulærets hovedregel: Arbejdet skal udbydes  

 blandt flere i samtidig konkurrene, og overdragelse på grundlag af  

 underhåndsbud kan kun ske i særlige tilfælde.
Selv om bygherren mener, at hans byggeopgave er egnet for typiseret  

 byggeri, udelukker § 2, stk. 1, at han bestiller et bestemt typeprojekt til  

 udførelse.
Bygherren må udforme et udbudsgrundlag og udbyde opgaven  

 offentligt eller begrænset efter cirkulærets regler.
Udbudsgrundlaget må ikke udformes således, at kun eet typeprojekt reelt  

 kan komme i betragtning.
Der skal kunne konkurreres om arbejdet.  

 Udbudsgrundlaget kan formuleres som funktionskrav og -ønsker i stedet for at  

 angive bygetekniske løsninger.
Herved undgås bindinger til bestemte  

 projekter.
Bygherren kan eventuelt ønske at benytte et eksisterende typeprojekt som  

 grundlag for udbud på hovedprojekt.
Denne fremgangsmåde er kun acceptabel,  

 hvis også andre end typeprojektets indehaver har reelle muligheder for at  

 udføre det udbudte arbejde.
For entreprenørerne betyder § 2, stk. 1, at de gennem konkurrencen om hver  

 enkelt byggeopgave må dokumentere, at deres ydelser og priser giver bygherren  

 det billigste eller fordelagtigste resultat.
En entreprenør kan således ikke  

 forbeholde sig at få overdraget et arbejde uden konkurrence ved at være  

 sælger af byggegrunden.
 Om undtagelser fra kravet omkonkurrence se § 4.
Offentligt og begrænset udbud Som nævnt i § 2, 2. pkt. er der frit valg mellem offentligt og begrænset  

 udbud.
I § 3 fastlægges de to udbudsformer nærmere.
Indledende offentlig indkaldelse Ved begrænset udbud kan der ofte med fordel indledes med en offentlig  

 indkaldelse af interesserede firmaer.
Blandt disse vælges de 3-5 firmaer, der  

 indbydes til at afgive tilbud.
§ 2,  stk. 2 Arbejde i regning er ikke omfattet af stk. 1. Udførelse i regning kan  

 anvendes, når særlige grunde foreligger, jfr. § 2, stk. 1 i byggestyrelsens  

 cirkulære af 11. november 1981 om pris og tid på bygge- og  

 anlægsarbejder.
Regningsarbejde Udførelse af et arbejde i regning - uden angivelse af et maksimumbeløb -  

 sker ikke på grundlag af tilbud i udbudscirkulærets forstand.
Denne art  

 arbejder omfattes ikke af cirkulæret.
 Regningsarbejder reguleres derimod af pris- og tidcirkulæret.
Der er derfor i § 2, stk. 2 henvist til pris- og tidcirkulæret, hvoraf  

 fremgår, at regningsarbejde kun kan anvendes, når der er en særlig  

 begrundelse.
Kan dele af et arbejde ikke falde ind under denne bestemmelse,  

 er disse dele omfattet af udbudscirkulæret.
 Se endvidere side 10 om regningsarbejde med maksimum.
§ 3,  stk. 1 Offentligt udbud omfatter offentlig licitation som angivet i  

 licitationsloven og offentligt udbud i totalentreprise.
Begrænset udbud  

 omfatter bunden licitation som angivet i licitationsloven og begrænset udbud  

 i totalentreprise.
§ 3,  stk. 2 Totalentreprise foreligger, når entreprenøren står for såvel arbejdets  

 udførelse som projekteringen eller den væsentligste del af denne.
Fire former for konkurrence Som det fremgår af § 3, stk. 1, omfatter cirkulæret følgende former for  

 konkurrence:
Offentligt udbud efter licitationslovens regler offentlig licitation).
Begrænset udbud efter licitationslovens regler (bunden licitation).
 Offentligt udbud i totalentreprise.
 Begrænset udbud i totalentreprise.
Udbud i konkurrence I cirkulæret forstås ved udbud i konkurrence, at bygherren opfordrer til,  

 at a. flere b. samtidig c. under overholdelse af visse konkurrencevilkår og d. på samme konkurrencegrundlag afgiver tilbud.
Konkurrencevilkårene er ved licitation angivet i  

 licitationsloven.For totalentreprise kan tillige henvises til  

 retningslinjerne i Bygherrevejledningen.
Licitation: »Samme arbejde« Ved licitation efter licitationsloven forstås, at et arbejde eller en  

 leverance udbydes,således at flere opfordres til inden samme bestemte  

 tidspunkt og på samme udbudsgrundlag at give skriftlige og bindende tilbud,  

 idet det ved opfordringen tilkendegives, at også andre er opfordret til at  

 byde.
Afgørende er, om der konkurreres på »samme arbejde«, dvs. på et  

 udbudsgrundlag, der i alle væsentlige detaljer fastlægger det færdige  

 byggeris udformning.
Konkurrencen mellem de bydende drejer sig først og  

 fremmest om prisen.
 Det gængse udbudsgrundlag er et hovedprojekt, men også et materiale, der  

 svarer til de tekniske rådgiveres forprojekt, kan omfattes af  

 licitationsloven.
Licitation kan som nærmere angivet i licitationsloven være offentlig eller  

 bunden.
Sidstnævnte form kaldes ofte »indbudt licitation«.
Ikke »samme arbejde«: Totalentreprise Er det overladt til de bydende at udforme projektet eller den væsentligste  

 del af dette, udbydes der ikke på »samme arbejde«.
Der foreligger i  

 så fald udbud i totalentreprise, som angivet i § 3, stk. 2. Denne form falder  

 i praksis udenfor licitationslovens regler, bortset fra bestemmelserne i  

 licitationslovens § 4, stk. 1 om forbud mod regulering af tilbud,  

 åbningsbetingelser og udskydning.
 Den projektering, der er et led i totalentreprisen, kan gennemføres  

 individuelt i den enkelte opgave eller foreligge helt eller delvis i form af  

 typiserede løsninger.
 Offentligt udbud i totalentreprise er næppe meget forekommende, men er  

 taget med for fuldstændighedens skyld.
Cirkulæret handler ikke om, i hvilke tilfælde totalentreprise kan  

 anvendes.
Dette spørgsmål må afgøres af bygherren efter gældende praksis.
Partiel totalentreprise Normalt omfatter totalentreprise hele byggeopgaven.
Men der er intet til  

 hinder for, at bestemte dele af en opgave - fx visse tekniske installationer  

 - udbydes i totalentreprise, medens det øvrige byggeri udbydes på bygherrens  

 fuldt detaljerede udbudsgrundlag.
Særlig om udbud med given pris Ved udbud med given pris (ofte kaldet »omvendt licitation«)  

 fastsætter bygherren i udbudsmaterialet entreprisesummen, som herefter er den  

 samme i alle tilbud.
Der må hverken tilbydes en højere eller lavere pris, og  

 konkurrencen går på de løsningsmuligheder, som kan tilbydes.
Udbud med given  

 pris forudsætter udbud i totalentreprise.
Udbudscirkulæret handler ikke om,  

 hvornår udbud med given pris kan anvendes.
Herom henvises til  

 Bygherrevejledningen og til eventuelle regler om statsstøttevilkår.
§ 4 Underhåndsbud kan indhentes a. på arbejder, hvis omfang, kvalitet eller tidsforløb kun med stor  

 vanskelighed kan fastlægges i et udbudsgrundlag, såsom visse restaurerings-,  

 reparations- og ombygningsarbejder b. på arbejder med en anslået samlet byggeudgift på 300.000 kr eller  

 derunder c. når kun en virksomhed har praktisk mulighed for at udføre arbejdet  

 eller d. når andre særlige grunde taler for at vælge en bestemt  

 virksomhed.
Underhåndsbud Ved underhåndsbud forstås i cirkulæret tilbud, der ikke er afgivet ved  

 udbud i konkurrence som nævnt side 13. Underhåndsbud kan fremkomme efter en  

 opfordring fra bygherren til en bestemt entreprenør om at afgive tilbud.  

 Prisen kan endvidere fremkomme ved forhandling mellem bygherre og  

 entreprenør, eller ved at bygherren selv fastsætter prisen uden forudgående  

 tilbud og får den akcepteret af en entreprenør.
 Indhentning af to underhåndsbud - hvilket efter licitationsloven er  

 lovligt - betragtes ikke som konkurrence i udbudscirkulærets forstand.
Reglen er udtømmende § 4  er udtømmende.
Der kan ikke i andre tilfælde end  

 nævnt i bestemmelsen indhentes underhåndsbud.
EF-reglerne Underhåndsbud er uanset § 4 udelukket ved arbejder, der skal udbydes efter  

 bestemmelserne i EF-direktiv 71/305/EØF, jfr. pkt. 6 i boligministeriets  

 cirkulære nr. 214 af 4. oktober 1974. Cirkulærets pkt. 5 opregner dog en  

 række bygge- og anlægsarbejder og særlige forhold, hvor bygherrerne kan  

 undlade at udbyde efter direktivets bestemmelser.
Upræcist udbudsgrundlag § 4  a: Undertiden kan et arbejde som nævnt i § 2,  

 stk. 2 udføres i regning.
Regningsarbejde kan fx være naturligt ved  

 restaurerings-, reparations- og ombygningsarbejder, hvor der ikke kan  

 fastlægges et udbudsgrundlag.
 Der kan imidlertid forekomme tilfælde, hvor det ikke er muligt at definere  

 et udbudsgrundlag så præcist, at arbejdet kan udbydes offentligt eller  

 begrænset, men hvor der dog er så meget udbudsgrundlag, at der - eventuelt  

 efter nærmere forhandling - kan afgives et underhåndsbud.
§ 4  a tager sigte på sådanne tilfælde og kan altså  

 blive et alternativ til regningsarbejde.
Baggrunden for bestemmelsen er, at  

 bygherren hellere bør opnå en tilbudspris, omend det sker ved underhåndsbud,  

 end at gå end på arbejde i regning.
Mindre arbejder § 4  b: Det kan være upraktisk at sætte udbuds- og  

 licitationsproceduren i gang ved mindre arbejder.
Derfor kan der på arbejder  

 med en anslået samlet byggudgift på op til 300.000 kr. indhentes  

 underhåndsbud på arbejdet eller dele af dette.
Beløbet vedrører den samlede  

 byggeudgift for hele arbejdet og ikke den enkelte entreprise.
Ved byggeri i  

 etaper må det afgøres konkret, om »hele arbejdet« skal omfatte den  

 enkelte eller alle etaper.
Beløbet er uden merværdiafgift.
 Den »samlede byggeudgift« i § 4 b omfatter ikke arbejder, som  

 udføres i eget regi eller i regning og som derfor falder udenfor cirkulæret.
Kun een virksomhed § 4  c: Bestemmelsen tager sigte på tilfælde, hvor en  

 bestemt virksomhed har eneret på bestemte arbejder eller hvor det er  

 åbenbart, at der er tale om specialiserede ydelser, som kun en enkelt  

 virksomhed har praktisk mulighed for at udføre tilfredsstillende.
Særlige grunde § 4  d Som eksempel på »særlige grunde« kan  

 nævnes, at det kan være naturligt at overlade en entreprenør en entreprise,  

 der er en umiddelbar fortsættelse af den entreprise, han er i gang med.
Som eksempel kan også nævnes byggeri, hvori indgår forsøg eller  

 produktudvikling i betydelig grad.
Sådanne byggerier forudsætter et nært  

 samarbejde mellem bygherre og entreprenør/producent om udformningen af  

 byggeriet.
Desuden kan der være behov for særlige aftaler om risikoen og  

 eventuelt om betalingen af forsøgs- og udviklingsudgifterne.
Den mest  

 praktiske fremgangsmåde er derfor ofte direkte forhandlinger mellem parterne  

 om byggeriets gennemførelse, dvs. underhåndsbud.
Dette gælder, hvadenten  

 forsøg og produktudvikling gennemføres på bygherrens eller  

 entreprenørens/producentens initiativ.
»Særlige grunde« kan endvidere foreligge, hvor byggesager er  

 meget komplicerede at gennemføre, fx på grund af planlovgivningens  

 forskrifter, og hvor der derfor er en nærliggende risiko for, at det påtænkte  

 byggeri må udskydes i længere tid eller ikke kan realiseres.
Hvis en  

 entreprenør påtager sig at løse sådanne problemer og at bære en økonomisk  

 risiko for, at byggeriet gennemføres, kan det være rimeligt, at han får den  

 betryggelse for indsatsens lønsomhed, der ligger i en aftale med bygherren om  

 at overtage selve byggeopgaven.
Det taler til gunst for mulige aftaler af denne art, hvis entreprenøren  

 kan udbyde store dele af byggeopgaven i underentrepriser efter cirkulærets  

 regler om offentligt eller begrænset udbud.
Se også side 11.
Fornødne nærmere bestemmelser om brugen af § 4 d kan som nævnt side 21  

 blive givet i reglerne for statsstøtte.
I byggeri med statsstøtte efter lov  

 om boligbyggeri vil det således være en betingelse for at anerkende sådanne  

 aftaler, at som hovedregel mindst 60 pct. af byggearbejdet (beregnet efter  

 anslået byggeudgift) udbydes i underentrepriser som nævnt.
§ 5 Ved offentligt udbud må arbejdet ikke forbeholdes bydende fra et  

 bestemt lokalt område eller bydende fra bestemte grupper af erhvervsdrivende,  

 såsom medlemmer fra bestemt erhvervsorganisationer.
Offentligt udbud Det fremgår af § 3, stk. 1, hvad der forstås ved offentligt udbud.
Alle skal kunne byde Bestemmelsen udtrykker, at alle skal have adgang til at byde, når et  

 arbejde udbydes offentligt, uanset lokalt eller erhvervsmæssigt  

 tilhørsforhold.
Lokalt område Ved »lokalt område« tænkes på et geografisk område af en  

 begrænset størrelse, typisk på en kommune eller en amtskommune.
Erhvervsorganisationer Med bestemmelsen om erhvervsdrivende menes, at medlemskab eller manglende  

 medlemskab af organisationer for håndværksmestre, entreprenører eller  

 kooperative selskaber eller andre lignende organisationer ikke må udelukke  

 fra at byde.
Om en virksomhed er håndværksfirma, entreprenørfirma, kooperativ  

 virksomhed eller har en anden bestemt karakter må i det hele taget ikke  

 spille ind.
Tekniske begrænsninger tilladt § 5  udelukker ikke enhver begrænsning af de bydendes  

 kreds.
Fx kan arbejdet forbeholdes bydende med en bestemt teknisk kapacitet,  

 ekspertise eller autorisation, som er afgørende for arbejdets gennemførelse.
§ 6,  stk. 1 Ved begrænset udbud gælder:
a.
Der skal normalt indbydes mindst 3 og højst 5 bydende, b. de bydende må ikke alle være fra en kreds af virksomheder med  

 indbyrdes forbindelse, fx datterselskaber, c. de bydende må ikke være fra samme lokale område og d.
Bygherrer med vedvarende bygge- og anlægsvirksomhed må ikke indbyde  

 den samme kreds af virksomheder ved hvert udbud.
§ 6,  stk. 2 Når kun bestemte virksomheder har praktisk mulighed for at udføre  

 arbejdet, kan bestemmelserne i stk. 1 b), c) og d) fraviges.
Begrænset udbud Det fremgår af § 3, stk. 1, hvad der forstås ved begrænset udbud.
3-5 bydende § 6,  stk. 1 a: Begrænsningen til normalt 5 bydende er  

 indføjet for at undgå resorucespild, ikke mindst ved udbud i totalentreprise.  

 Har bygherren ved bunden licitation ønsker om flere end 5 bydende, bør han  

 foretrække offentlig licitation.
Dog kan det tænkes, at den samlede kreds af  

 egenede virksomheder ved et bestemt arbejde er fx 6. I så fald kan det være  

 rimeligt at indbyde alle 6.
Indbyrdes forbindelser § 6,  stk. 1 b: Det kan ikke udelukkes, at  

 konkurrencen bliver mindre, hvis der alene indbydes virksomheder, som  

 organisatorisk, økonomisk, ejermæssigt eller på anden måde er forbundet til  

 hinanden eller til udbyderen.
I litra b bestemmes derfor, at der også skal  

 være mindst en valgt udenfor de forbundne virksomheder.
Normalt må det  

 forudsættes, at bygherren har interesse i, at de bydende er uafhængige af  

 hinanden, således at konkurrencen bliver reel.
Er bygherren i tvivl om to  

 virksomheders indbyrdes uafhængighed, bør han kun indbyde den ene af dem.
Lokalt område § 6,  stk. 1 c: De bydende må eksempelvis ikke alle  

 være fra samme kommune.
Bestemmelsen udelukker dog ikke, at samtlige bydende  

 er fra hovedstadsregionen eller fra andre store samlede byområder.
Rotation blandt bydende § 6,  stk. 1 d: Bestemmelsen tager sigte på at gøre  

 markedet så åbent som muligt og give de bydende nye konkurrenter.  

 Bestemmelsen udelukker ikke, at en bygherre ved hvert udbud har samme  

 virksomheder med blandt de bydende - der skal blot være mindst een anden  

 virksomhed med end de sædvanlige.
Frivigelser a 6, stk. 2: Bestemmelsen betyder alene, at der kan lempes på reglerne om  

 begrænset udbud, men ikke, at der kan indhentes underhåndsbud.
Dette sidste  

 kan kun skee efter reglerne i § 4.
§ 7 Ved bunden licitation må det ikke bestemmes, at andet end laveste  

 tilbud kan antages.
Kun bundenlicitation § 7  omhandler kun bunden licitation efter  

 licitationsloven.
Antagelse af tilbud Ifølge licitationslovens § 3, stk. 2, skal udbyderen antage det billigste  

 (dvs laveste) tilbud, hvis ikke bygherren ved opfordringen til at byde har  

 bestemt, at et andet tilbud kan antages.
Udbudscirkulærets § 7 betyder, at  

 bygherren ikke må træffe sådan bestemmelse.
Han må altså antage laveste  

 tilbud eller forkaste alle tilbud.
Om konstatering af laveste tilbud se side  

 20.
§ 8 Ved offentlig licitation skal laveste tilbud antages, medmindre  

 bygherren finder det overvejende sandsynligt, at deen bydende er ude af stand  

 til at gennemføre arbejdet i tilfredsstillende kvalitet, på hensigtsmæssig  

 måde og i rette tid.
Bygherrens begrundelse for at forkaste tilbuddet skal  

 foreligge skriftligt.
 Kun offentlig licitationsloven.
Antagelse af tilbud § 8  betoner, at hovedreglen er, at laveste tilbud  

 skal antages.
 Der regnes med tilbudssummer uden moms.
 Der kan dog ses bort fra laveste tilbud i visse tilfælde som nævnt i § 8.
 Bestemmelsen angiver udtømmende, hvad der gælder om antagelse af tilbud.  

 Bygherrerne må ikke herudover mere generelt lade de bydende ressourcer,  

 referencer og erfaringer indgå i tilbudsbedømmelsen.
Kræves der af de bydende fx en bestemt teknisk kapacitet eller ekspertise,  

 må dette være angivet i udbudsmaterialet, således at kravets opfyldelse  

 bliver en del af tilbuddet.
Opfyldes kravet ikke, kan tilbuddet forkastes.
Forkastelse af laveste tilbud Undtagelsesreglen om forkastelse af laveste tilbud er begrundet i de  

 forsinkelser og ekstraudgifter - herunder forøgede tilsynsudgifter - som en  

 dårligt arbejdende entreprenør kan medføre, eller som kan være en følge af  

 udskiftning af en entreprenør.
Desuden kan et tilbud forkastes, hvis det er urealistisk lavt.
Se herom  

 nærmere i Bygherrevejledningen.
 Forkastes et tilbud, går bygherren videre til det tilbud, der herefter er  

 lavest.
 Bestemmelsen i § 8 forhindrer ikke bygherren i at forkaste alle tilbud,  

 hvis han finder, at der ikke er kommet en aksceptabel pris frem.
Bygherrens dokumentation Bygherren skal tilvejebringe en betydelig sandsynlighed for, at der  

 foreligger forhold af den nævnte art, som kan begrunde forkastelse af laveste  

 tilbud.
Bygherren skal i en skriftlig udtalelse nærmere begrunde, hvorfor  

 tilbudet forkastes, og udtalelsen skal på begæring afgives til eventuelle  

 støtteydende myndigheder, og - for statsbyggearbejders vedkommende - til  

 byggestyrelsen.
Hvilket tilbud er lavest? Konstateringen af, hvilket tilbud, der er lavest, er ikke reguleret af  

 udbudscirkulæret.
I korthed gælder, at det ikke uden videre er den nominelt  

 laveste tilbudspris, der skal antages.
Tilbudenes reelle pris fremkommer  

 først, når der er taget hensyn til forhold, der adskiller et tilbud fra  

 bygherrens udbudsgrundlag.
Sådanne forhold optræder først og fremmest i form  

 af alternative tilbud eller tilbudsforbehold.
Der henvises til  

 Bygherrevejledningen.
§ 9 Ved udbud i totalentreprise skal det tilbud antages, der alle forhold  

 taget i betragtning må anses for det fordelagtigste.
Fordelagtigste tilbud antages Ved totalentreprise konkurreres der ikke alene på prisen, men også på  

 løsningsmuligheder.
Det er derfor utilstrækkeligt blot at finde frem til  

 laveste tilbudspris.
Tilbudsbedømmelsen må omfatte de tilbudte løsningers  

 værdi for bygherren, dvs. atdet er den samlede fordelagtighed i tilbuddene,  

 der bedømmes.
Det tilbud, der herefter er fordelagtigst, skal antages.
Om konstateringen af fordelagtigste tilbud se nærmere i  

 Bygherrevejledningen.
Om udbud med given pris se side 15.
§ 10 Det påvhilder den byggende eller støtteydende styrelse at påse, at  

 arbejdets udbud og overdragelse sker i overensstemmelse med cirkulæret.  

 Styrelsen kan udfærdige nærmere gennemførelsesbestemmelser, herunder om  

 begrundelse og dokumentation i tilfælde af, at der ønskes antaget et andet  

 tilbud end det laveste.
§ 10,  stk. 2 Når arbejdet udbydes i totalentreprise, kan styrelsen bestemme, at  

 totalentreprenøren skal udbyde underentrepriser efter cirkulærets  

 bestemmelser.
Gennemførelsesbestemmelser Boligstyrelsen vil udsende bestemmelser om cirkulærets anvendelse på  

 byggeri med statsstøtte efter lov om sanering, lov om byfornyelse og  

 boligforbedring og lov om boligbyggeri.
Indsigt med udbudene Styrelserne forudsættes at skaffe sig indsigt i, at reglerne i §§ 4-9  

 overholdes.
Totalentreprenørens underentreprenører En styrelse kan efter § 10, stk. 2 bestemme, at totalentreprenøren skal  

 udbyde underentrepriser efter cirkulærets bestemmelser.
 I givet fald må den enkelte statslig eller støttemodtagende bygherre sørge  

 for, at de fornødne bestemmelser kommer med i udbudsmaterialet og  

 totalentrepriseaftalen.
 Baggrunden for § 10, stk. 2 er det forhold, at totalentreprenøren  

 overtager en del af bygherrens (og hans rådgiveres) gængse opgaver, og at det  

 derfor kan forekomme rimeligt, at totalentreprenøren virker på bygherrens  

 vilkår, hvad angår udbud.
 Da det ikke er givet, at der kan være behov for § 10, stk. 2 på alle  

 områder, overlades det til den enkelte styrelse at afgøre, om bestemmelsen  

 skal bruges.
§ 11,  stk. 1 Dette cirkulære erstatter boligministeriets cirkulære af 1. juli 1970  

 om udbydelse af statslige og statsstøttede bygge- og anlægsarbejder og dertil  

 knyttede leverancer uden begrænsning af de bydendes kreds.
§ 11,  stk. 2 Cirkulæret finder anvendelse på entrepriser, der udbydes efter den 31.  

 marts 1983.
Ikrafttræden Efter den 31. marts 1983 skal udbud af bygge- og anlægsarbejder, herunder  

 udbud af enkeltentrepriser i et igangværende byggeri, ske efter cirkulæret.
 Det forudsættes normalt, at en entrepriseaftale først indgås, når  

 bevillinger og statsstøttetilsagn foreligger, og entreprisesum og  

 entreprenørydelser er afklaret.
--------------------------------------------------------------------- Bilag 1. Byggestyrelsens cirkulære af 6. januar 1983 --------------------------------------------------------------------- Cirkulære om udbud af bygge- og anlægsarbejder § 1.  Dette cirkulære gælder for statslige bygge- og  

 anlægsarbejder og dertil knyttede leverancer.
I leveranceforhold er  

 entreprenøren at forstå som sælgeren og entreprisen at forstå som leverancen.
 Stk. 2.  I det omfang det er foreneligt med den  

 pågældende lovgivning, gælder cirkulæret også for andre bygge- og  

 anlægsarbejder, når der til arbejdet ydes statsstøtte eller statslig  

 udgiftsrefusion, når arbejdet i øvrigt helt eller delvis finansieres over de  

 årlige bevillingslove, eller når vedkommende styrelse træffer bestemmelsel  

 herom.
§ 2.  Arbejdet skal udbydes offentligt eller  

 begrænset.
Der kan frit vælges mellem de to udbudsformer.
Underhåndsbud kan  

 alene indhentes som nævnt i § 4.
 Stk. 2.  Arbejde i regning er ikke omfattet af stk. 1.  

 Udførelse i regning kan anvendes, når særlige grunde foreligger, jfr. § 2,  

 stk. 1 i byggestyrelsens cirkulære af 11. november 1981 om pris og tid på  

 bygge- og anlægsarbejder.
 § 3.  Offentligt udbud omfatter offentlig licitation  

 som angivet i licitationsloven og offentligt udbud i totalentreprise.  

 Begrænset udbud omfatter bunden licitation som angivet i licitationsloven og  

 begrænset udbud i totalentreprise.
 Stk. 2.  Totalentreprise foreligger, når entreprenøren  

 står for såvel arbejdets udførelse som projekteringen eller den væsentligste  

 del af denne.
§ 4.  Underhåndsbud kan indhentes a. på arbejder, hvis omfang, kvalitet eller tidsforløb kun med stor  

 vanskelighed kan fastlægges i et udbudsgrundlag, såsom visse restaurerings-,  

 reparations- og ombygningsarbejder, b. på arbejder med en anslået samlet byggeudgift på 300.000 kr. eller  

 derunder, c. når kun een virksomhed har praktisk mulighed for at udføre arbejdet  

 eller d. når andre særlige grunde taler for at vælge en bestemt virksomhed.
 § 5.  Ved offentligt udbud må arbejdet ikke  

 forbeholdes bydende fra et bestemt lokalt område eller bydende fra bestemte  

 grupper af erhvervsdrivende, såsom medlemmer fra bestemte  

 erhvervsorganisationer.
 § 6.  Ved begrænset udbud gælder:
a.
Der skal normalt indbydes mindst 3 og højst 5 bydende, b. de bydende må ikke alle være fra en kreds af virksomheder med indbyrdes  

 forbindelse, f.eks. datterselskaber, c. de bydende må ikke alle være fra samme lokale område og d. bygherrer med vedvarende bygge- og anlægsvirksomhed må ikke indbyde den  

 samme kreds af virksomheder ved hvert udbud.
 Stk. 2.  Når kun bestemte virksomheder har praktisk  

 mulighed for at udføre arbejdet, kan bestemmelserne i stk. 1 b, c og d  

 fraviges.
 § 7.  Ved bunden licitation må det ikke bestemmes, at  

 andet end laveste tilbud kan antages.
§ 8,  Ved offentlig licitation skal laveste tilbud  

 antages, medmindre bygherren finder det overvejende sandsynligt, at den  

 bydende er ude af stand til at gennemføre arbejdet i tilfredsstillende  

 kvalitet, på hensigtsmæssig måde og i rette tid.
Bygherrens begrundelse for  

 at forkaste tilbuddet skal foreligge skriftligt.
 § 9.  Ved udbud i totalentreprise skal det tilbud  

 antages, der alle forhold taget i betragtning må anses for det  

 fordelagtigste.
§ 10.  Det påhviler den byggende eller støtteydende  

 styrelse at påse, at arbejdets udbud og overdragelse sker i overensstemmelse  

 med cirkulæret.
Styrelsen kan udfærdige nærmere gennemførelsesbestemmelser,  

 herunder om begrundelse og dokumentation i tilfælde af, at der ønskes antaget  

 et andet tilbud end det laveste.
 Stk. 2.  Når arbejdet udbydes i totalentreprise, kan  

 styrelsen bestemme, at totalentareprenøren skal udbyde underentrepriser efter  

 cirkulærets bestemmelser.
 § 11.  Dette cirkulære erstatter boligministeriet  

 cirkulære af 1. juli 1970 om udbydelse af statslige og statsstøttede bygge-  

 og anlægsarbejder og dertil knyttede leverancer uden begrænsning af de  

 bydendes kreds.
 Stk. 2.  Cirkulæret finder anvendelse på entrepriser,  

 der udbydes efter 31. marts 1983.
Byggestyrelsen, den 6. januar 1983 MARIUS KJELDSEN /Flemming Lethan --------------------------------------------------------------------- Bilag 2. lov nr. 216 af 8. juni 1966 om licitation mv.
--------------------------------------------------------------------- Lov om licitation mv.
 VI FREDERIK DEN NIENDE, af Guds Nåde til Danmark, de Venders og Goters,  

 Hertug til Slesvig, Holsten, Stormaarn, Ditmarksen, Lauenborg og Oldenborg,  

 gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1.  Denne lov finder anvendelse på tilbudsgivning  

 ved arbejder og leverancer inden for bygge- og anlægsvirksomhed.
 § 2.  Ved licitation forstås i denne lov, at et  

 arbejde eller en leverance udbydes, således at flere opfordres til inden  

 samme bestemte tidspunkt og på samme udbudsgrundlag at give skriftlige og  

 bindende bud, idet det ved opfordringen tilkendegives, at også andre er  

 opfordret til at byde.
Stk. 2.  Ved offentlig licitation rettes opfordring til  

 at byde ved bekendtgørelse i dagspressen eller på lignende måde til en  

 ubestemt kreds.
Ved bunden (ikke-offentlig) licitation rettes opfordringen  

 til at byde direkte og alene til dem, fra hvem bud ønskes.
§ 3.  Ved enhver licitation indgives buddene i lukket  

 kuvert, der åbnes på licitationsstedet på et forud fastsat tidspunkt.
De  

 bydende er berettiget til at være til stede ved åbningen af buddene og til at  

 blive bekendt med budsummerne og eventuelle forbehold.
Stk. 2.  Udbyderen er ved offentlig licitation berettiget til at vælge mellem samtlige  

 indkomne bud og til at forkaste dem alle, ved bunden licitation forpligtet til, medmindre andet udtrykkeligt  

 fastsættes ved opfordringen til at byde, at antage det billigste bud eller  

 forkaste dem alle ved meddelelse til de bydende.
 Stk. 3.  Ved en licitation må et bud, som er højere end  

 et andet ved licitationen afgivet bud, ikke nedsættes.
§ 4.  Ved tilbudsgivning er det forbudt 1. at gennemføre forudgående regulering af bud, 2. at fastsætte betingelser for åbning af bud og 3. at foretage udskydning af bud.
 Stk. 2.  Aftaler og vedtagelser om pligt til forudgående  

 anmeldelse af licitationsbud til de bydendes organisationer eller om pligt  

 for bydende til at forhandle eller på anden måde samarbejde inden  

 tilbudsgivningen er forbudt.
 Stk. 3.  Forud for licitationen må bydende kun afholde  

 møder vedrørende licitationen til drøftelse af udbudsgrundlaget, herunder  

 spørgsmål om teknisk begrundede forbehold, og kun såfremt udbyderen opfordres  

 til at komme til stede og såvel organiserede som uorganiserede bydende på  

 lige vilkår har adgang til mødet.
 § 5.  Det er ikke tilladt at modtage underhåndsbud,  

 såfremt der tidligerepå samme arbejde eller leverance er modtaget  

 licitationsbud eller mere end eet underhåndsbud og der ikke er forløbet enten  

 mindst 6 måneder fra licitationsdagen, henholdsvis efter modtagelsen af det  

 seneste underhåndsbud, eller 3 måneder efter annulleringen af licitationen  

 eller underhåndsbuddene.
 Stk. 2.  Licitation over et arbejde eller en leverance,  

 over hvilke der tidligere er afholdt licitation eller modtaget underhåndsbud,  

 må først afholdes, når den tidligere licitation eller de modtagne  

 underhåndsbud er annulleret.
 Stk. 3.  Annullering af en licitation skal ske ved  

 skriftlig tilkendegivelse fra udbyderen til hver af de bydende.
 § 6.  Bestemmelserne i loven om tilsyn med monopoler  

 og konkurrencebegrænsninger finder i øvrigt fortsat anvendelse på de af  

 nærværende lov omfattede forhold.
§ 7.  Overtrædelse af § 3, stk. 1, 1. punktum, og stk.  

 2 og 3, § 4 og § 5, stk. 1 og 2, straffes med bøde eller under skærpende  

 omstændigheder hæfte, medmindre højere straf er forskyldt efter borgerlig  

 straffelov.
Forinden tiltale rejses, skal sagen forelægges monopoltilsynet  

 til udtalelse.
 Stk. 2.  Er overtrædelsen begået af et aktieselskab, et  

 andelsselskab, een organisation eller anden kollektiv enhed, kan bødeansvar  

 pålægges den kollektive enhed som sådan.
 § 8.  Denne lov træder i kraft den 1. januar 1967.
 § 9.  Loven gælder ikke for Færøerne og Grønland, men  

 kan ved kgl. anordning sættes i kraft for Grønland med de afvigelser, som de  

 særlige grønlandske forhold tilsiger.
Givet på Christiansborg slot, den 8.  

 juni 1966 Under Vor Kongelige Hånd og Segl.
 FREDERIK R.
/Lars P.
Jensen --------------------------------------------------------------------- Bilag 3. Oversigt over statsstøttende arbejder indenfor  

 boligministeriets område, der er omfattet af udbudscirkulæret.
--------------------------------------------------------------------- Såfremt der ydes statsstøtte i henhold til nedenstående regelsæt, skal  

 udbudscirkulærets bestemmelser iagttages:
 Lov om sanering, jfr. boligministeriets bekendtgørelse nr. 89 af 24.  

 februar 1981, som ændret ved lov nr. 68 af 10. marts 1982 om ændring af lov  

 om sanering.
 Lov nr. 300 af 9. juni 1982 om byfornyelse og boligforbedring.
 Lov om boligbyggeri, jfr. boligministeriets lovbekendtgørelse nr. 432 af  

 13. juli 1982, som ændret ved lov nr. 705 af 22. december 1982 (rentebidrag  

 til lejligheder i almennyttigt boligbyggeri samt andelsboliger, boliger for  

 unge under uddannelse og lette kollektivboliger). Om entreprenører, der  

 modtager statsstøtte til opførsel af andelsboliger se side 10.
