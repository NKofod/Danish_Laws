I henhold til § 52, stk. 2, 3. pkt., § 53, stk. 1, 3. pkt. og § 54 i kildeskatteloven, jf. lovbekendtgørelse nr. 562 af 6. august 1990 med senere ændringer, fastsættes herved følgende:
 § 1.  Indkomstbeløb, der indgår i slutligningen for  

 1990, forhøjes ved forskudsregistreringen for 1992 med 7 pct., jf. § 2, stk.  

 1, i bekendtgørelse nr. 330 af 28. maj 1991. Posten »overskud af egen  

 bolig« nedsættes med 6 pct. i forhold til 1990.
 § 2.  Forskudsregistreringen for 1992 af sociale  

 pensioner, jf. lovbekendtgørelse nr. 497 af 4. juli 1989, foretages med  

 udgangspunkt i pensionen for juli 1991 omregnet til helårsbeløb, jf. § 2,  

 stk. 2, i bekendtgørelse nr. 330 af 28. maj 1991. Det omregnede helårsbeløb  

 forhøjes med 1 pct., og forhøjelse efter § 1 foretages ikke.
 § 3.  Datoen for indgivelse af skema til brug for den  

 ordinære forskudsregistrering for 1992 fastsættes til 10. oktober 1991, jf. §  

 3, stk. 1, 4. pkt., i bekendtgørelse nr. 330 af 28. maj 1991.
