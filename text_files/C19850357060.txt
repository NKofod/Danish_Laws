Baggrund - Bekendtgørelse nr. 540 af 2. september 1982 om stoffer og materialer.
 - Bekendtgørelse nr. 23 af 7. juli 1983 om arbejdets udførelse.
 - Bekendtgørelse nr. 32 af 29. januar 1979 om arbejdstøj og personlige  

 værnemidler.
 Denne At-meddelelse oplyser om de sundhedsfarer og gener, der kan være ved  

 arbejde med køle-smøremidler, og om de foranstaltninger, der skal træffes for  

 at imødegå dem.
 Køle-smøremedler anvendes ved metalbearbejdning, såvel spåntagende (fx  

 boring, drejning, fræsning, slibning) som ikke-spåntagende (fx valsning,  

 udstansning, klipning).
SUNDHEDSFARE Køle-smøremidler kan påvirke hud, slimhinder, lunger, mavesæk og  

 tarmkanal.
Dette kan ske dels ved direkte kontakt, dels ved indånding af de  

 tåger, gasarter og/eller røg, der dannes under arbejdsprocessen på grund af  

 høje omløbshastigheder og/eller relativt høje temperaturer.
Symptomer på hudskader viser sig almindeligvis først som en let rødmen  

 eller irritation, der kan udvikle sig til hævelse eller blærer.
Senere kan  

 der dannes eksemer, vortelignende fortykkelser, der efter længere tids  

 påvirkning kan blive til hudkræft.
Hudgener opstår især, hvor  

 køle-smøremiddelforurenet arbejdstøj gnider direkte mod huden.
 Indånding af køle-smøremiddeltåge kan forårsage betændelsesprocesser i  

 lungevævet samt øget vækst af bindevævet.
FORANSTALTNINGER Instruktion m.v.
 De ansatte skal have nødvendig instruktion og oplæring i at udføre  

 arbejdet på farefri måde og skal have oplysning om de farer, der er ved brug  

 af køle-smøremidler.
Valg af køle-smøremiddel Brug kun et køle-smøremiddel, hvorom der foreligger oplysning om  

 anvendelsesområde, sundhedsfarer ved brugen og nødvendige  

 sikkerhedsforanstaltninger.
 Det kan ofte være nødvendigt også at vurdere køle-smøremidlet i forhold  

 til den aktuelle arbejdsproces, idet der, fx ved for stærk opvarmning, kan  

 opstå spaltningsprodukter, der kan være sundhedsskadelige.
Visse køle-smøremidler, der indeholder farlige stoffer, må ikke anvendes,  

 hvis de kan erstattes af et mindre farligt eller mindre generende  

 køle-smøremiddel (substitution). Se At-meddelelse nr. 3.02.1 om stoffer og  

 materialer.
Sådanne køle-smøremidler er i reglen mærket med miljøministeriets  

 fareetiket.
Brugsanvisning For køle-smøremidler, der indeholder farlige stoffer, skal arbejdsgiveren  

 udarbejde en brugsanvisning.
Se At-meddelelse nr. 3.02.2 om brugsanvisning  

 for stoffer og materialer.
Fjernelse af forurenet luft Ved arbejde med køle-smøremidler skal man sikre sig, at luftforureningen  

 bliver mindst mulig.
Det kan fx gøres ved hensigtsmæssig indkapsling,  

 afskærmning og/eller udsugning så tæt ved forureningskilden som muligt.
Ved faste arbejdspladser skal arbejdslokalet ventileres effektivt ved  

 mekanisk udsugning og tilførsel af erstatningsluft fra det fri.
Den tilførte  

 erstatningsluft skal kunne opvarmes.
Se At-meddelelse nr. 1.01.8 om  

 ventilation.
Personlig hygiejne En god, personlig hygiejne er meget væsentlig for at imødegå skadelig  

 påvirkning af køle-smøremidler.
Vask hænder ofte og altid efter arbejde med  

 køle-smøremidler.
 Undgå at have klude, der er vædet med køle-smøremidler, i lommerne.
 Gennemvædet tøj bør skiftes straks og rengøres effektivt.
Personlige værnemidler og arbejdstøj Når der arbejdes med køle-smøremidler ved maskiner, der er effektivt  

 afskærmet, er det normalt kun nødvendigt at bruge handsker og evt. olietæt  

 forklæde.
 Arbejdsgiveren skal afholde udgifterne til anskaffelse, vedligeholdelse og  

 renholdelse af særligt arbejdstøj og personlige værnemidler.
 De udleverede personlige værnemidler og arbejdstøj skal altid anvendes,  

 når der arbejdes med køle-smøremidler.
 Arbejdstøj forurenet med køle-smøremiddel skal opbevares adskilt fra  

 gangtøj.
Vaskefaciliteter Der skal stilles egnede hudrensemidler (brug ikke olie eller organiske  

 opløsningsmidler) og cremer til hudpleje til rådighed.
På faste arbejdssteder skal der være adgang til et passende antal  

 vaskeindretninger med rindende varmt og koldt vand.
Se At-meddelelse nr.  

 1.01.4 om vaskeindretninger.
Det samme kræves for midlertidige og skiftende arbejdssteder.
Dog kan det  

 efter omstændighederne være tilstrækkeligt, at kun det kolde vand er  

 rindende, hvis der er passende mængder varmt vand til rådighed.
Adgang til  

 brusebad anbefales.
