 I medfør af § 3 i lov nr. 221 af 16. maj 1984 om menighedsråd fastsættes  

 følgende bestemmelser om menighedsrådene for de til folkekirken hørende  

 døvemenigheder.
 § 1.  Der oprettes et menighedsråd for hvert af de  

 områder, for hvilke der er ansat faste præster for de døves menigheder,  

 nemlig:
 1. København og Sjælland, Lolland-Falster og Bornholm  

 under tilsyn af biskoppen over Københavns stift.
2. Nordjylland, omfattende: Aalborg stift, samt  

 Mariager-Nørhald og Hobro-Purhus provstier og Randers kommune af  

 Randers-Hadsten provsti i Århus stift.
Viborg stift med undtagelse af Ikast,  

 Herning, Holstebro og Lemvig provstier samt med undtagelse af Hvorslev  

 kommune af Bjerringbro-Hvorslev-Tjele provsti under tilsyn af biskoppen over  

 Aalborg stift.
3. Midtjylland, omfattende: Århus stift med undtagelse  

 af Mariager-Nørhald og Hobro-Purhus provstier og Randers kommune af  

 Randers-Hadsten provsti.
Ikast, Herning, Holstebro og Lemvig provstier og  

 Hvorslev kommune af Bjerringbro-Hvorslev-Tjele provsti i Viborg stift.  

 Brande, Skjern og Ringkøbing provstier samt Blåbjerg og Ølgod kommuner af  

 Varde provsti og Billund og Grindsted kommuner af Malt provsti i Ribe stift.  

 Hedensted og Vejle provstier i Haderslev stift under tilsyn af biskoppen over  

 Århus stift.
 4. Sydjylland og Fyen, omfattende: Fyens stift,  

 Haderslev stift med undtagelse af Hedensted og Vejle provstier, Ribe stift  

 med undtagelse af Brande, Skjern og Ringkøbing provstier samt med undtagelse  

 af Blåbjerg og Ølgod kommuner af Varde provsti og Billund og Grindsted  

 kommuner af Malt provsti under tilsyn af biskoppen over Haderslev stift.
 § 2.  Hvert menighedsråd består af:
 1. Den eller de ved menigheden ansatte præster.
2. 6 valgte medlemmer.
Herudover udpeger vedkommende  

 biskop en person, der uden at have stemmeret deltager i menighedsrådets  

 møder.
§ 3.  Hver af de i § 1 nævnte 4 menighedsrådskredse  

 deles i 4 distrikter.
I hvert af de 2 distrikter, hvor det største og det  

 næststørste antal medlemmer af menigheden har bopæl, vælges der af og blandt  

 de på valglisten optagne medlemmer (jfr. § 5) 2 medlemmer og 2  

 stedfortrædere.
I hvert af de øvrige 2 distrikter vælges 1 medlem og 1  

 stedfortræder.
 Den nærmere afgrænsning af distrikterne fastsættes af præsten og biskoppen  

 efter forhandling med menighedsrådets valgte medlemmer.
 § 4.  Menighedsrådene vælges for 4 år, svarende til  

 valgperioden for de ordinære menighedsråd.
 Såfremt ekstraordinært valg anordnes, jfr. § 7, gælder valget kun for  

 resten af valgperioden.
 § 5.  Valgret til menighedsrådet har døve medlemmer af  

 folkekirken, der har bopæl i menighedsrådskredsen og er fyldt 18 år,  

 medmindre vedkommende stiller sig i afgjort modsætning til folkekirken ved  

 åbenlyst at fornægte kristentroen.
 Valgbar til menighedsrådet er enhver, som opfylder betingelserne i stk. 1,  

 medmindre vedkommende er straffet for en handling, der i almindeligt omdømme  

 gør ham uværdig til at beklæde hvervet.
 For at kunne udøve valgret eller vælges til menighedsrådet må vedkommende  

 være optaget på den kirkelige valgliste for det pågældende distrikt i  

 menighedsrådskredsen.
 § 6.  Døvepræsten og den af biskoppen i medfør af § 2  

 udpegede person danner valgbestyrelsen for menighedsrådskredsen og udarbejder  

 en valgliste for hvert af de 4 distrikter, hvoraf kredsen består.
Valglisterne fremlægges til eftersyn i forbindelse med en af  

 gudstjenesterne i distriktet.
Klage over egen udeladelse af listen eller  

 andres uberettigede optagelse på listen indgives skriftligt til  

 valgbestyrelsen, der afgør klagen.
Afgørelsen kan indankes for  

 kirkeministeriet gennem biskoppen.
§ 7.  Valget i hvert distrikt foretages på en af  

 valgbestyrelsen fastsat dag i tiden fra 1. oktober til 30. november og i  

 forbindelse med en af gudstjenesterne i distriktet.
Valgret udøves ved  

 personligt møde.
Iøvrigt fastsætter valgbestyrelsen alle til valgets  

 foretagelse fornødne frister samt nærmere bestemmelser vedrørende  

 kandidatopstilling, stemmeafgivning m.v.
 Ekstraordinært valg kan afholdes efter kirkeministeriets bestemmelse.  

 Tidspunktet for valgets afholdelse fastsættes i så tilfælde af ministeriet.
 § 8.  Samtlige bekendtgørelser vedrørende valget,  

 herunder om tid og sted for valglisternes fremlæggelse, opstilling af  

 kandidater, valgets afholdelse og resultatet af valget m.m. sker dels ved de  

 ordinære gudstjenester i distriktet, dels i menighedernes blade, Døvebladet  

 og eventuelt tillige på anden, efter valgbestyrelsens skøn hensigtsmæssig  

 måde.
 § 9.  De valgte medlemmer afgiver på det  

 konstituerende møde en erklæring på ære og samvittighed om at ville udføre  

 det dem betroede hverv i troskab mod den danske evangelisk-lutherske  

 folkekirke, så at den kan byde gode vilkår for den kristne menigheds liv og  

 vækst.
 Menighedsrådets formand vælges af de valgte medlemmer for et år ad gangen.  

 Valget sker ved hemmelig afstemning.
 Menighedsrådet skal fastsætte en forretningsorden.
 Er der uenighed i menighedsrådet om forretningsgangen, afgøres spørgsmålet  

 af biskoppen.
§ 10.  Menighedsrådet afgiver indstilling om  

 ansættelse i stilling som præst for døvemenighederne.
Indstillingen skal  

 omfatte 3 ansøgere, angivet i prioriteret rækkefølge.
Indstillingen sker ved skriftlig og hemmelig afstemning, i hvilken kun de  

 valgte medlemmer deltager.
Kirkeministeren fastsætter nærmere regler for  

 afstemningen.
§ 11.  Forinden indstillingen afgives efter § 10  

 afholdes der et møde mellem biskoppen og menighedsrådet.
Mødet berammes og  

 ledes af biskoppen, der bistås af en autoriseret døvetolk.
På mødet gennemgår biskoppen ansøgningerne og reglerne for menighedsrådets  

 indstilling.
Såfremt en ansøger ikke opfylder de almindelige betingelser for  

 at søge præstestilling i folkekirken, skal biskoppen give oplysning om,  

 hvorvidt ansættelse vil kunne ske efter § 4 i lov om adgang til præsteembeder  

 i folkekirken.
 Efter anmodning fra et eller flere menighedsrådsmedlemmer, eller såfremt  

 biskoppen anser det for ønskeligt, afholdes der forud for det i stk. 1  

 omtalte møde et orienterende møde, der ligeledes berammes og ledes af  

 biskoppen.
 § 12.  Menighedsrådets indstilling skal vedtages på et  

 møde, der afholdes inden 48 timer efter det i § 11, stk. 1, omtalte mødes  

 afslutning.
 § 13.  Om menighedsrådets indstilling afgiver  

 biskoppen erklæring til kirkeministeren.
 Såfremt en ansøger, der opfylder ansættelsesbetingelserne, jfr. § 11, stk.  

 2, ved første afstemning har fået alle stemmer, skal denne ansøger ansættes.  

 I modsat fald er kirkeministeren frit stillet med hensyn til, hvem af de  

 indstillede ansøgere der skal ansættes.
§ 14.  Hvis et menighedsråd skønner, at der i  

 menigheden er et udbredt ønske om, at en bestemt person ansættes i en ledig  

 stilling som døvepræst, kan kirkeministeren uanset bestemmelserne i §§ 10-13  

 imødekomme ønsket, hvis § 15.  Menighedsrådet udarbejder årligt et overslag  

 over menighedsrådets udgifter for det kommende regnskabsår, herunder et beløb  

 på ikke over 17.000 kr. årligt, i den i § 1, nr. 1, nævnte menighed dog  

 indtil 25.000 kr. årligt, til fremme af det kirkelige liv blandt døve i  

 menighedsrådskredsen.
Kirkeministeren træffer årligt beslutning om eventuelle  

 ændringer af maksimumsbeløbet som følge af prisudviklingen.
 Overslaget indsendes inden 1. marts til kirkeministeriet til godkendelse.  

 Det godkendte beløb udredes af fællesfonden.
 § 16.  Bekendtgørelsen træder i kraft den 1. juni  

 1985, dog at antallet af valgte medlemmer i menighedsrådene forbliver 4  

 indtil næste valg.
 Bekendtgørelse af 24. august 1955 om menighedsråd for  

 døvstummemenighederne ophæves herved.
