I november 1995 præciserede Finanstilsynet reglerne for hvilke  

 ejendomme, der skal belånes efter industrireglerne.
I henhold til § 9 i  

 bekendtgørelse om afgrænsning af ejendomskategorier og § 15, stk. 1 og 2, i  

 bekendtgørelse om realkreditinstitutters værdiansættelse kan der ved  

 værdiansættelse af ejendomme til industriel eller håndværksmæssig produktion  

 eller produktbehandling, der helt eller delvist anvendes af ejeren eller et  

 med denne koncernforbundet selskab, lægges en rimelig genopførelsespris med  

 fradrag for stand og karakter til grund - forudsat lånsøgers kreditværdighed  

 og den fra ejendommen drevne virksomheds indtjeningsevne gør dette rimeligt.
15.11.95 - 182-0008 Finanstilsynet præciserede, at for det første skal ejeren og/eller  

 koncernforbundne selskaber anvende mindst 50 % af bygningsarealet - inkl.  

 arealer, som nævnt i ejendomskategoribekendtgørelsens § 9, stk. 2, - for at  

 genanskaffelsesudgifter med fradrag kan anvendes i stedet for  

 rentabilitetsberegning i henhold til værdiansættelsesbekendtgørelsens § 15,  

 stk. 3.
For det andet skal der være tale om egentlig produktion og  

 produktbehandling.
Ejendomme med værkstedslokaler og andre lokaler, hvorfra  

 der alene sker reservedelsudskiftning, reparation, sortering, modning eller  

 emballering m.v. f.eks. auto- og traktorværksteder, skal derimod  

 værdiansættelsesmæssigt behandles efter reglerne for kontor- og  

 forretningsejendomme, dvs. for brugerejendomme på basis af en  

 rentabilitetsberegning ved anvendelse af markedslejer, jf.  

 værdiansættelsesbekendtgørelsens § 8, stk. 2.
 I denne forbindelse erindrede man om, at sondringen mellem industri- og  

 håndværksejendomme (produktion eller produktbehandling) og kontor- og  

 forretningsejendomme (administration eller servicevirksomhed) blandt andet i  

 lyset af ophævelsen af to-lagsbelåningen af industri- og håndværksejendomme i  

 1992 blev ændret med ejendomskategoribekendtgørelsen.
 Mens således visse former for ejendomme med servicevirksomhed (maskin/-  

 anlægsjustering, reservedelsudskiftning eller tilførsel af forbrugsgoder på  

 virksomhedens ejendom, som er specialindrettet hertil) tidligere - i henhold  

 til punkt 5 i Meddelelse nr. 5, 1982 fra Tilsynet med realkreditinstitutter -  

 skulle behandles efter reglerne for industri- og håndværksejendomme, skal  

 alle ejendomme med servicevirksomheder i henhold til § 11 i  

 ejendomskategoribekendtgørelsen, der trådte i kraft den 1. februar 1992,  

 behandles som kontor- og forretningsejendomme.
 I henhold til § 9, stk. 2, i ejendomskategoribekendtgørelsen er bygnings-  

 og grundarealer, der ikke anvendes til produktion eller produktbehandling,  

 omfattet af reglerne for belåning af industri- og håndværksejendomme  

 (herunder § 15 i værdiansættelsesbekendtgørelsen), såfremt arealerne er en  

 integreret del af en industri- og håndværksejendom og enten betjener denne  

 eller har en sådan indretning, at de ikke er almindeligt anvendelige.
 Tilsynet præciserede, at det er en forudsætning, at de pågældende arealer  

 er en integreret del af industri-/håndværksejendommen, dvs. at arealerne er  

 beliggende i tilknytning til produktionslokalerne, dvs. på ejendommen eller  

 på en tilstødende sampantsat ejendom.
 Derimod vil industri- og håndværksvirksomheders ejendomme, der ikke  

 anvendes til produktion eller produktbehandling, og som ikke er beliggende i  

 tilknytning til bygnings- eller grundarealer, der anvendes til produktion  

 eller produktbehandling, skulle belånes efter reglerne for kontor- og  

 forretningsejendomme.
