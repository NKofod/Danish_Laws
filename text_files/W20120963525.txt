Samarbejde om sikkerhed og sundhed i forbindelse med vagt- og bevogtningsopgaver på en byggeplads Sagen handlede om et vagtselskabs samarbejde om sikkerhed og sundhed i forbindelse med vagt- og bevogtningsopgaver på en byggeplads.
 Arbejdsmiljøklagenævnet hjemviste Arbejdstilsynets afgørelse.
 Arbejdsmiljøklagenævnet lagde vægt på, at Arbejdstilsynet henviste til en forkert hjemmel i afgørelsen, og at sagen efter nævnets vurdering ikke var tilstrækkelig oplyst.
 Arbejdsmiljøklagenævnet lagde i den forbindelse vægt på, at Arbejdstilsynet ved afgørelsen anvendte bekendtgørelse nr. 1516 af 16. december 2010 om bygge og anlægsarbejde.
 Arbejdsmiljøklagenævnet fandt, at det i denne sag omhandlede vægterarbejde ikke var omfattet af bekendtgørelsen, da bekendtgørelsen omfattede bygge- og anlægsarbejde.
 Arbejdsmiljøklagenævnet fandt, at den rette hjemmel for påbuddet var § 20, i lov om arbejdsmiljø, som Arbejdstilsynet også henviste til.
 Arbejdsmiljøklagenævnet fandt imidlertid, at Arbejdstilsynets henvisning til det forkerte regelgrundlag og Arbejdstilsynets formulering af de forkerte reglers ordlyd i Arbejdstilsynets begrundelse for påbuddet, i selve påbuddet og i Arbejdstilsynets udtalelse af 11. juni 2012, havde givet tvivl om forståelsen af afgørelsen.
 Arbejdsmiljøklagenævnet fandt endvidere, at det ikke i tilstrækkelig grad fremgik af sagens oplysninger, i hvilket omfang og på hvilken måde virksomheden ikke i tilstrækkelig grad havde samarbejdet med øvrige arbejdsgivere på byggepladsen og på byggepladser generelt.
Det fremgik af sagen, at Arbejdstilsynet havde lagt vægt på, at virksomheden ikke deltog i byggemøderne.
Arbejdsmiljøklagenævnet fandt imidlertid, at det ikke alene efter reglerne om samarbejde kunne pålægges virksomheden at deltage i alle byggemøder.
 Arbejdsmiljøklagenævnets afgørelse blev truffet af et enigt nævn.
[Adressat udeladt] Arbejdsmiljøklagenævnet har på møde den 25. september 2012 behandlet [navn udeladt]s klage over Arbejdstilsynets afgørelse af 7. maj 2012, hvor [navn udeladt] fik påbud om at samarbejde om sikkerhed og sundhed i forbindelse med vagt- og bevogtningsarbejde.
Nævnet traf følgende A F G Ø R E L S E Arbejdsmiljøklagenævnet hjemviser Arbejdstilsynets afgørelse.
 Det betyder, at Arbejdstilsynet skal vurdere sagen på ny. [navn udeladt] vil høre fra Arbejdstilsynet.
B E G R U N D E L S E Arbejdsmiljøklagenævnet har lagt vægt på, at Arbejdstilsynet henviser til en forkert hjemmel i afgørelsen, og at sagen efter nævnets vurdering ikke er tilstrækkelig oplyst.
 Arbejdsmiljøklagenævnet har i den forbindelse lagt vægt på, at Arbejdstilsynet ved afgørelsen har anvendt bekendtgørelse nr. 1516 af 16. december 2010 om bygge og anlægsarbejde.
 Arbejdsmiljøklagenævnet finder, at det i denne sag omhandlede vægterarbejde ikke er omfattet af bekendtgørelsen, da bekendtgørelsen omfatter bygge- og anlægsarbejde.
 Arbejdsmiljøklagenævnet finder, at den rette hjemmel for påbuddet er § 20, i lov om arbejdsmiljø, som Arbejdstilsynet også henviser til.
 Arbejdsmiljøklagenævnet finder imidlertid, at Arbejdstilsynets henvisning til det forkerte regelgrundlag og Arbejdstilsynets formulering af de forkerte reglers ordlyd i Arbejdstilsynets begrundelse for påbuddet, i selve påbuddet og i Arbejdstilsynets udtalelse af 11. juni 2012, har givet tvivl om forståelsen af afgørelsen.
 Arbejdsmiljøklagenævnet finder endvidere, at det ikke i tilstrækkelig grad fremgår af sagens oplysninger, i hvilket omfang og på hvilken måde virksomheden ikke i tilstrækkelig grad har samarbejdet med øvrige arbejdsgivere på byggepladsen, [navn udeladt], og på byggepladser generelt.
Det fremgår af sagen, at Arbejdstilsynet har lagt vægt på, at [navn udeladt] ikke deltager i byggemøderne.
Arbejdsmiljøklagenævnet finder imidlertid, at det ikke alene efter reglerne om samarbejde kan pålægges virksomheden at deltage i alle byggemøder.
 Det fremgår af lov om arbejdsmiljø, at flere arbejdsgivere, der lader arbejde udføre på samme arbejdssted, og alle, der er beskæftigede på samme arbejdssted, skal samarbejde om at skabe sikre og sunde arbejdsforhold for alle beskæftigede.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet henviser til  §§ 20 og 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet, [navn udeladt]s brev af 5. juli 2012, Arbejdstilsynets brev af 2. august 2012 og [navn udeladt]s brev af 14. august 2012.
På klagenævnets vegne [navn udeladt] Kopi til  [navn udeladt] Beskæftigelsesministeriets lovbekendtgørelse nr. 1072 af 7. september 2010 Kapitel 4 § 20. Flere arbejdsgivere, der lader arbejde udføre på samme arbejdssted, og alle, der er beskæftigede på samme arbejdssted, skal samarbejde om at skabe sikre og sunde arbejdsforhold for alle beskæftigede.
 Stk. 2. Beskæftigelsesministeren kan fastsætte nærmere regler om samarbejdet herom.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
