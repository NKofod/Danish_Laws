Betænkning afgivet af Miljø- og Planlægningsudvalget den 30.  

 marts 2005 Betænkning over Forslag  

 til lov om ændring af lov om aktindsigt i miljøoplysninger (Gennemførelse af direktiv om Århuskonventionen) [af  

 miljøministeren (Connie Hedegaard)] 1. Ændringsforslag Enhedslistens medlem af udvalget har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 1. marts 2005. Lovforslaget blev efter 1. behandling henvist  

 til  

 behandling i Miljø- og Planlægningsudvalget.
Møder Udvalget har behandlet lovforslaget i 3 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 60 fra folketingsåret 2004-05, 1. samling.
Udvalget har fået omdelt det  

 materiale,  

 der forelå i forbindelse med behandlingen af L 60, herunder de høringssvar,  

 som  

 miljøministeren sendte til udvalget, samt et notat herom.
Spørgsmål Udvalget har stillet 7 spørgsmål til miljøministeren til  

 skriftlig besvarelse, som denne har besvaret.
 To af udvalgets spørgsmål samt miljøministerens svar herpå er  

 optrykt som bilag 2 til betænkningen.
3. Udtalelse fra miljøministeren Miljøministeren har sendt udvalget følgende udtalelse:
Overvågningsudvalg Jeg vil gerne bekræfte, at mit tilsagn i Miljø- og  

 Planlægningsudvalgets betænkning over L 60, afgivet den 12. januar 2005, også  

 gælder for L 4. Når loven er vedtaget, vil der således blive nedsat et  

 udvalg,  

 der vil få til opgave løbende at overvåge lovens anvendelse i praksis og  

 indsamle erfaringer.
Det er hensigten, at udvalget i sin sammensætning skal være så  

 dækkende som muligt i forhold til de væsentligste kommunale parter,  

 miljømyndigheder og ministerier samt i forhold til de væsentligste  

 miljøorganisationer, erhvervslivets væsentligste organisationer og andre  

 væsentlige interessenter på lovens område.
Miljøministeriet varetager  

 formandskabet.
Udvalget skal i 2008 afgive en samlet redegørelse til  

 miljøministeren om erfaringer med loven i praksis.
Udvalget kan på den  

 baggrund  

 fremkomme med forslag til forbedringer af lov om aktindsigt i  

 miljøoplysninger.
 Udvalget skal tilrettelægge sit arbejde på en sådan måde, at  

 resultaterne af det igangværende arbejde i Offentlighedskommissionen kan  

 indgå  

 i udvalgets arbejde.
 Jeg vil orientere Folketingets Miljø- og Planlægningsudvalg om  

 resultatet af arbejdet, når det foreligger i 2008.
Offentlighedskommissionen Det fremgår af Miljø- og Planlægningsudvalgets betænkning over L  

 60, afgivet den 12. januar 2005, at »[Socialdemokratiet, Det Radikale Venstre og Kristendemokraterne  

 har] overvejet at fremsætte et ændringsforslag om, at miljøsager, som  

 overgives  

 til politiet, også burde være underlagt aktindsigt, i det omfang denne ikke  

 hæmmer opklaringen.
Baggrunden herfor er, at [partierne] finder det  

 uhensigtsmæssigt,  

 at offentligheden har ret til indsigt i akter vedrørende miljøsager af  

 ikkestrafferetlig karakter, men ikke i alvorlige miljøsager.
Når dette ændringsforslag ikke er stillet, skyldes det de  

 fremadrettede initiativer, som er iværksat eller vil blive det. [Partierne]  

 finder det bedst, at offentlighedskommissionen får mulighed for at lave en  

 generel vurdering af offentlighedsloven, frem for at enkeltområder revideres  

 uden blik for helheden. [Partierne] skal derfor på det kraftigste opfordre  

 til,  

 at miljøministeren gør offentlighedskommissionen opmærksom på de forhold, der  

 er redegjort for, og at arbejdsgruppen, som skal følge implementeringen af  

 det  

 vedtagne lovforslag, følger udviklingen.« Jeg vil gerne kvittere for dette betænkningsbidrag ved at give  

 tilsagn om, at de overvejelser, som partierne her har givet udtryk for, vil  

 blive oversendt til Offentlighedskommissionen, samt at Overvågningsudvalget  

 vil  

 følge udviklingen som ønsket.
4. Indstillinger og politiske bemærkninger Et  

  

 flertal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S, RV, SF, EL og IA) indstiller lovforslaget til  

  

 vedtagelse  

  

 med  

 det stillede ændringsforslag.
Enhedslistens medlem af  

 udvalget har  

  

 stillet ændringsforslag om at indskrive direktivets formål i  

 loven.
Enhedslisten mener, at det er en vigtig markering af lovens ånd, en  

 rettesnor for de myndigheder, der skal praktisere loven, og dermed et ønske  

 om  

 at forstå lovændringen som fremmende for offentlighedens adgang til  

 miljøoplysninger.  


  

 Der er imidlertid en række spørgsmål om  

 implementeringen af  

  

 EF  

  

 -direktivet, som er påpeget i flere henvendelser i  

 forbindelse med lovbehandlingen.
Henvendelserne omhandler overordnet forhold,  

 hvor man enten mener,  

  

 at  

  

 implementeringen ikke sker i det omfang, der  

 lægges op til i direktivet, eller at implementeringen direkte forringer de  

 nuværende  

 muligheder for aktindsigt som givet via Århuskonventionen.
Det afvises af  

 miljøministeren  

 med henvisninger til fortolkninger af direktivteksten eller tidligere  

 fortolkninger  

 af Århuskonventionen i den danske implementering af konventionen eller i  

 regler  

 for aktindsigt i miljøoplysninger.
Enhedslisten finder, at de mange forskelle  

 i  

 fortolkninger af regler, og hvorvidt de begrænser adgangen til aktindsigt i  

 miljøoplysninger, må give anledning til en snarlig revision eller  

 evaluering  

 af området, navnlig vedrørende, i hvilket omfang reglerne er tilstrækkelig  

 omfattende, i hvilket omfang de bliver snævert fortolket, i den forstand at  

 aktindsigt bliver yderligere begrænset eller nægtet, og i hvilket omfang der  

 er  

 praktiske forhindringer, såsom gebyrstørrelser, dataformater og  

 tilgængelighed.  

 Derfor anerkender Enhedslisten, at ministeren i sin udtalelse i betænkningen  

 lover at iværksætte en overvågning af loven.
Dog finder Enhedslisten det  

 stadig  

 bekymrende, at loven vedtages på et uklart grundlag, hvis ikke formålet med  

 loven pointeres og kan give retning.
Enhedslisten finder, at loven blot  

 vedtages, fordi der er et pres fra EU om at implementere direktivet, hvor man  

 i  

 stedet burde gennemarbejde et forslag med bl.a. inddragelse af de  

 bemærkninger,  

 der er kommet, og eventuelt også Offentlighedskommissionens overvejelser.  

 Enhedslisten indstiller lovforslaget til vedtagelse med det stillede  

 ændringsforslag, men vil stemme imod, såfremt ændringsforslaget ikke  

 vedtages.
 Tjóðveldisflokkurin, Siumut og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (S, RV, SF og IA):
Til § 1 1)  

  

 Efter nr. 1 indsættes som nyt  

 nummer:
»01.  


  

 § 1  

  

 ophæves, og i stedet indsættes »§ 1.  

  

 Formålet med loven er 1)  

 	  

 at sikre retten til  

 adgang til miljøoplysninger, som er i de offentlige myndigheders besiddelse  

 eller opbevares for dem, samt opstille de grundlæggende vilkår og betingelser  

 samt konkrete ordninger for udøvelsen af denne ret og 2)  

 	  

 at sikre, at  

 miljøoplysninger som en selvfølge gradvis stilles til rådighed for og  

 formidles  

 til offentligheden med henblik på at sikre den videst mulige grad af  

 systematisk tilrådighedsstillelse og formidling af miljøoplysninger til  

 offentligheden.
Med henblik herpå skal navnlig anvendelsen af  

 telekommunikation  

 og elektronisk teknologi, når en sådan er til rådighed, fremmes.
 § 1 a.  

  

 Loven gælder for alle myndigheder m.v., der er omfattet af § 1 i lov om  

 offentlighed i forvaltningen.
 Stk. 2.  

  

 Loven gælder  

 endvidere for organer, herunder fysiske og juridiske personer, der har  

 offentligt  

 ansvar for eller udøver offentlige funktioner eller tjenesteydelser i  

 relation  

 til miljøet, og som er underlagt offentlig kontrol.
Stk. 3.  

  

 Lovens §  

 5 a  

 gælder for domstolene.«« [Præcisering af lovens formål] Bemærkninger Til nr. 1 Med bestemmelsen gennemføres formålsbestemmelsen i artikel 1 i  

 Europa-Parlamentets og Rådets direktiv 2003/4/EF af 28. januar 2003 om  

 offentlig adgang til miljøoplysninger og om ophævelse af Rådets direktiv  

 90/313/EØF i loven.
Af lovtekniske årsager indsættes formålsbestemmelsen som  

 ny  

 § 1. Den gældende § 1 benævnes herefter §  

 1  

 a.
Der er ikke foreslået indholdsmæssige ændringer af  

 denne bestemmelse.
Såfremt ændringsforslaget vedtages, vil forslagsstiller  

 til  

 3. behandling stille de nødvendige konsekvensændringsforslag.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Helle Thorning‑Schmidt (S)   

 Martin Lidegaard (RV)   

 Johannes Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Tjóðveldisflokkurin, Siumut og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 4 Bilagsnr.
Titel 1 Meddelelse om materiale, der forelå i forbindelse med  

 behandlingen af lovforslag nr.
L 60 i folketingsåret 2004-05, 1. samling 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 Betænkningsbidrag fra miljøministeren 6 2. udkast til betænkning Oversigt over spørgsmål og svar vedrørende L 4 Spm.nr.
Titel 1 Spm. om betænkningsbidrag vedrørende  

 Offentlighedskommissionens behandling af problemstillinger, som er rejst i  

 henvendelserne fra Oluf Jørgensen, Danmarks Journalisthøjskole, til  

 miljøministeren, og ministerens svar herpå 2 Spm. om forbedringer af EUs implementering af  

 Århuskonventionen, til miljøministeren, og ministerens svar herpå 3 Spm. om sikring af en aktiv formidling af lovgivningen,  

 til miljøministeren, og ministerens svar herpå 4 Spm. om betaling for aktindsigt, til miljøministeren, og  

 ministerens svar herpå 5 Spm. om en »prisliste« for mulig betaling for aktindsigt,  

 til miljøministeren, og ministerens svar herpå 6 Spm. om forskel på lovens juridiske indhold, hvis  

 Enhedslistens ændringsforslag vedtages, til miljøministeren, og ministerens  

 svar herpå 7 Spm. om vedtagelse af Enhedslistens ændringsforslag, til  

 miljøministeren, og ministerens svar herpå Bilag 2 To af udvalgets spørgsmål til miljøministeren  

 og dennes svar herpå Spørgsmålene og ministerens svar herpå er optrykt efter ønske  

 fra SF.
 Spørgsmål 1:
Vil ministeren i et betænkningsbidrag tilkendegive, at  

 ministeren vil anmode Offentlighedskommissionen om at behandle de  

 problemstillinger,  

 som er rejst i henvendelserne fra Oluf Jørgensen, Danmarks  

 Journalisthøjskole? Svar:
 Som det fremgår af mit bidrag til Miljø- og  

 Planlægningsudvalgets betænkning over L 4, har jeg givet tilsagn om, at de  

 overvejelser, som partierne har givet udtryk for vedrørende de straffesager,  

 som behandles af politiet og anklagemyndigheden, vil blive oversendt til  

 Offentlighedskommissionen, samt om at Overvågningsudvalget vil følge  

 udviklingen  

 som ønsket.
 Jeg vil samtidig til Offentlighedskommissionens orientering  

 oversende Oluf Jørgensens henvendelser til Miljø- og Planlægningsudvalget og  

 de  

 svar til udvalget, som de har givet anledning til under behandlingen af L 60  

 fra folketingsåret 2004-05, 1. samling.
 Spørgsmål 2:
Vil ministeren supplerende give Overvågningsudvalget til opgave  

 at komme med forslag til forbedringer af EUs implementering af  

 Århuskonventionen? Svar:
 Som det fremgår af mit bidrag til betænkning over L 4, gælder  

 det tilsagn, som jeg afgav i Miljø- og Planlægningsudvalgets betænkning over  

 L  

 60 fra folketingsåret 2004-05, 1. samling om nedsættelse af et  

 overvågningsudvalg, også for L 4.
 Overvågningsudvalget vil få til opgave løbende at overvåge  

 miljøoplysningslovens anvendelse i praksis og indsamle erfaringer.
 Udvalget skal tilrettelægge sit arbejde på en sådan måde, at  

 resultaterne af det igangværende arbejde i Offentlighedskommissionen kan  

 indgå  

 i udvalgets arbejde.
Udvalget skal i 2008 afgive en samlet redegørelse til  

 miljøministeren om erfaringer med loven i praksis.
Udvalget kan på den  

 baggrund  

 fremkomme med forslag til forbedringer af lov om aktindsigt i  

 miljøoplysninger.
 EUs medlemslande skal i 2009 aflægge rapport til Kommissionen  

 om deres erfaringer med anvendelsen af miljøoplysningsdirektivet.  

 Kommissionen  

 skal herefter aflægge rapport til Europa-Parlamentet og Rådet sammen med  

 eventuelle forslag til ændringer.
 Resultatet af overvågningsudvalgets arbejde kan hvor relevant  

 tillige indgå i den danske rapport til EU-Kommissionen.
