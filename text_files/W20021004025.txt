 Landsskatteretskendelse af 11. juli 2001 vedr. for sen klage  

 til skatteankenævn og klagevejledning.
 Klagen vedrører spørgsmålet, om ankenævnet med rette har afvist  

 at behandle As klage over den kommune skatteforvaltnings afgørelse, jf.  

 skattestyrelseslovens § 21, stk. 1.
 Det fremgår af sagens oplysninger, at den kommunale  

 skatteforvaltning ved brev af 10. august 2000 har meddelt klageren, at man  

 har  

 ændret hans skatteansættelse for indkomståret 1998 på en række punkter.  

 Klageren er samtidig blevet orienteret om, at klage over afgørelsen skal  

 indgives  

 til skatteankenævnet inden 1 måned efter modtagelsen af afgørelsen.
 Klageren har ikke inden udløbet af den i henhold til  

 skattestyrelsesloven § 21, stk. 1, givne frist indgivet klage til  

 skatteankenævnet.
 Skatteforvaltningen har den 12. oktober 2000 udsendt  

 årsopgørelse til klageren indeholdende de ved forvaltningens afgørelse af 10.  

 august 2000 foretagne ændringer af skatteansættelsen for indkomståret 1998,  

 og  

 der er i denne årsopgørelse givet meddelelse om, at opgørelsen kan påklages  

 til  

 skatteankenævnet inden for en frist af 1 måned fra modtagelsen.
 Klageren har ved brev af 5. november 2000 påklaget årsopgørelsen  

 til skatteankenævnet.
 Skatteankenævnet har ved den påklagede afgørelse afvist at  

 behandle den indgivne klage, jf. skattestyrelseslovens § 21, stk. 1.
Nævnet har som begrundelse herfor anført, at klagen først har  

 været nævnet i hænde den 7. november 2000, dvs. efter at den i bestemmelsen  

 givne frist for klage til nævnet var overskredet.
Det er herved bemærket, at  

 klageren med datering den 10. august 2000 har modtaget en kendelse fra  

 forvaltningen, hvori det også er oplyst, at der er klagemulighed til  

 ankenævnet  

 inden for en frist af en måned, regnet fra modtagelsen af kendelsen, og at  

 klagefristen på årsopgørelsen alene har betydning i situationer, hvor der  

 ikke  

 er udsendt kendelse, men kun en agterskrivelse og en årsopgørelse, jf.  

 skattestyrelseslovens § 3, stk. 4. Det er ligeledes bemærket, at det forhold,  

 at årsopgørelsen ved en fejl er udsendt med forsinkelse, ikke medfører en  

 ændret klagefrist.
 Klageren har anmodet Landsskatteretten om at pålægge  

 skatteankenævnet at behandle den af ham indgivne klage.
 Landsskatteretten skal  

 udtale:
Det følger af skattestyrelseslovens § 21, stk. 1, at klager over  

 den kommunale skattemyndigheds afgørelser efter skattestyrelseslovens § 2  

 skal  

 være modtaget i skatteankenævnet senest en måned fra modtagelsen af  

 afgørelsen,  

 når denne meddeles ved særskilt underretning.
Særskilt underretning er i  

 henhold til skattestyrelseslovens § 3, stk. 4, sidste punkt, alene påkrævet,  

 hvis skatteyderen inden udgangen af den i agterskrivelsen givne frist har  

 udtalt sig imod den varslede skatteansættelse, idet skatteansættelsen i  

 henhold  

 til bestemmelsens næstsidste punkt i modsat fald kan foretages af  

 skattemyndigheden  

 uden yderligere underretning.
Klagefristen løber i så fald i henhold til  

 skattestyrelseslovens § 21, stk. 1, fra modtagelsen af årsopgørelsen.
 Den kommunale skattemyndighed har ved udsendelse af afgørelse af  

 10. august 2000 foretaget særskilt underretning om ansættelsen, jf. reglerne  

 i  

 skattestyrelseslovens § 3, stk. 4. Den i henhold til skattestyrelseslovens §  

 21, stk. 1, givne frist for at påklage forvaltningens afgørelse til  

 skatteankenævnet er således udløbet en måned efter modtagelsen af denne  

 afgørelse.
 Landsskatteretten finder imidlertid, at den urigtige  

 klagevejledning i den til klageren udsendte årsopgørelse - i henhold til  

 hvilken årsopgørelsen kan påklages til skatteankenævnet inden for en måned  

 efter modtagelsen af denne - må komme adressaten til gode, således at klage  

 over årsopgørelsen må anses for rettidigt indgivet, hvis blot den i  

 årsopgørelsen givne klagefrist er overholdt.
 Da den i årsopgørelsen givne frist for klage til  

 skatteankenævnet ikke var overskredet ved modtagelsen af klagen af 5.  

 november  

 2000, pålægges skatteankenævnet herefter at realitetsbehandle den indgivne  

 klage over årsopgørelsen for indkomståret 1998, jf. skattestyrelseslovens §  

 21,  

 stk. 1.
