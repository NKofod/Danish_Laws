Nr BSF 20 Forslag til folketingsbeslutning om forbedring af de studerendes  

 økonomiske forhold Fremsat af Bruno Jerup (EL) Bent Hindrup Andersen (EL) Jette Gottlieb (EL)  

 Frank Aaen (EL) den 9. november 1994 Folketinget pålægger undervisningsministeren at fremsætte lovforslag om forbedring af de studerendes økonomiske forhold, herunder en forbedring af Statens Uddannelsesstøtte.
Bemærkninger til forslaget De studerendes økonomiske forhold er for dårlige.
En forbedring kan tage  

 fat i følgende områder:
 - Hæve SU, så den kommer på niveau med folkepensionen.
 - Omlægge lånedelen til SU.
 - Fjerne afhængigheden af forældreindkomsten.
 - Fjerne det nuværende klippekortsystem.
 - Sikre, at de studerende ikke bliver holdt uden for bistandslovens  

 bestemmelse.
 - Tilskud til transport til og fra uddannelsesstedet f.eks. i form af et  

 gratis kort til de offentlige transportmidler.
 - Tilskud til studiematerialer f.eks. ved, at de obligatoriske materialer  

 bliver gjort gratis.
 En af konsekvenserne af en forbedring af de studerendes økonomiske forhold  

 vil være, at der bliver frigjort nogle arbejdspladser, og at de studerende  

 får mere tid til at studere.
Hævelse af SU til folkepensionsniveau er for EL kun første skridt.
På sigt  

 bør dette fælles niveau for studenter og pensionister hæves, så vi får en  

 fælles samfundssikret grundydelse, der gælder for alle, der ikke ved  

 lønindtægt når dette niveau.
Arbejdsløse kan via en a-kasse modtage en  

 supplerende erstatning for tabt arbejdsfortjeneste.
Skriftlig fremsættelse Bruno Jerup (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om forbedring af de studerendes  

 økonomiske forhold.
(Beslutningsforslag nr.
B 20).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
