Bilag 1 Bekendtgørelse om ændring af bekendtgørelse om akkreditering og godkendelse af erhvervsakademiuddannelser og professionsbacheloruddannelser mv.
§ 1 I bekendtgørelse nr. 684 af 27. juni 2008 om akkreditering og godkendelse af erhvervsakademiuddannelser og professionsbacheloruddannelser mv. foretages følgende ændringer:
 1. Indledningen affattes således:
»I medfør af § 14, stk. 3, § 15, stk. 2 og 7, og § 17 a, stk. 4, i lov nr. 207 af 31. marts 2008 om erhvervsakademiuddannelser og professionsbacheloruddannelser som ændret ved lov nr. 537 af 12. juni 2009, § 15 f, stk. 3, § 15 g, stk. 7, og § 15 i, stk. 3, i lov om erhvervsrettet grunduddannelse og videregående uddannelse (videreuddannelsessystemet) for voksne, jf. lovbekendtgørelse nr. 1051 af 29. august 2007, som ændret ved lov nr. 207 af 31. marts 2008 og lov nr. 537 af 12. juni 2009, samt § 12 a, stk. 2, i lov om Danmarks Evalueringsinstitut, jf. lovbekendtgørelse nr. 775 af 10. august 2005, som ændret ved lov nr. 209 af 31. marts 2008 om ændring af lov om Danmarks Evalueringsinstitut, fastsættes:« 2. I § 1 indsættes efter stk. 3 som nyt stykke:
»Stk. 4. Akkrediteringsrådet træffer afgørelse om akkreditering af nye udbud af erhvervsakademiuddannelser og professionsbacheloruddannelser samt videregående voksenuddannelser (VVU) og diplomuddannelser i udlandet på grundlag af de kriterier, der fremgår af bilag 4.« 3. I § 1, stk. 4, der bliver til stk. 5, ændres »jf. bilag 4« til: »jf. bilag 5«.
 4. Efter bilag 3 indsættes som nyt bilag 4 bilag 1 til denne bekendtgørelse.
§ 2 Bekendtgørelsen træder i kraft 5. juli 2009.
