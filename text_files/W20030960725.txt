Landsskatteretskendelse af 31. januar 2003 vedr.  

 Driftsudgifter  advokatvirksomhed i aktieselskabsform A A/S klager over, at de stedlige skattemyndigheder ikke har  

 godkendt fradrag for erstatning, 1.194.926 kr.
 Det fremgår af sagens oplysninger, at A A/S tidligere drev  

 advokatvirksomhed under navnet B A/S.
Advokataktieselskabet B blev stiftet den 17. maj 1993 efter  

 reglerne om virksomhedsomdannelse.
Selskabet overtog den af advokaterne C og  

 D  

 hidtil personligt drevne virksomhed.
Overtagelsen skete med tilbagevirkende  

 kraft fra den 1. januar 1993.
Den 1. juli 1997 solgte A A/S advokatvirksomheden til B A/S.
I  

 salgsaftalen fremgår det, at køber overtager alle virksomhedens passiver og  

 forpligtelser bortset fra virksomhedens erstatningsansvar over for klienten.  

 Selskabet har siden salget af advokatvirksomheden ikke drevet  

 advokatvirksomhed, men har alene haft aktivitet inden for finansiering og  

 udlejning.
 D har i 1992 ydet rådgivning til en klient i forbindelse med  

 salg af et aktieselskab, som efterfølgende blev udsat for selskabstømning.
 Klienten blev mødt med et erstatningskrav på ca. 4.500.000 kr.,  

 som hun betalte, dog betalte hun ikke et af told- og skatteregionen krævet  

 rentebeløb på 1.144.926 kr., der blev derfor udtaget stævning mod hende.  

 Klienten valgte dog, inden der skulle være domsforhandling at betale det  

 påstævnede beløb på 1.144.926 kr. + omkostninger 50.000 kr.
 Selskabet erkendte udfra den retspraksis der havde udviklet sig  

 frem til slutningen af 1998, at de havde udvist uagtsomhed i rådgivningen til  

 klienten, og valgte derfor at betale rentebeløbet 1.144.926 kr. +  

 omkostninger  

 50.000 kr.
Erstatningsbeløbet er anmeldt over for forsikringsselskabet, der  

 den 12. december 1997 har afvist at dække erstatningsbeløbet med den  

 begrundelse, at der er udvist grov uagtsomhed.
Endvidere finder  

 forsikringsselskabet det for tvivlsomt, om der kan statueres rådgiveransvar  

 henset til, at klienten er advokat Ds hustru.
 Kravet er igen rejst over for forsikringsselskabet den 5.  

 oktober 1999. Forsikringsselskabet har bekræftet over for selskabet, at  

 hverken  

 passivitet eller forældelse vil blive gjort gældende.
Efterfølgende har forsikringsselskabet accepteret at betale  

 renteudgifterne og et forligsmæssigt beløb, således at der betales 1.504.082  

 kr.  

 ¸  

  

 10 % i selvrisiko, i alt 1.353.674 kr.
Beløbet vil, ifølge repræsentanten  

 blive  

 indtægtsført i indkomståret 2002.
De stedlige skattemyndigheder er af den opfattelse, at der ikke  

 kan godkendes fradrag.
Myndighederne har anført, at selskabets anbringende  

 om,  

 at aktiviteten ligger indenfor selskabets sædvanlige virksomhed, idet  

 rådgivningen foregik i selskabets arbejde som likvidator, anses ikke at kunne  

 begrunde, at aktiviteten er udtryk for normal driftsrisiko, idet selskabet  

 ikke  

 tidligere har haft sager vedrørende selskabstømning.
 Det er myndighedernes opfattelse, at enhver aktivitet skal være  

 selvbærende, således skal selskabets rådgivning i forbindelse med salg af  

 overskudsselskaber selvstændigt kunne betegnes som erhvervsmæssig, hvis et  

 tab  

 forbundet hermed skal være fradragsberettiget.
Selskabets aktivitet som likvidator, som ligger indenfor  

 selskabets normale driftsaktivitet, kan ikke begrunde, at selskabet skal have  

 fradrag for erstatning ydet til klienten, idet det er uden betydning, hvilken  

 aktivitet der har startet klientsamarbejdet, det afgørende må være, hvorledes  

 klientsamarbejdet afsluttes.
Ved sagens afslutning yder selskabet rådgivning  

 i  

 en selskabstømmersag, og det må derfor være denne aktivitet, der skal være  

 selvbærende og ikke selskabets virke som likvidator.
 Myndighederne kan derfor ikke tillægge revisors anbringende om,  

 at aktiviteten ligger inden for selskabets sædvanlige virksomhed nogen  

 afgørende betydning ved afgørelsen af, om selskabet har fradragsret for den  

 ydede erstatning.
 Det er myndighedernes opfattelse, at der ved den pågældende  

 rådgivning er udvist grov uagtsomhed, idet selskabet burde have indset, at  

 køberen af aktierne ikke ville afregne den skyldige selskabsskat, hvilket vel  

 også er begrundelsen for, at selskabet yder erstatningen.
 Bedømmelsen af, om der er udvist grov uagtsomhed, er skærpet i  

 forhold til revisorer og advokaters rådgivning, det er således fortsat  

 myndighedernes opfattelse, at rådgivningen er ydet med den risiko, at 3. mand  

 ville lide et tab, og selskabets ansvar i denne sag må betegnes som en  

 "grovere fejl", idet der her lægges vægt på den skærpede culpanorm,  

 som anvendes ved vurdering af professions ansvar.
Myndighedernes begrundelse for, at anse rådgivningen til  

 klienten for en driftsfremmed aktivitet, skal ses, som en samlet vurdering af  

 den ydede rådgivning.
Der er her særligt lagt vægt på, at selskabet ikke før  

 har ydet rådgivning i forbindelse med salg af overskudsselskaber.
Idet parterne indgik ægteskab i 1992, og selskabet ikke  

 tidligere har ydet rådgivning i selskabstømmersager, anses rådgivningen ikke  

 for at være et led i selskabets normale driftsrisiko.
Uanset at der på  

 tidspunktet for rådgivningen var 2 ejere i virksomheden, anses der som et led  

 i  

 rådgivningen, at have været enslydende interesser mellem den ene ejer og  

 klienten.
 Myndighederne har efterfølgende fremsendt yderligere kommentarer  

 til Landsskatteretten, i hvilken forbindelse der fremsættes følgende påstande  

 og anbringender:
Herudover skal det bemærkes, at selskabets klage af 13.  

 september 2001 over den foretagne skatteansættelse giver Selskabsbeskatningen  

 anledning til yderligere anbringender og påstande, idet man anmoder om, at  

 disse anerkendes af Landsskatteretten som forvaltningens samlede principale  

 påstand.
Det fremgår blandt andet af klagen til Landsskatteretten, at den  

 ansvarspådragende rådgivning, der medførte erstatningsbeløbets udbetaling for  

 hvilket fradrag er begæret af selskabet, er foretaget af advokat D personlig  

 i  

 1992, inden advokatselskabet blev stiftet den 17. maj 1993 med overtagelse af  

 advokatvirksomheden fra den 1. januar 1993 inklusive alle rettigheder og  

 forpligtelser.
Grundlaget for erstatningsforpligtelsen er således opstået  

 allerede inden selskabets eksistens og overtagelse af den tidligere i  

 personlig  

 regi af advokat D drevne advokatvirksomheds forpligtelser.
I retsplejelovens § 124, stk. 2 oplyses det, at "En  

 advokat, der udøver virksomhed i et advokatselskab, hæfter personligt sammen  

 med selskabet for ethvert krav, der er opstået som følge af advokatens  

 bistand  

 til en klient." I note 473 i Karnovs Lovsamling 1996 anføres det i  

 kommentaren til denne bestemmelse, at den enkelte advokat er personligt fuldt  

 ansvarlig for den bistand han yder.
Den klient som har lidt et tab som følge  

 af  

 f.eks. fejlagtig rådgivning vil herefter kunne rette sit erstatningskrav  

 såvel  

 mod det advokatselskab som klienten har kontraheret med, som mod den eller de  

 advokater, der har behandlet sagen og ydet klienten rådgivning.
Den eller de  

 rådgivende advokater og selskabet hæfter altså solidarisk i relation til et  

 eventuelt erstatningskrav fra klienten.
Men i nærværende sag har klienten ikke kontraheret med noget  

 advokataktieselskab, da selskabet ikke eksisterede på rådgivningstidspunktet,  

 hvorfor selskabet principielt ikke kan være medansvarlig for en rådgivning,  

 der ikke er givet i selskabets regi.
Det forhold, at selskabet efterfølgende  

 frivilligt har påtaget sig en eventuel erstatningsforpligtelse som et led i  

 en  

 virksomhedsomdannelse, er alene en administrativ ændring af  

 hæftelsesforholdene, hvilket ikke ændrer på den omstændighed, at den  

 ansvarspådragende rådgivning har fundet sted i personligt regi.
I forbindelse  

 med klagen til Landsskatteretten har klageren til støtte for sin påstand i  

 sagen henvist til nogle tidligere afgjorte sager om advokaters  

 erstatningsansvar.  

 Ingen af disse sager synes imidlertid at vedrøre en situation som den  

 nærværende, hvor en eventualforpligtelse overføres fra en fysisk til en  

 juridisk person, som ikke har deltaget i den del af virksomheden, hvori  

 erstatningskravet har sin oprindelse.
 Teknisk set har advokataktieselskabet ved overtagelsen af  

 advokatvirksomheden påtaget sig et kautionslignende ansvar, som selskabet i  

 princippet kunne have taget forbehold omkring, eller eventuelt betinget sig  

 en  

 økonomisk kompensation herfor, hvilket imidlertid ikke foreligger oplyst.
På denne baggrund er det Selskabsbeskatningens opfattelse, at  

 der foreligger en form for maskeret udbytte til advokaten og aktionæren D,  

 når  

 advokataktieselskabets ledelse, der består af D selv, har valgt at lade  

 selskabet betale hele erstatningen til klienten.
Erstatningen er betalt som  

 et  

 led i et udenretligt forlig, og klienten er i kraft af den solidariske  

 hæftelse  

 herved blevet stillet bedre og mere sikkert end vedkommende kunne have  

 påregnet i 1992 da rådgivningen blev modtaget i advokatens personlige firma.  

 Hertil kommer det påfaldende forhold, at advokaten, efter at den omhandlede  

 rådgivning fandt sted men inden virksomhedsomdannelsen, indgik ægteskab med  

 klienten.
Der kan efter Selskabsbeskatningens opfattelse ikke helt ses bort  

 fra, at denne omstændighed kan have haft en gunstig indflydelse på  

 beslutningen om at lade selskabet udbetale hele erstatningsbeløbet til  

 klienten.
I henhold til ligningslovens § 16A, stk. 1, henregnes som  

 hovedregel alt, hvad der af et selskab udloddes til aktionærer, som udbytte  

 der skal medtages ved opgørelsen af aktionærens skattepligtige indkomst.
Da  

 advokat D i sin egenskab af aktionær i selskabet har modtaget en fordel fra  

 selskabet i form af dettes betaling af hele erstatningen for  

 advokatens/aktionærens fejlagtige rådgivning, har advokaten/aktionæren herved  

 opnået en fordel af hvilken han principielt er skattepligtig, hvorfor  

 advokatens/aktionærens  

 personlige skattepligtige indkomst bør forhøjes med det fulde beløb svarende  

 til det, som selskabet har betalt i erstatning til klienten.
Selskabsbeskatningen er opmærksom på at retsforholdet mellem  

 advokaten og selskabet sædvanligvis er udførligt angivet i  

 aktionæroverenskomsten, som Selskabsbeskatningen ikke er i besiddelse af, men  

 uanset hvad der fremgår heraf er det efter Selskabsbeskatningens opfattelse  

 ikke til hinder for, at foretage  

    

  

 en  

 selvstændig vurdering af de skattemæssige konsekvenser af den foretagne  

 disposition.
Man har derfor samtidig med fremsendelsen af denne redegørelse  

 til  

 Landsskatteretten underrettet advokatens/aktionærens bopælskommune ved en  

 kopi  

 af nærværende skrivelse af hensyn til at forældelse indtræder pr. 01.05 2002  

 for så vidt angår muligheden for en eventuel forhøjelse af  

 advokatens/aktionærens  

 skattepligtige indkomst.
Selskabsbeskatningens subsidiære påstand går ud på en afgørelse  

 af sagen på det grundlag, der har foreligget ved sagsbehandlingen i  

 skatteforvaltningen som ovenfor skitseret, idet det herved alene fastholdes,  

 at  

 selskabet nægtes fradrag for den udbetalte erstatning af de grunde som  

 allerede  

 fremgår af sagsmaterialet, hvortil kan føjes, at selskabet trods overtagelsen  

 af alle forpligtelser dog ikke kan betragtes som rette skadevolder, hvorfor  

 fradrag bør nægtes for den udbetalte erstatning. Klagerens repræsentant har nedlagt påstand om, at den betalte  

 erstatning til klienten kan fradrages i den skattepligtige indkomst, idet  

 erstatningsbeløbet er pådraget i forbindelse med drift af klagerens  

 advokatvirksomhed og må anses for at være et udslag af en normal driftsrisiko  

 ved udøvelsen af advokatvirksomheden.
Repræsentanten har forklaret, at ved årsskiftet 1991/92  

 besluttede klientens selskab at træde i likvidation og ændrede i den  

 forbindelse navn til Aktieselskabet E.
Aktiviteten blev overdraget til et  

 aktieselskab.
Advokat D blev valgt som likvidator i det sælgende selskab.
 Likvidationen blev bekendtgjort i Statstidende i januar 1992. I  

 tiden herefter modtog advokat D en lang række henvendelser fra personer og  

 selskaber, der ønskede at erhverve selskabet under likvidation.
Den 20. februar 1992 modtog advokat D et tilbud fra F ApS om at  

 købe selskabet.
Ved brev af 10. marts 1992 fremsatte F ApS endeligt tilbud på  

 køb af aktiekapitalen i selskabet.
Advokat D udfærdigede aftale om køb af  

 aktier, der blev forhandlet med F ApS.
Købsaftalen blev underskrevet på et møde på advokatkontoret den  

 27. marts 1992. Køberen var repræsenteret ved direktør G.
G bekræftede under  

 mødet, at F ApS havde et revisionsaktieselskabet som revisorer, og at en  

 advokat sad i selskabets bestyrelse.
 Ifølge repræsentanten garanterede køberen, at de i henhold til  

 balance pr. 27. marts 1992 viste skattekrav ville blive betalt rettidigt,  

 eller  

 at den pr. 27 marts 1992 afsatte skat ville blive tilbageført som følge af  

 retmæssige dispositioner foretaget af selskabet efter overtagelsen og inden  

 udløb af skatteåret 1991/92.
 Efterfølgende viste det sig, at Aktieselskabet E, som så mange  

 andre opkøbte overskudsselskaber, blev udsat for selskabstømning.
 Klienten, der ejede aktiekapitalen i Aktieselskabet E, blev mødt  

 med et erstatningskrav på ca. 4.500.000 kr., som hun valgte at betale under  

 hensyntagen til den praksis, der hurtigt dannede sig omkring betaling af  

 erstatning i selskabstømmersager.
Advokataktieselskabet B overtog den af advokaterne C og D  

 personligt drevne virksomhed pr. 1. januar 1993 inklusive alle rettigheder og  

 forpligtelser.
På tidspunktet for den ansvarspådragende rådgivning, det vil  

 sige i marts 1992, lå hovedaktiviteten indenfor rådgivning til en række  

 større  

 og mindre erhvervsvirksomheder og brancheforeninger indenfor landbrug,  

 industri  

 og handel.
Selskabet har gennem årene rådgivet i en lang række sager om salg  

 af  

 aktieposter/selskaber.
 Som et led i sædvanlig advokatrådgivning påtager advokaten sig  

 ofte i forbindelse med likvidation af selskaber hvervet som likvidator.  

 Likvidator rådgiver i den forbindelse selskabets aktionærer i forbindelse med  

 de  

 dispositioner, der træffes i forbindelse med likvidation af selskabet.
Repræsentanten bemærker, at myndighedernes udsagn omkring normal  

 driftsrisiko, ikke lader sig forstå.
Advokatselskabets aktiviteter har  

 naturligvis aldrig omfattet selskabstømning.
Selskaberne blev som bekendt  

 tømt  

 af køberne, men ikke af sælgerne og disses rådgivere.
 Repræsentanten bemærker endvidere, at myndighedernes udsagn om,  

 at enhver aktivitet skal være selvbærende, således at selskabets rådgivning i  

 forbindelse med salg af overskudsselskaber selvstændigt skal kunne betegnes  

 som  

 erhvervsmæssigt, hvis tab forbundet hermed skal være fradragsberettiget,  

 heller  

 ikke lader sig forstå.
Salget af Aktieselskabet E som overskudsselskab var en  

 disposition, som led i likvidators og advokatens sædvanlige hverv, i  

 forbindelse med afvikling af selskabet.
Klienten havde valget mellem at lade  

 selskabet ophøre ved fortsat likvidation, eller at sælge selskabets aktier i  

 henhold til det fremkomne købstilbud.
En sådan afgørelse træffes i samråd med  

 advokaten.
Advokat D vurderede på det givne tidspunkt, at salg af selskabet  

 som et overskudsselskab ville medføre en gevinst for klienten.
Under normale  

 omstændigheder ville det i sig selv være ansvarspådragende ikke at rådgive  

 klienten til den optimale løsning, idet klienten derved lider et  

 erstatningsberettiget tab.
Først senere lod det sig konstatere, at den  

 rådgivning, der blev ydet klienten i forbindelse med salg af aktierne, var  

 uagtsom, fordi køberen ikke som garanteret afregnede de skyldige skattebeløb.
 Selskabets rådgivning i forbindelse med salg af selskabet må  

 betragtes som en normal disposition i advokatvirksomheden og dermed som  

 erhvervsmæssig.
Myndighederne henviser til, at erstatningsbeløb vedrørende  

 selskabstømmersager ikke tidligere har fremtrådt af selskabets regnskaber,  

 således at tabet ikke kan anses for at være sædvanlig forekommende indenfor  

 selskabets normale driftsrisiko.
Myndighedernes argumentation lader sig ikke  

 forstå.
Advokatselskabet har pådraget sig erstatningsansvar i en tilsvarende  

 sag, hvor et selskab er opkøbt af selskabstømmere.
Forsikringsselskabet har i  

 denne sag anerkendt erstatningsansvaret og har betalt erstatning til sælgerne  

 af selskabet.
 Advokatselskabet har siden stiftelsen i 1993 ikke pådraget sig  

 erstatningsansvar i andre sager, bortset fra erstatningsansvaret over for  

 klienten og den førnævnte sag.
 Det forhold, at der ikke figurerer erstatningsbetaling til  

 klienter for ansvarspådragende rådgivning, kan ikke på nogen måde tages til  

 indtægt for, at erstatningen ikke falder ind under selskabets normale  

 driftsrisiko.
 Myndighedernes argument må forstås således, at hvis selskabet på  

 sælgersiden havde været involveret i en lang række sager af denne karakter,  

 ville selskabet kunne opnå fradragsret for betalte erstatninger, idet tabet  

 således måtte anses for at være sædvanlig forekommende inden for selskabets  

 normale driftsrisiko.
 Det siger dog sig selv, at antallet af erstatningssager inden  

 for et givet sagsområde ingen betydning har for, om der kan opnås  

 skattemæssig  

 fradragsret.
Myndighederne har videre gjort gældende, at der ved den  

 pågældende rådgivning er udvist grov uagtsomhed, idet selskabet burde have  

 indset, at køberen af aktierne ikke ville afregne den skyldige selskabsskat.  

 Selskabet har ved at betale erstatning til klienten erkendt at have handlet  

 uagtsomt, men ikke at have handlet groft uagtsomt.
D havde på  

 rådgivningstidspunktet ingen viden eller blot mistanke om, at køber ikke  

 agtede  

 at afregne den skyldige skat eller eliminere denne skat ved lovlige  

 skattetiltag.
Et stort antal danske advokater begik i samme tidsrum  

 tilsvarende  

 fejl.
Dette er et klart udtryk for, at det var meget vanskeligt at forudse og  

 gardere sig mod køberens kriminelle hensigter.
Allerede af den grund kan den  

 udviste uagtsomhed kun kvalificeres som simpel.
 Det er i den forbindelse uden betydning, hvorledes  

 forsikringsselskabet i første omgang har valgt at kvalificere uagtsomheden.  

 Forsikringsselskabet er i en voldgiftssag blevet dømt til at betale  

 erstatning  

 til en advokat i en lignende sag.
 Repræsentanten henviser til TfS 1987.59. I denne sag nægtede  

 advokatens forsikring at dække et tab på grund af udvist grov uagtsomhed, men  

 Højesteret fandt, at tabet efter en helhedsvurdering ikke faldt uden for  

 rammerne af den risiko, som driften af en advokatvirksomhed medfører.  

 Erstatningsbeløbet var derefter fradragsberettiget.
 Der kan således ikke sættes lighedstegn mellem grov uagtsomhed  

 og manglende skattemæssig fradragsret.
Repræsentanten har om relationerne til klienten forklaret, at  

 klienten og dennes selskab siden 1986 har været klient hos først det  

 personligt ejede advokatinteressentskab og dernæst hos advokatselskabet.
Der  

 blev faktureret sædvanlige honorarer til selskabet og klienten for den  

 rådgivning, der blev ydet.
Honorarerne indgik i interessentskabets og  

 advokatselskabets regnskab.
 Myndighederne har lagt vægt på, at en af selskabets  

 hovedaktionærer, D, indgik ægteskab med klienten i 1992. Det skal præciseres,  

 at D ikke på tidspunktet for rådgivningen i 1992 var gift med klienten.
Som advokat er der pligt til at yde den optimale rådgivning til  

 klienten, uanset om klienten er familiemæssigt eller på anden måde personligt  

 forbundet med advokaten eller ej.
Hvis dette ikke sker, vil den mangelfulde  

 rådgivning under alle omstændigheder kunne udløse et erstatningsansvar efter  

 de  

 almindelige erstatningsretlige regler.
Ved salget varetog D alene klientens  

 interesser, idet D efter en kvalificeret bedømmelse på det daværende  

 tidspunkt  

 anså købstilbuddet for det mest fordelagtige for klienten.
 Repræsentanten anfører afslutningsvis, at bistand i forbindelse  

 med salg af overskudsselskaber var på rådgivningstidspunktet en helt  

 sædvanlig  

 og lovlig aktivitet for danske advokater, der rådgav selskaber i likvidation.  

 Rådgivningen til klienten i forbindelse med likvidation og efterfølgende salg  

 af selskabet var et naturligt led i advokatbistanden til denne klient, og  

 erstatningen ligger derfor klart inden for selskabets normale driftsrisiko.
Repræsentanten har kommenteret myndighedernes efterfølgende  

 synspunkter.
Repræsentanten har gjort gældende, at synspunktet omkring grov  

 uagtsomhed ikke kan gøres gældende, idet forsikringsselskabet har accepteret  

 at  

 betale erstatning.
Erstatningen udspringer af en normal driftsrisiko, og der er  

 ikke handlet culpøst endsige groft uagtsomt af advokaten.
Dette understreges  

 af, at forsikringsselskabet nu betaler sædvanlig erstatning, men desuden af  

 følgende forhold:
På daværende tidspunkt var det, på grund af de gunstige  

 aktieavanceregler for afhændelse af hovedaktionæraktier ejet over 7 år, samt  

 skattefriheden for goodwill og ejendomsavance (ejet over 8 år) almindeligt,  

 at  

 man "rullede" virksomheden over i et nyt selskab ejet af samme  

 aktionærer, og derefter likviderede det gamle selskab.
Det var også  

 almindeligt, at man, når likvidationen blev offentliggjort, som likvidator  

 fik  

 henvendelse fra diverse opkøbere.
Endvidere var det ligeledes almindeligt, at  

 man derefter hævede likvidationsbehandlingen, og at aktionærerne herefter  

 solgte det inaktive selskab til, hvad der senere viste sig at være,  

 selskabstømmere.
Advokatfirmaet havde påbegyndt sædvanlig likvidationsbehandling  

 af selskabet, da det, som det netop var sædvanligt, modtog henvendelse fra  

 potentielle købere af selskabet.
Advokatfirmaet bidrog ikke selv aktivt til,  

 at selskabet skulle udsættes for selskabstømning - et begreb man i øvrigt  

 ikke  

 kendte til på det pågældende tidspunkt.
At erstatningen ikke er ydet på grundlag af de personlige  

 relationer, fremgår da også klart af, at erstatningen svarer til den  

 erstatning, der kan beregnes efter principperne i Thranedommen.
Og en  

 erstatningssag givet ville have fået dette udfald for advokatfirmaet, hvad  

 enten det var en generel sag mellem staten og selskabssælger med rådgiver som  

 adciteret, eller det var en sag mellem selskabssælger og rådgivere.
Erstatningsansvaret var selvsagt ikke særligt angivet i  

 stiftelsesdokumentet, der jo var overdragelsesdokument for virksomheden, idet  

 ingen af de involverede på det tidspunkt drømte om, at der senere kunne opstå  

 et erstatningsansvar, som det faktisk skete.
Mens der ved selskabets  

 efterfølgende afhændelse af advokatfirmaet i 1997 netop var kendskab til det  

 rejste krav, og det derfor ikke blev overdraget sammen med advokatfirmaet.
Det bemærkes, at det personlige ansvar, der er for advokat D, jo  

 skyldes de særlige regler, der efter retsplejeloven gælder for  

 advokataktieselskaber, hvorefter advokaterne personligt skal hæfte for  

 rådgivning og lignende.
Disse regler er indført for, at en advokat ikke skal  

 kunne "frigøre" sig for sit særlige ansvar efter retsplejeloven  

 m.v.  

 ved at drive advokatforretningen i selskabsform.
 Skatteretsligt er der imidlertid tale om, at den samlede  

 virksomhed anses drevet i selskabsform, og den særlige personlige  

 ansvarspåtagelse for (ejer) advokaten har ikke særlig skatteretslig  

 betydning.
Det fremhæves endvidere, at de to interessenter i det daværende  

 advokatfirma hæftede solidarisk for dispositionerne i advokatfirmaet.
Det var  

 således begge advokater, der hver måtte bære halvdelen af erstatningen.  

 Myndighedernes betragtninger om, at der alene var ydet erstatning, eller at  

 erstatningsbeløbet blev fastsat gunstigere end normalt, fordi erstatningen  

 blev ydet til advokat Ds senere ægtefælle, er på denne baggrund  

 illusorisk.
 Også i det efterfølgende advokataktieselskab belaster  

 erstatningen begge aktionærer med lige store beløb, hvorfor myndighedernes  

 efterfølgende påstand om, at der er tale om maskeret udbytte savner enhver  

 begrundelse.
Ved et efterfølgende møde i Landsskatteretten nedlagde klagerens  

 repræsentant påstand om, at erstatningspligten påhviler selskabet, og at der  

 ikke kan statueres maskeret udlodning, samt at der er fradrag for den  

 udbetalte  

 erstatning.
Repræsentanten anførte endvidere, at forsikringsselskabet har  

 karakteriseret uagtsomheden som simpel, hvilket skattevæsenet også bør gøre.  

 Der er endvidere tale om en normal driftsrisiko for en advokatvirksomhed, der  

 yder rådgivning.
Såfremt kontorets indstilling følges - at udgiften ikke  

 ligger  

 inden for de naturlige rammer af virksomheden - bør det præciseres, at A A/S  

 ligeledes må være skattefri af den efterfølgende modtagelse af erstatning fra  

 forsikringsselskabet, ligesom der heller ikke kan statueres udlodning.
Told- og Skatteregionen anførte under mødet, at kontorets  

 indstilling kan tiltrædes.
Told- og Skatteregionen var enige med selskabets  

 repræsentant i, at erstatningspligten påhviler selskabet, og at der ikke kan  

 statueres udlodning Told- og Skatteregionen var endvidere enige med repræsentanten  

 i, at rådgivning er et naturligt led i en advokatvirksomhed, men når man  

 pådrager sig erstatningsansvar som følge af, at man har medvirket til salg af  

 en skattegæld til kurs 65, er der ikke tale om en naturlig driftsrisiko.
 Landsskatteretten skal  

 udtale:
I henhold til statsskattelovens § 6, stk. 1, litra a, kan  

 udgifter, som i årets løb er anvendt til at erhverve, sikre og vedligeholde  

 indkomsten, herunder ordinære afskrivninger, fradrages.
Der skal således  

 foreligge en direkte og umiddelbar forbindelse mellem afholdelsen af udgiften  

 og erhvervelsen af indkomsten.
Dette kræver, dels at udgiftsafholdelsen  

 ligger  

 inden for de naturlige rammer af virksomheden, dels at udgiften ikke kan  

 karakteriseres som en privatudgift, som er indkomstopgørelsen uvedkommende.
 I selskabstømmersagerne har Højesteret i TfS 1999.897  

 (Thranedommen) udtalt følgende:
  Med hensyn til bedømmelsen af Else Thranes ansvar er det  

 ubestridt, at hun må identificeres med sine rådgivere, advokat Flemming  

 Johnsen  

 og revisor Dreymann Hansen, og at disse anbefalede salget og forestod dets  

 gennemførelse.
Af de grunde, som er anført af landsretten, tiltræder  

 Højesteret, at salget af overskudsselskabet ikke havde karakter af en normal  

 forretningsmæssig disposition.
I forhold til, hvad der ville komme til  

 udbetaling ved likvidation af selskabet i henhold til den udarbejdede  

 balance,  

 opnåede Else Thrane ved salget et merprovenu på 1 mio. kr. svarende til 55  

 pct.  

 af den latente skattebyrde.
Under disse omstændigheder havde Else Thrane og  

 hendes rådgivere ved salget en særlig anledning til at være opmærksom på  

 risikoen for tilsidesættelse af skattevæsenets interesser.
Else Thrane og hendes rådgivere måtte indse, at der ved salget  

 af overskudsselskabet bestod en ikke ubetydelig risiko for, at den latente  

 skattebyrde ikke ville kunne udskydes eller elimineres, og at risikoen herfor  

 og for tab for skattevæsenet ville være særlig stor, hvis købesummen for  

 overskudsselskabet blev betalt med dettes egne midler.
For Else Thrane og  

 hendes rådgivere måtte det allerede som følge af den aftalte  

 nationalbankoverførsel af købesum og selskabets midler samme dag fremstå som  

 en  

 nærliggende mulighed, at der ved det foreliggende salg ville ske  

 selvfinansiering.
Else Thrane og hendes rådgivere gjorde imidlertid ikke  

 noget  

 reelt for at afværge skattevæsenets risiko.
På denne baggrund tiltræder Højesteret, at Else Thrane, advokat  

 Flemming Johnsen og revisor Dreymann Hansen ved salget af overskudsselskabet  

 på uforsvarlig måde tilsidesatte skattevæsenets interesser, og at også de  

 derfor er erstatningsansvarlige for skattevæsenets tab. Det fremgår af de indsendte købstilbud fra F ApS, at der er en  

 overkurs på den latente skattegæld på 64,9 %.
Landsskatteretten finder på denne baggrund, at salget af  

 overskudsselskabet, der førte til selskabstømningen, ikke har karakter af en  

 normal forretningsmæssig disposition.
Retten finder endvidere, at den  

 erstatning, selskabet har betalt som følge af rådgivningen i forbindelse med  

 salget af overskudsselskabet, må anses for at falde uden for de naturlige  

 rammer af advokatvirksomheden.
Der er herved henset til, at den frivillige  

 betaling af erstatningen, som ifølge repræsentanten er en konsekvens af  

 retspraksis på området, må betyde, at selskabet vurderede, at det, som i TfS  

 1999.897, havde tilsidesat skattevæsenets interesser.
Den betalte erstatning  

 kan således ikke anses for omfattet af fradragsretten efter statsskattelovens  

 §  

 6, stk. 1, litra a.
Retten finder endvidere, at erstatningspligten påhviler  

 selskabet, der er således ikke tale om maskeret udbytte.
Det modtagne beløb  

 fra  

 forsikringsselskabet må anses som værende skattefrit.
 Den påklagede ansættelse vil følgelig være at stadfæste.
