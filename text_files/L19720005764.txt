 Ved kgl. resolution af 5. april 1972 har Danmark ratificeret den af Det  

 europæiske Råds ministerudvalg i Strasbourg den 30. november 1964 vedtagne  

 konvention om straf for færdselsforseelser.
 Konventionen har følgende ordlyd (den franske tekst er udeladt her):
 Oversættelse.
EUROPÆISK KONVENTION om straf for færdselsforseelser PRÆAMBEL Undertegnede medlemsstater af Det europæiske Råd er, i betragtning af den forøgede færdsel mellem europæiske stater og de  

 farer, som er forbundet med overtrædelse af reglerne til beskyttelse af de  

 vejfarende; i betragtning af, at Det europæiske Råd har til formål at knytte sine  

 medlemmer nærmere sammen; i den overbevisning, at et samarbejde mellem dem er nødvendigt for at  

 sikre en mere effektiv strafforfølgning af færdselsforseelser, der begås  

 inden for deres territorier, blevet enige om følgende:
Grundlæggende principper Artikel 1 1. Når en person, der har bopæl inden for en  

 kontraherende parts territorium, har begået en færdselsforseelse inden for en  

 anden kontraherende parts territorium, kan, eller hvis dens lovgivning kræver  

 det, skal den stat, hvori forseelsen er begået anmode bopælsstaten om at  

 foretage retsforfølgning, hvis den ikke selv har gjort det, eller hvis den  

 efter at have gjort de det for umuligt at gennemføre sagen til endelig  

 afgørelse eller at fuldbyrde straffen fuldt ud.
 2. Når der, efter at lovovertræderen har haft  

 lejlighed til at fremkomme med sit forsvar, i forseelsesstaten er afsagt en  

 dom eller truffet en administrativ afgørelse, der opfylder  

 fuldbyrdelsesbetingelserne, kan denne stat anmode bopælsstaten om at  

 fuldbyrde dommen eller afgørelsen.
3. Bopælsstaten skal behandle anmodningen om  

 retsforfølgning eller fuldbyrdelse i henhold til de nedenfor anførte  

 bestemmelser.
Den skal dog ikke være forpligtet til at fuldbyrde  

 udeblivelsesdomme.
Artikel 2 1. Den færdselsforseelse, for hvilken der anmodes om  

 retsforfølgning eller fuldbyrdelse i henhold til artikel 1, skal være  

 strafbar både efter forseelsesstatens og bopælsstatens lovgivning.
 2. Ved retsforfølgning eller straffuldbyrdelse skal  

 bopælsstatens lovgivning anvendes, men det forudsættes, at man herved alene  

 lægger de færdselsregler, der gælder på forseelsesstedet, til grund.
Retsforfølgning i bopælsstaten Artikel 3 Bopælsstatens myndigheder skal være kompetente til efter anmodning fra  

 forseelsesstaten at foretage retsforfølgning for en færdselsforseelse, der er  

 begået på denne stats territorium.
Artikel 4 Vedkommende myndigheder i bopælsstaten skal behandle enhver anmodning om  

 retsforfølgning, som de modtager i henhold til artikel 1 og 2, og skal i  

 overensstemmelse med deres egen lovgivning træffe beslutning om, hvad der  

 skal foretages i anledning af anmodningen.
Artikel 5 1. Når forseelsesstaten har fremsat anmodning om  

 retsforfølgning i henhold til artikel 1, kan den ikke længere foretage  

 retsforfølgning af lovovertræderen eller fuldbyrde en afgørelse, der er  

 truffet over for ham.
2. Forseelsesstaten kan genoptage retsforfølgningen  

 eller fuldbyrdelsen; Artikel 6 1. I anmodningen om retsforfølgning skal anføres  

 datoen for vedkommende myndigheds anmodning herom.
I forseelsesstaten skal forældelsesfristen for retsforfølgning afbrydes  

 fra denne dato at regne.
Forældelsesfristen skal løbe videre i fuldt omfang  

 fra datoen for den i artikel 5, stk. 2 a) og b), nævnte meddelelse om, at der  

 ikke er foretaget videre i anledning af anmodningen, eller at denne er  

 trukket tilbage, og senest efter seks måneders forløb fra anmodningen om  

 retsforfølgning.
 2. I bopælsstaten skal forældelsesfristen først  

 begynde at løbe fra datoen for modtagelsen af anmodningen om retsforfølgning.
 Såfremt der i denne stat kræves en begæring fra den forurettede som  

 betingelse for, at retsforfølgning kan iværksættes, skal forældelsesfristen  

 for sådan begæring regnes fra den dag, da anmodningen om retsforfølgning blev  

 modtaget.
Artikel 7 Dokumenter, der udfærdiges af forseelsesstatens judicielle og  

 administrative myndigheder, skal have retsgyldighed i bopælsstaten, som om de  

 var udstedt af denne stats egne myndigheder, og omvendt.
Fuldbyrdelse i bopælsstaten Artikel 8 Bopælsstatens myndigheder skal være kompetente til efter anmodning fra  

 forseelsesstaten at fuldbyrde de i artikel 1, stk. 2, nævnte afgørelser.  

 Afgørelserne skal fuldbyrdes efter bopælsstatens lovgivning, når anmodningens  

 ægthed og dens overensstemmelse med denne konventions bestemmelser er  

 konstateret.
Bopælsstaten skal være kompetent til at træffe bestemmelse om  

 betinget løsladelse.
Benådning kan meddeles enten af bopælsstaten eller af  

 forseelsesstaten.
Artikel 9 1. Fuldbyrdelse i bopælsstaten må ikke finde sted:
2. Bopælsstaten kan afslå fuldbyrdelse; Artikel 10 Fremsættes der i henhold til artikel 1, stk. 2, anmodning om fuldbyrdelse  

 af anden straf end bøde, skal bopælsstaten, når det findes påkrævet, i stedet  

 for den i forseelsesstaten idømte straf fastsætte en sådan straf, der efter  

 bopælsstatens lovgivning gælder for en tilsvarende forseelse.
Denne straf skal så vidt muligt være af samme art som den, der er pålagt  

 ved den afgørelse, om hvis fuldbyrdelse der er fremsat begæring.
Den må ikke  

 overstige den i bopælsstatens lovgivning hjemlede højeste straf og må heller  

 ikke være strengere i art eller varighed end den af forseelsesstaten pålagte  

 straf.
Ved straffens fastsættelse kan bopælsstatens myndigheder ligeledes  

 tage hensyn til den måde, hvorpå straffen sædvanligvis fuldbyrdes i denne  

 stat.
Artikel 11 Fremsættes der anmodning om fuldbyrdelse af en bødestraf, skal  

 bopælsstaten opkræve beløbet efter reglerne i sin lovgivning.
Det opkrævede  

 beløb kan dog ikke overstige det højeste beløb, der efter denne lovgivning  

 kan pålægges for en tilsvarende forseelse, eller - såfremt der ikke er  

 fastsat et sådant højeste beløb - det bødebeløb, der sædvanligvis idømmes i  

 bopælsstaten for en sådan forseelse.
Artikel 12 Betales bøden ikke, skal bopælsstaten efter anmodning fra forseelsesstaten  

 anvende de i dens egen lovgivning hjemlede tvangsforanstaltninger eller  

 forvandlingsstraffe.
 Bopælsstaten kan ikke fuldbyrde en i forseelsesstatens afgørelse fastsat  

 tvangsforanstaltning eller forvandlingsstraf, som medfører frihedsberøvelse,  

 medmindre forseelsesstaten udtrykkeligt har anmodet herom.
Artikel 13 Forseelsesstaten kan ikke længere fuldbyrde nogen afgørelse, der er  

 truffet over for lovovertræderen, medmindre den har modtaget underretning fra  

 bopælsstaten om, at, denne afslår eller ikke er i stand til at fuldbyrde  

 afgørelsen.
Almindelige bestemmelser Artikel 14 1. Anmodninger i henhold til artikel 1 skal fremsættes  

 skriftligt.
2. En anmodning om retsforfølgning skal ledsages af  

 alle erklæringer, rids, fotografier og andre dokumenter vedrørende  

 forseelsen, i original eller behørigt bekræftet genpart, samt af en afskrift  

 af de lovbestemmelser, der i forseelsesstaten finder anvendelse på Artikel 22 Bopælsstaten skal være berettiget til efter anmodning fra forseelsesstaten  

 at opkræve de i denne påløbne sagsomkostninger.
 Såfremt den opkræver disse omkostninger, er den kun forpligtet til at  

 refundere forseelsesstaten honorarer til sagkyndige.
Artikel 23 De i bopælsstaten påløbne omkostninger ved retsforfølgning og fuldbyrdelse  

 skal ikke refunderes.
Afsluttende bestemmelser Artikel 24 I denne konvention Artikel 25 1. Bilag I til denne konvention, betegnet  

 »fællesfortegnelse over færdselsforseelser«, udgør en integrerende  

 del af konventionen.
 2. Enhver kontraherende part kan når som helst ved en  

 skriftlig erklæring til Det europæiske Råds generalsekretær tilkendegive, at  

 den i forholdet til de øvrige kontraherende parter ønsker under denne  

 konvention at inddrage færdselsforseelser, der ikke er opført i bilag I,  

 eller at holde visse af de i bilag I opførte færdselsforseelser uden for  

 konventionen.
3. Når en kontraherende part har føjet en eller flere  

 forseelser til den i bilag I indeholdte fortegnelse, underretter de øvrige  

 kontraherende parter, hvis de er indforstået hermed, Det europæiske Råds  

 generalsekretær herom.
Tilføjelsen har gyldighed over for dem tre måneder  

 efter afgivelsen af denne underretning.
4. Når en kontraherende part har slettet en eller  

 flere forseelser i den i bilag I indeholdte fortegnelse, får den i stk. 2  

 nævnte erklæring, såfremt den er afgivet ved konventionens undertegnelse  

 eller ved deponeringen af ratifikations-, godkendelses- eller  

 tiltrædelsesinstrumentet, gyldighed fra konventionens ikrafttræden at regne;  

 hvis den afgives på et senere tidspunkt, får den gyldighed tre måneder efter,  

 at den er modtaget af Det europæiske Råds generalsekretær.
Enhver  

 kontraherende part kan påberåbe sig gensidighed.
5. Enhver kontraherende part kan tilkendegive, at den  

 i stk. 2 og 3 omhandlede erklæring ifølge dens lovgivning skal forelægges  

 dens lovgivende myndighed til godkendelse.
I så fald vil en tilføjelse til  

 fortegnelsen i bilag I ikke få gyldighed for den nævnte part, før denne har  

 underrettet Det europæiske Råds generalsekretær om, at en sådan godkendelse  

 er opnået.
Artikel 26 Denne konvention medfører ingen begrænsning i bopælsstatens internretlige  

 kompetence med hensyn til retsforfølgning og/eller fuldbyrdelse.
Artikel 27 1. Såfremt to eller flere kontraherende parter ordner  

 deres indbyrdes forhold på grundlag af ensartet lovgivning eller særlige  

 aftaler om gensidighed, står det dem frit for - uanset bestemmelserne i denne  

 konvention - også på dette område at ordne deres indbyrdes forhold  

 udelukkende på grundlag af disse ordninger.
 2. Kontraherende parter, som i overensstemmelse med  

 denne artikels bestemmelser ikke anvender denne konvention på deres indbyrdes  

 forhold, skal skriftligt underrette Det europæiske Råds generalsekretær  

 herom.
Artikel 28 Den europæiske Kriminalkomite skal holdes underrettet om denne konventions  

 anvendelse og skal foretage det fornødne for at lette en venskabelig løsning  

 af enhver vanskelighed, der måtte opstå under anvendelsen.
Artikel 29 1. Denne konvention er åben for undertegnelse af Det  

 europæiske Råds medlemsstater.
Den skal ratificeres eller godkendes.  

 Ratifikations- eller godkendelsesinstrumenterne skal deponeres hos Det  

 europæiske Råds generalsekretær.
 2. Konventionen træder i kraft tre måneder efter  

 datoen for deponeringen af det tredje ratifikations- eller  

 godkendelsesinstrument.
 3. For en signatarstat, der senere ratificerer eller  

 godkender konventionen, træder denne i kraft tre måneder efter datoen for  

 deponeringen af dens ratifikations- eller godkendelsesinstrument.
Artikel 30 1. Efter denne konventions ikrafttræden kan Det  

 europæiske Råds ministerkomite opfordre enhver ikke-medlemsstat til at  

 tiltræde konventionen.
 2. En sådan tiltrædelse sker ved deponering af et  

 tiltrædelsesinstrument hos Det europæiske Råds generalsekretær og får  

 virkning tre måneder efter datoen for deponeringen af dette.
Artikel 31 1. Enhver kontraherende part kan ved undertegnelsen af  

 denne konvention eller ved deponeringen af sit ratifikations-, godkendelses-  

 eller tiltrædelsesinstrument angive, på hvilket eller hvilke territorier  

 denne konvention finder anvendelse.
 2. Enhver kontraherende part kan ved deponeringen af  

 sit ratifikations-, godkendelses- eller tiltrædelsesinstrument eller på et  

 hvilket som helst senere tidspunkt ved at afgive en erklæring til Det  

 europæiske Råds generalsekretær tilkendegive, at den udstrækker denne  

 konvention til et eller flere andre territorier, der er anført i erklæringen,  

 og for hvis internationale forhold den er ansvarlig, eller på hvis vegne den  

 er bemyndiget til at indgå forpligtelser.
 3. Enhver erklæring, der er afgivet i medfør af stk.  

 2, kan for ethvert i erklæringen anført territorium trækkes tilbage efter de  

 i artikel 33 fastsatte regler.
Artikel 32 1. Enhver kontraherende part kan ved undertegnelsen af  

 denne konvention eller ved deponeringen af sit ratifikations-, godkendelses-  

 eller tiltrædelsesinstrument tilkendegive, at den tager et eller flere af de  

 i bilag II angivne forbehold.
 2. Enhver kontraherende part kan helt eller delvis  

 tilbagekalde et forbehold, som den har taget i medfør af stk. 1, ved til Det  

 europæiske Råds generalsekretær at afgive en erklæring, der får virkning fra  

 datoen for dens modtagelse.
 3. En kontraherende part, der har taget forbehold med  

 hensyn til en bestemmelse i denne konvention, kan ikke gøre krav på, at en  

 anden kontraherende part anvender denne bestemmelse; såfremt der er tale om  

 et delvis eller betinget forbehold, kan den førstnævnte part dog gøre krav  

 på, at bestemmelsen anvendes i det omfang, hvori den selv har accepteret den.
 4. Enhver kontraherende part kan ved undertegnelsen af  

 denne konvention eller ved deponeringen af sit ratifikations-, godkendelses-  

 eller tiltrædelsesinstrument meddele Det europæiske Råds generalsekretær, at  

 den betragter ratifikationen, godkendelsen eller tiltrædelsen som medførende  

 en folkeretlig forpligtelse til i sin egen lovgivning at indføre de  

 nødvendige bestemmelser til gennemførelse af denne konvention.
Artikel 33 1. Denne konvention forbliver i kraft på ubestemt tid.
 2. Enhver kontraherende part kan for sit eget  

 vedkommende opsige denne konvention ved en meddelelse stilet til Det  

 europæiske Råds generalsekretær.
 3. En sådan opsigelse får virkning seks måneder efter  

 generalsekretærens modtagelse af denne meddelelse.
Artikel 34 Det europæiske Råds generalsekretær skal underrette rådets medlemsstater  

 samt enhver stat, som har tiltrådt denne konvention, om:
Artikel 35 Denne konvention samt de meddelelser og erklæringer, der afgives i henhold  

 hertil, finder kun anvendelse på færdselsforseelser. der er begået, efter at  

 konventionen er trådt i kraft mellem de pågældende kontraherende parter.
 Til bekræftelse heraf har undertegnede dertil behørigt bemyndigede  

 undertegnet denne konvention.
Udfærdiget i Strasbourg den 30. november 1964 med engelsk og fransk tekst,  

 som begge har samme gyldighed, i eet eksemplar, som skal opbevares i Det  

 europæiske Råds arkiv.
Det europæiske Råds generalsekretær skal fremsende  

 bekræftede genparter til de stater, som undertegner eller tiltræder  

 konventionen.
 For Kongeriget Belgiens regering:
 For Republikken Cyperns regering:
 For Kongeriget Danmarks regering:
 For Den franske Republiks regering:
C.H.
Bonfils For Irlands regering For Den islandske Republiks regering:
 For Den italienske Republiks regering:
 For Storhertugdømmet Luxembourgs regering:
Jean Wagner For Kongeriget Nederlandenes regering:
 For Kongeriget Norges regering:
 For Den schweiziske Forbundsstats regering:
For Det forenede Kongerige Storbritannien og Nordirlands regering:
 For Kongeriget Sveriges regering:
 For Den tyrkiske Republiks regering:
 For Forbundsrepublikken Tysklands regering:
Felician Prill For Republikken Østrigs regering:
BILAG I Fællesfortegnelse over færdselsforseelser 1. Uagtsomt manddrab eller uagtsom personskade ved  

 færdselsuheld.
 2. Flugtkørsel', d.v.s. undladelse af at opfylde de  

 forpligtelser, der påhviler førere af køretøjer, der er impliceret i et  

 færdselsuheld.
 3. Kørsel med køretøj:
 4. Kørsel med motordrevet køretøj, uden at der er  

 tegnet ansvarsforsikring til dækning af erstatningskrav for skade forvoldt  

 ved brug af køretøjet.
 5. Undladelse af at efterkomme færdselsanvisning givet  

 af en polititjenestemand.
 6. Overtrædelse af regler vedrørende:
 7. Kørsel uden gyldigt førerbevis.
BILAG II 1. Enhver kontraherende part kan ved afgivelse af en  

 erklæring tilkendegive, at den forbeholder sig:
 2. Enhver kontraherende part kan tilkendegive, at den  

 af forfatningsmæssige grunde kun kan imødekomme begæringer om retsforfølgning  

 i tilfælde, der er nærmere angivet i dens interne lovgivning.
Konventionen undertegnedes på Danmarks vegne den 22. september 1966.  

 Danmarks ratifikationsinstrument blev den 17. april 1972 deponeret hos Det  

 europæiske Råds generalsekretær.
Konventionen er herefter i medfør af artikel  

 29, stk. 2 trådt i kraft for Danmark, Cypern og Frankrig den 18. juli 1972.
 Endvidere har Sverige ratificeret konventionen med virkning fra den 1.  

 august 1972.
 Der er taget forbehold og afgivet erklæringer som følger:
 Danmark.
 Forbehold:
 Ad afsnit III.
 Danmark kan ikke godkende konventionens afsnit III om fuldbyrdelse i  

 bopælsstaten.
 Ad artikel 6.
 Danmark kan ikke godkende forældelsesreglen.
 Erklæringer:
 Ad artikel 19, stk. 2.
 Anmodninger med tilhørende bilag skal være ledsaget af en oversættelse til  

 dansk eller engelsk.
 Ad artikel 27, stk. 2.
 Konventionen finder ikke anvendelse i det indbyrdes forhold mellem på den  

 ene side Danmark og på den anden side Finland, Island, Norge og Sverige.
 Ad artikel 31, stk. 1.
 Konventionen vil indtil videre ikke finde anvendelse i Grønland.
 Cypern.
 Erklæring:
 Ad artikel 19, stk. 2.
 Anmodninger med tilhørende bilag skal være ledsaget af en oversættelse til  

 engelsk - officielt sprog i Det europæiske Råd.
 Frankrig.
 Forbehold:
 Ad afsnit III.
 Der tages forbehold over for dette afsnit i dets helhed.
 Erklæringer:
 Ad bilag I, stk. 4.
 Bestemmelsen erstattes med: undladelse af at overholde bestemmelserne, der  

 påbyder tvungen ansvarsforsikring ved brug af motorkøretøj.
 Ad bilag I, stk. 6j).
 Bestemmelsen erstattes med: køretøjers parkering og standsning i de  

 tilfælde, hvor parkering og standsning medfører egentlig fare for trafikken.
 Sverige.
 Forbehold:
 Ad afsnit III.
 Der tages forbehold over for dette afsnit i dets helhed.
 Ad artikel 6.
 Der tages forbehold over for denne bestemmelse i dens helhed.
 Erklæringer:
 Ad artikel 15, stk. 4.
 Anmodninger om retsforfølgning skal fremsendes ad diplomatisk vej.  

 Supplerende meddelelser kan dog udveksles direkte mellem de vedkommende  

 myndigheder.
 Ad artikel 19, stk. 2.
 Anmodninger om retsforfølgning og dertil hørende bilag skal være affattet  

 på engelsk eller svensk, eller skal være ledsaget af en oversættelse til et  

 af disse sprog.
 Ad artikel 27, stk. 2.
 Konventionen finder ikke anvendelse i det indbyrdes forhold mellem på den  

 ene side Sverige og på den anden side Danmark, Finland, Island og Norge.
 Udenrigsministeriet, den 7. august 1972.
K.
B.
Andersen.
 (* 1) Omfatter bødeforlæg efter retsplejelovens § 931.
