Regulativets område § 1 Nærværende regulativ gælder for fiskeriet i Væng sø.
Bestemmelser om fiskeriet § 2 Enhver lodsejer har med de af gældende lovgivning og nærværende regulativ  

 følgende indskrænkninger ret til personlig og ved sin husstand at drive  

 fiskeri på sin egen sølod.
Denne ret kan lodsejeren bortforpagte til en anden  

 lodsejer efter forud derom til formanden for bestyrelsen given meddelelse,  

 jfr. gældende lov om ferskvandsfiskeri.
Stk. 2 Fiskekort kan udstedes med gyldighed for en til fjorten dage, og de giver  

 kun ret til fiskeri med kolpetøj, blink, dyp, flue eller almindeligt medetøj.  

 Fiskekort løses hos formanden uden vederlag.
Formanden har ret til at nægte  

 at udstede fiskekort under appel til generalforsamlingen.
Fiskekortet giver  

 kun ret til fiskeri udfor den fiskeberettigedes grund, hvorfra tilladelse  

 haves.
§ 3 Fredningstiden for gedde og aborre bortfalder, jfr. gældende lov om  

 ferskvandsfiskeri.
§ 4 Ål må kun fanges i ruser og på kroge.
§ 5 Al slags våddragning og fiskeri med andet redskab, der som net, fletværk  

 eller lignende bevæges gennem vandet langs bunden, er forbudt hele året.  

 Lodsejerne har dog ret til fælles udfiskning med våd, når beslutning derom  

 tages på en lovlig afholdt generalforsamling, jfr. herved gældende lov om  

 ferskvandsfiskeri.
Foreningens indre forhold § 6 Den ved nærværende regulativs vedtagelse opståede fiskeriforening benævnes  

 »Fiskeriforeningen for Væng sø«.
Stk. 2 Medlem af foreningen er enhver lodsejer, der er fiskeberettiget i det  

 under § 1 nævnte vandområde.
Ingen anden kan være medlem.
§ 7 Foreningen ledes af en bestyrelse, bestående af 3 medlemmer af foreningen,  

 disse vælges på den ordinære generalforsamling med simpel majoritet for et år  

 af gangen.
Genvalg kan finde sted.
Bestyrelsen bidrager sit til, at  

 nærværende regulativ efterkommes i sin helhed.
Stk. 2 Bestyrelsen vælger af sin midte en formand og en kasserer.
Stk. 3 Når bestyrelsen er valgt, skal der ske indberetning til  

 Fiskeriministeriet, om hvem der er valgt til medlemmer af bestyrelsen,  

 ligesom der skal gøres indberetning til ministeriet om senere stedfundne  

 ændringer i bestyrelsens sammensætning.
Dersom regulativets bestemmelser om  

 valg af bestyrelsen ikke overholdes, kan Fiskeriministeren, hvis der ikke  

 inden 6 måneder efter derom fremsat henstilling fra Fiskeriministeriet vælges  

 en bestyrelse, efter fristens udløb ophæve regulativet, jfr. i øvrigt  

 gældende lov om ferskvandsfiskeri.
§ 8 Ordinær generalforsamling afholdes hvert år i marts måned og sammenkaldes  

 af formanden skriftlig med 8 dages varsel.
Ekstraordinær generalforsamling  

 bekendtgøres på samme måde som den ordinære og sammenkaldes af formanden  

 efter anledning.
Der tilstille Fiskeriministeren meddelelse om indkaldelse  

 til generalforsamling tilligemed dagsorden for mødet.
Fiskeriministeren har  

 ret til personlig eller ved stedfortræder at overvære generalforsamlingen og  

 deltage i forhandlingerne, men han har ingen stemmeret.
§ 9 Enhver lovlig indvarslet generalforsamling er beslutningsdygtig (skriftlig  

 fuldmagt er gyldig) og tager sine beslutninger med simpel majoritet, jfr. dog  

 gældende lov om ferskvandsfiskeri.
§ 10 Bestyrelsen påligner medlemmerne bidrag til bestridelse af  

 fiskeriforeningens udgifter, fordelt på medlemmerne i forhold til hvert  

 medlems fiskevandsareal.
§ 11 Foreningens regnskab, der føres for kalenderåret, skal varetages af  

 bestyrelsen.
Bestyrelsens medlemmer er solidarisk ansvarlig for foreningens  

 midler.
Regnskabet fremlægges til godkendelse på den ordinære  

 generalforsamling.
Stk. 2 Alle omkostninger, der flyder af dette regulativ, afholdes af foreningens  

 kasse.
§ 12 Overtrædelse af bestemmelserne i §§ 2, 4 og 5 straffes med bøde, jfr.  

 lovens § 64, stk. 3.
§ 12 Foranstående i henhold til § 54 i lov nr. 66 af 23. marts 1965 om  

 ferskvandsfiskeri ændrede regulativ stadfæstes herved påny.
Stk. 2 Det ændrede regulativ træder i kraft den 1. oktober 1988 og samtidig  

 ophæves regulativ af 5. august 1931.
Fiskeriministeriet, den 2. september  

 1988 P.M.V.
 E.B.
