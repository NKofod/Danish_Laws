Skriftlig fremsættelse (14. marts 2007) Finansministeren  

  

 (Thor Pedersen):
 Herved tillader jeg mig for Folketinget at fremsætte:
 Forslag til lov  

 om  

 ændring af lov om offentlige betalinger m.v. (P  

 rivate udbetaleres  

 anvendelse af Nemkontoregisteret).
(Lovforslag nr.
L 186).
 Lovforslaget giver private udbetalere mulighed for at blive  

 tilsluttet Nemkontosystemet i forbindelse med udbetalinger til borgere og  

 virksomheder.
 Der har fra flere brancheorganisationer og virksomheder  

 været udtrykt ønske om, at også private virksomheder kan blive tilsluttet  

 Nemkontosystemet, og da systemet har været i stabil drift siden november 2005  

 for de offentlige institutioner, vil det være naturligt nu også at stille det  

 til rådighed for private udbetalere.
 Det betyder, at de private udbetalere, som måtte ønske at  

 anvende systemet, ikke længere skal indhente og registrere kontooplysninger  

 fra  

 betalingsmodtagerne, som for deres vedkommende ikke længere behøver at give  

 udbetaler oplysning om nye kontonumre.
 Lovforslaget giver mulighed for, at alle private udbetalere,  

 såvel virksomheder som fysiske personer kan blive tilsluttet  

 Nemkontosystemet,  

 men det forventes, at især forsikrings- og pensionsselskaber vil være  

 interesserede i at blive tilsluttet på grund af disse virksomheders store  

 antal  

 udbetalinger.
I forbindelse med udbetalinger til fysiske personer vil det  

 være en forudsætning, at en udbetaler allerede har adgang til den pågældendes  

 personnummer.
Når det er tilfældet, skabes der med forslaget hjemmel til, at  

 den private udbetaler også kan anvende og behandle betalingsmodtagerens  

 personnummer  

 til brug for formidling af udbetalinger via Nemkontosystemet.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale forslaget til Folketingets velvillige  

 behandling.
