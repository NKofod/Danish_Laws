 Ankenævnet stadfæstede Patentdirektoratets afgørelse, hvorefter der  

 ikke var mærkelighed mellem ordene ROCTEX, ROCKWOOL og ROCKLET.
Vedr. henvisningen til § 14, stk. 1, nr. 7 var der ikke indsendt  

 dokumentation for brug i udlandet, eller for at ansøger kendte eller burde  

 kende denne brug.
Vedr. henvisningen til § 6, stk. 2a kunne indsigelsen  

 baseret på denne paragraf ikke tages til følge, alene af den grund, at der  

 ikke var tale om lignende mærker.
År 1994, den 10. juni afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 27. september 1989 indleverede Oy Scanwoven Ab, Finland v/Linds  

 Patentbureau, en ansøgning om registrering af varemærket ROCTEX (ordmærke)  

 for visse varer i klasserne 1, 17 og 19.
 Ansøgningen er senere overdraget til Pargro Oy Ab, Finland.
 Ansøgningen blev den 10. april 1991 bekendtgjort for følgende klasser og  

 varer:
 »Klasse 1: Kunstige substrater af mineralfibre, glasfibre, syntetiske  

 fibre eller blandinger deraf til dyrkning af planter.
Klasse 17: Isoleringsmateriale af mineralfibre, glasfibre, syntetiske  

 fibre eller blandinger heraf, såsom lyd-, varme- og brandisolerende forings- og beklædningsmateriale til  

 bygninger, køretøjer, både, skibe og til beklædningsgenstande, filtligenende  

 produkter til isoleringsformål af nævnte materialer.
Klasse 19: Byggemateriale fremstillet af mineralfibre, glasfibre,  

 syntetiske fibre eller af blandinger heraf, hvor disse materialer også  

 omfatter overdækningsmateriale til bygninger, såsom belægningsplader til  

 tage, gulve, facader og indervægge, armeringer af nævnte materialer til  

 forskellige konstruktioner, f.eks. til både: filt og andre strukturer  

 fremstillet af nævnte materialer til jordbygning, d.v.s. såkaldte  

 geotekstiler.« Ved skrivelse af 10. juni 1991 nedlagde klageren, Rockwool International  

 A/S v/Hofman-Bang & Boutard A/S indsigelse mod registrering af det  

 ansøgte mærke.
 Som begrundelse for indsigelsen anførtes:
»..... Indsigelsen støttes først og fremmest på indsigernes danske  

 varemærkeregistreringer VR 0254 1937 ROCKWOOL w, kl. 17 og 19 VR 2399 1976 ROCKWOOL w, kl. 01 VR 0869 1976 ROCKWOOL SUPERISOLERING w, kl. 17 og 19 VR 2789 1974 ROCKWOOL fig, kl. 17 og 19 VR 1103 1936 ROCKWOOL fig, kl 17 VR 3363 1978 ROCKWOOL fig, kl. 17, 19 og 37 VR 2957 1989 ROCKLET w, kl. 17 og 19 Indsigernes varemærker er registreret for samme varearter, der enten er  

 identiske eller ligartede med de i nævnte anmeldelse gengivne.
 I denne forbindelse erindres der om, at der stilles større krav til de  

 adskillende elementer ved bedømmelsen af de respektive ords mærkelighed, når  

 der foreligger vareartslighed.
 Indsigelsen støttes endvidere på indsigernes registrerede varemærke  

 ROCKWOOL, der tillige er et selskabsnavn, og tilmed et særdeles indarbejdet  

 mærke i Danmark, netop for isoleringsmaterialer af mineralfibre.
 Dertil kommer, at indsigerne har anvendt betegnelsen RUTEX også for  

 mineralprodukter, i særdeleshed inden for akustiske isoleringsformål, og der  

 er altså både tale om et materiale, der henføres under klasse 17, og et  

 bygningsmateriale under klasse 19.
 Som det vil fremgå, er forstavelsen ROC- identisk i de respektive mærker,  

 og det fører efter sædvanlig varemærkepraksis til, at betegnelserne må anses  

 for forvekslelige.
 Til nærmere illustration heraf henvises der til følgende tilsvarende  

 afgørelser gengivet i Rigmor Carlsens Varemærker Registreringspraksis:
Som det vil fremgå, er andenstavelsen i de nævnte mærker forskellig, men  

 ikke desto mindre bedømmes mærkerne som værende forvekslelige.
Vi har da også  

 erkendt, at den visuelle bedømmelse først og fremmest bør koncentrere sig om  

 præfikset, hvorimod suffikset generelt må anses for mindre væsentligt.
 Da der, som nævnt, er tale om identiske varer og iøvrigt varer, der  

 forhandles inden for samme brancheområde, må der stilles strenge krav til de  

 adskillende elementer, og det bør ikke kunne tillades, at en konkurrent søger  

 at anvende tilsvarende kendetegn, som indsigerne hidtil har anvendt og i  

 øvrigt indarbejdet.
 Der henvises til Varemærkelovens §14, stk. 1, nr. 6 og 7 samt til §6, stk.  

 2a.
 Hvad angår den påberåbte brug af betegnelsen RUTEX, vil der snarest  

 fremkomme dokumentation for anvendelsen af denne.
 Da der er tale om en markedsføringsmæssigt problematisk situation, skal vi  

 for indeværende også erindre om Markedsføringslovens §5, hvorefter det ikke  

 er tilladt andre erhvervsdrivende at forhandle varer under et kendetegn, der  

 kan skabe forveksling med andres.
Det synes netop at være tilfældet her, hvor anmelderne anvender  

 betegnelsen ROCTEX, der kan skabe forveksling med indsigernes velkendte og i  

 Danmark indarbejdede mærke ROCKWOOL.« I skrivelse af 12. august 1991 fremsatte ansøger følgende kommentarer til  

 indsigelsen:
»..... Når henses til de mange danske varemærkeregistreringer for med  

 ansøgerens varer ligeartede varer i klasserne 1, 17 og 19, som har præfixerne  

 ROC eller ROCK, og som ikke indehaves af Rockwool International A/S, kan  

 disse præfixer ikke som påstået af indsiger have nævneværdig  

 adskillelsesevne.
En kopi af en Skriptor-undersøgelse for mærket ROCTEX fra  

 19. juni 1989 vedlægges som dokumentation herfor.
Af de af indsigeren nævnte  

 varemærkeregistreringer optræder kun ROCKLET, som ikke synes hindrende for  

 ROCTEX i betragting af de ændre registreringer for ROCKITE, ROCATEST,  

 ROCKMENT, ROCKLIT, ROCKY og ROC.
Indsigernes anvendelse af RUTEX for produkter i klasse 17 og 19 giver  

 ingen rettigheder overfor ROCTEX når henses til f.eks.
ROTEX (VR 2311 1966)  

 for bl.a. klasse 17.
 Det må også bemærkes, at alle indsigernes registreringer har præfixet  

 ROCK, medens ansøgerens præfix kun er ROC.
De af indsigeren nævnte eksempler fra Rigmor Carlsen: Varemærker  

 Registreringspraksis kan ikke bruges i denne sag, da i disse eksempler  

 mærkernes ord ikke blot ligner hinanden i præfixet, men også i 2. stavelse.  

 Sammenligningen ROCTEX/ROCKWOOL hører ikke til samme kategori.
Endvidere kan  

 vi henvise til civilretsdirektoratets bekendtgørelse 1987 om forbeholdte  

 navne, hvoraf det fremgår, at der længe før Rockwool International A/S«  

 første registrering, VR 254 1937, er registreret forbeholdte navne med  

 præfixet ROC, f.eks. side 313 i bekendtgørelsen:
1) ROCADIS, registreret 1904 ROCHALL, reg. 1916 ROCKSTROH, reg. 1904.
 Herudover er følgende navne også registreret:
2) CALAGE-DA ROCHA ROCHAT, reg. 1969 ROCHAT-RASMUSSEN, reg. 1959 ROCHLER, reg. 1980 ROCKHILL, reg. 1977 ROCKHOLD, reg. 1983 ROCKS, reg. 1971 ROCKWOLF, reg. 1977 ROCKWELL, reg. 1986.
Dette skulle formentlig være tilstrækkeligt som begrundelse for, at  

 indsigerne ikke kan gøre krav på hverken eneret til præfixerne ROC eller  

 ROCK, eftesom dette ville fratage indehaverne af de forbeholdte navne under  

 1) at drive virksomhed med deres eget navn som mærke for prodkukter i f.eks.  

 klasse 1,17 og 19.' Klageren kommenterede i skrivelse af 1. januar 1992 ansøgers ovennævnte  

 skrivelse og anførte:
 »Anmelderne anfører følgende:
»Når henses til de mange danske varemærkeregistreringer for med  

 ansøgerens varer ligeartede varer i klasserne 1, 17 og 19, som har præfixerne  

 ROC eller ROCK, og som ikke indehaves af Rockwool International A/S, kan  

 disse præfixer ikke som påstået af indsigerne have nævneværdig  

 adskillelsesevne.« Herefter fremlægges en liste over anmeldte og registrerede varemærker i  

 Danmark, og det fremgår her, at betegnelsen ROCTEX er udgået,  

 forsåvidt angår bygningsmaterialer, og denne registrering kan derfor ikke  

 tages til indtægt for nogetsomhelst.
Hvad angår betegnelsen ROCK DE LUXE AZ , er dette et varemærke  

 tilhørende Rockwool International A/S, ligesom følgende betegnelser tilhører  

 nævnte selskab, nemlig ROCK'LET ROCKMENT ROCKLIT ROCKY De anførte registreringer omfatter alle isoleringsmaterialer og  

 bygningsmaterialer i henholdsvis klasse 17 og 19.
 De øvrige nævnte registreringer, hvori indgår bestanddelen ROCK ,  

 respektivt ROC , vedrører ikke sådanne varearter, og der er altså tale  

 om en ukorrekt information fra anmeldernes side.
Således angår registreringen VR 0274 1949 ROKITE stænger og rør af syntetisk harpiks, Vr 3036 1973 ROCA'TEST kemiske produkter til videnskabelige formål, VR 0534 1952 ROCHDALE aspestvarer, samt endelig VR 3320 1987 ROCCE plastik i halvforarbejdet tilstand i form af folier og film.
Endelig skal nævnes VR 0850 1976 ROXITE , der angår  

 bygningsmaterialer.
Dette varemærke er dog væsentlig forskelligt fra de  

 øvrige nævnte betegnelser, idet det i mærket indeholdte bogstav x giver en  

 bestemt s-lyd, ligesom det i øvrigt i dansk er usædvanligt, at have bogstavet  

 x indeholdt i et ord.
Denne registrering kan derfor heller ikke tages til  

 indtægt for anmeldernes argumentation.
 Tværtimod må man sige, at samtlige de registreringer, der indeholder  

 bestanddelen ROCK- , og som vedrører bygningsmaterialer, tilhører  

 indsigerne.
Indsigernes varemærke er da også et særdeles stærkt indarbejdet mærke på  

 det danske marked, Det af anmelderne anførte må herefter anses for at være tilbagevist.
 Det hedder endvidere i anmeldernes brev:
»Indsigernes anvendelse af RUTEX for produkter i klasse 17 og 19  

 giver ingen rettigheder over ROCTEX når henses til f.eks.
ROTEX (VR 2311  

 1966) for bl.a. klasse 17.« Det anførte synes ganske uklart.
Det drejer sig om en indsigelsessag baseret på blandt andet varemærket  

RUTEX over for ROCTEX og ikke andre forhold.
Hvorledes  

 forholdet er mellem RUTEX og ROTEX , er sagen helt  

 uvedkommende.
 Eftersom der er vokalfølge og samme opbygning af mærkerne RUTEX og  

ROCTEX , forekommer disse indbyrdes forvekslelige, og det  

 sidsttilkomne mærke ROCTEX må derfor vige.
 Blot for fuldstændighedens skyld bemærkes, at registreringen VR 2311 1966  

ROTEX i øvrigt alene anvendes for koblingsbelægninger, plastic i  

 halvforarbejdet stand i form af folier, blokke og stænger, og har altså  

 forsåvidt intet med bygningsmaterialer som sådan, endsige  

 isoleringsmaterialer, at skaffe.
 Endvidere anfører anmelderne, at:
»alle indsigernes registreringer har præfixet ROCK, medens ansøgerens  

 præfix kun er ROC.« Det ses ikke, hvilken betydning dette har, da den udtalemæssige og  

 visuelle fremtræden er ens.
Dette fremgår af også indirekte af den indledende  

 argumentation, anmelderne har, omkring præfikserne ROC-   og ROCK-  

 , hvor man netop prøver på at påvise sameksistens - som altså ikke  

 foreligger.
Det ville være interessant at få anmeldernes nærmere forklaring på,  

 hvorfor de af indsigerne anførte eksempler på forvekslelighed ikke kan bruges  

 i denne sag.
Hvis det alene er det forhold, at det er andenstavelsen, der  

 skulle være så lig hinanden i de to ord, at der også foreligger  

 forvekslelighed af den grund, bemærkes, at dette ikke er korrekt.
 Ordene CHANTAL og CHANEL indeholder således ganske  

 forskellige suffikser, ligesom PREGNEX og PREGNYL og  

SUNQUICK og SUNKIST , men vokalopbygningen og mærkernes  

 visuelle fremtræden er desuagtet lig hinanden - ganske parallelt med  

 nærværende.
 Endelig hedder det i anmeldernes svar:
 »Endvidere kan vi henvise til Civilretsdirektoratets bekendtgørelse  

 1987 om forbeholdte navne«.
Det ses ikke med hvilken begrundelse, dette fremføres, da der selvfølgelig  

 ikke foreligger identitet mellem indsigernes velkendte varemærke og de  

 anførte personnavne.' Hertil bemærkede ansøger i skrivelse af 16. marts 1992:
 »Da indsigerne i deres argumentation søger at retfærdiggøre, at  

 retten til bogstavrækkefølgen ROC (med udtalen »rok«) i alle  

 varemærker i klasse 1, 17 og 19, og som indgår i både indsigernes mærker og i  

 ansøgerens mærke, skulle tilhøre indsigerne, er vi nødt til at tilbagevise  

 denne påstand med henvisning dels til de mange ord i det danske sprog, som  

 også indeholder denne bogstavrækkefølge, såsom: rocker, rock and roll, rok,  

 rokke, fuglen Rok, rokere, rokade etc, dels til de mange engelske ord, som er  

 velkendte for danskere, og som indeholder rækkefølgen, såsom: rockwool  

 (formineraluld, se senere), Rockwell for måleenhed til hårdhedsmåling,  

 rocking chair for gyngestol, rocket for raket, Rocky Mountains, forkortelsen  

 R.O.C. for Republic af China, og dels til de mange navne i  

 Justitsministeriets liste over forbeholdte navne i Danmark, og som også  

 indeholder denne rækkefølge, se listen i vort brev af 12. august 1991.
 Alle disse henvisninger støtter vor påstand om, at indsigerne ikke har  

 eneret til bogstavrækkefølgen ROC.
 Indsigerne kan derfor kun have eneret til deres registrerede mærker og til  

 mærker, som kan betragtes som forvekslelige med disse registrerede mærker som  

 helhed.
 Ansøgernes mærke kan ikke anses forveksleligt med et eneste af indsigernes  

 mærker, netop fordi rækkefølgen ROC må anses som en svag mærkebestanddel,  

 især i klasse 17 og 19, idet præfix'et ROCK jo betyder sten eller skippe, og  

 rockwool er et almindeligt engelsk ord for stenuld, som er en angivelse for  

 varer i klasse 17. Derfor er rækkefølgen ROC eller ROCK ikke en stærk  

 mærkeandel, som bør nyde omfattende beskyttelse for varer i forbindelse med  

 bygningsmaterialer, men må være en mærkeandel af typen BIO eller ECO, som er  

 populære i varemærker i visse brancher.
 Indsigerne forsøger endvidere at argumentere for, at da de har anvendt  

 mærket RUTEX for stenuldsprodukter under klasse 17, og da de har en række  

 mærker med præfix'et ROCK, da har de også retten til alle permutationer af  

 deres mærkers præfix'er og suffixer, herunder ROCTEX, men da også til RUWOOL,  

 RULET, RUMENT, RULIT, RUKY, ROTEX etc.
 Iøvrigt ses den af indsigerne i indsigelsesskrivelsen af 10. juni 1991  

 bebudede dokumentation for brugen af mærket RUTEX ikke at være modtaget.
De af indsigerne fremhævede mærker CHANTAL/CHANEL, PREGNEX/PREGNYL etc.,  

 som er anset forevekslelige, kan ikke bruges i denne sag, for det første  

 fordi det i nævnte mærker drejer sig om såkaldt stærke præfix'er, hvor  

 ROC/ROCK må anses som svage mærkeandele, og for det andet afviger suffixerne  

 kun fra hinanden med to tegn, medens TEX afviger fra indsigernes mærker med  

 tre tegn, med en helt anden udtale, et helt andet synsindtryk og/eller en  

 helt anden association.
Desuden bør det, når det drejer sig om mærker med  

 svage mærkeandele, være helhedsindtrykkene, der vurderes, og da afviger  

 ROCTEX væsentligt mere fra indsigernes mærker.
 Til yderligere støtte for vor antagelse, at ROC og ROCK er en svag  

 mærkeandel, vedlægges.
1. en kopi af side 463 fra Gyldensdals ISBN 87-00-67161-4, hvoraf det  

 fremgår, at stenuld på engelsk hedder rock wool: intet er anført om, at rock  

 wool skulle være et varemærke, 2. en kopi af side 292 fra ISBN 87-11-04154-4, hvoraf det fremgår, at  

 rockwool er stenuld: intet om varemærke er anført, 3. en kopi af side 1045 fra ISBN 3-87097-116-9, hvoraf det også fremgår,  

 at rock wool er et almindeligt brugt engelsk ord, og at præfixet ROCK indgår  

 i adskillige engelske ord, hvilket gør det urealistisk at påstå eneret til  

 præfixet ROCK, 4. en kopi af side 1569 fra bogen ISBN 0-8326-0043-1 som supplement til  

 bilag 3, og 5. en kopi af side 1427-1430 fra ISBN 87-573-0025-9, hvoraf det endda  

 synes at fremgå, at ordet rockwool er indgået som en almindelig  

 varebetegnelse for isoleringsmateriale, se fig. 5, 6 og 8: ordet rockwool er  

 sidestillet med andre byggematerialer, såsom træstolper, gipsplader etc.
 Værkerne nævnt under 1.-4. forhandles på det danske marked.
 Der vil formentlig også kunne findes andre skriftsteder, hvor ordet  

 forekommer i andre former, såsom rockwool'en, rockwool'ens etc., hvilket  

 antyder, at mærket nu synes tilstrækkelig udvandet til at det bør slettes,  

 ikke mindst på grund af EF, hvor engelsktalende medlemmer helt respektløst  

 benytter betegnelsen rockwool.
 Endelig skal til nærmere forklaring til vor henvisning side 2 i vort  

 indlæg af 12. august 1991 til Justitsministeriets liste over forbeholdte  

 navne indholdende præfixet ROC/ROCK/ROCH oplyses, at hvis indsigernes påstand  

 blev taget til følge i denne sag, ville bærere af nævnte efternavne kunne  

 hindres i at benytte deres navn til virksomheder, der forhandler rockwool,  

 minerauld eller stenuld, og det til trods for, at deres navne blev  

 registreret med nævnte præfix længe før indsigerne tog andre navne med samme  

 præfix i brug som varemærke for rockwool-produkter.
Ansøgeren vil dog respektere indsigernes registrerede varemærker, selvom  

 mærket ROCKWOOL måske bør slettes, ligesom GRAMMOFON blev det, men kan ikke  

 give indsigerne medhold i, at ROCTEX skulle kunne forveksles med et eneste af  

 indsigernes mærker af de grunde, ansøgerne har fremført ovenfor samt i  

 tidligere indlæg.' Patentdirektoratet traf afgørelse i sagen den 2. juni 1992 og afviste  

 indsigelsen med følgende begrundelse:
 »..... I medfør af bestemmelsen i § 14 stk. 1 nr. 6, må et mærke ikke  

 registreres, når det er forveksleligt med et her i landet efter en tidligere  

 ansøgning registreret varemærke.
 For at to mærker kan anses for at være forvekslelige, skal der foreligge  

 såvel mærkelighed som varesammenfald eller vareartslighed, jfr. § 6 stk. 1.
 Der er varesammenfald, og det afgørende for, om mærkerne kan anses for  

 forvekslelige, er herefter, om der er mærkelighed.
Direktoratet mener ikke, at der er mærkelighed mellem Roctex og ordene  

 Rockwool og Rocklet.
De første stavelser udtales ganske vist ens, selvom der  

 er en lille forskel ved stavemåden, men slutstavelserne wool og tex afviger  

 så meget fra hinanden, at der efter direktoratets opfattelse ikke er risiko  

 for forveksling.
Det ansøgte mærke afviger også så meget fra Rocklet på grund  

 af de meget forskellige slutstavelser, at der ikke kan anses for at være  

 mærkelighed til stede.
Da der ikke foreligger mærkelighed, kan mærkerne ikke anses for  

 forvekslelige.
Det skal tilføjes, at ordet Roctex i forvejen er registreret  

 under VR 6956 1989 for visse varer i klasse 1. Ved denne sags indlevering  

 omfattede ansøgningen dog også varer i klasse 19, men man fandt ikke mærket  

 forveksleligt med ordet Rockwool.
Ved en senere indsendelse af en ansøgning  

 fra indsigerne af ordet Rocklet (VR 2957 1989) blev Rocklet ikke anset for  

 forveksleligt med Roctex (VR 6956 1989) trods sammenfald.
De har tillige henvist til en brug af ordet Rutex for akustisk  

 isoleringsmateriale, men der er ikke indsendt noget materale som  

 dokumentation for denne brug, og iøvrigt mener direktoratet kun, at der er  

 ringe lighed mellem ordene Rutex og Roctex.
Der kan herefter ikke tages  

 hensyn til denne brug.
 De har også henvist til bestemmelsen § 14 stk. 1 nr. 7, hvorefter et mærke  

 ikke må registreres, når det er forveksleligt med et varemærke, der er taget  

 i brug i udlandet på det tidspunkt, da ansøgning om registering indgives, som  

 vedvarende anvendes der, og ansøger på ansøgningstidspunktet kendte eller  

 burde kende dette.
 Der er ikke indsendt noget materiale som dokumentation for brug i  

 udlandet, og ej heller at ansøger på ansøgningstidpunktet kendte eller burde  

 kende denne brug.
 Endelig har De henvist til bestemmelsen i § 6 stk. 2a den såkaldte  

 Kodakregel.
 Der er ikke indsendt dokumentation for indarbejdelse af indsigers  

 registrerede mærker, og da det iøvrigt ikke drejer sig om lignende mærker,  

 kan denne del af indsigelsen ikke tages til følge.
Herefter kan indsigelsen i sin helhed ikke tages til følge« Denne afgørelse har klageren Rockwool International A/S, v/Hofman-Bang  

 & Boutard A/S ved skrivelse af 3. august 1992 indbragt for  

 Patentankenævnet med påstand om, at Patentdirektoratets afgørelse ændres,  

 således at ansøgningen afslås fra registrering, subsidiært begrænses til at  

 angå produkter, hvori ikke indgår mineral- eller glasmateriale i klasse 1, 17  

 og 19.
 Klageren har med skrivelse af 18. september 1992 fremsendt erklæringer fra  

 henholdsvis Interpares A/S, Danske Arkitekters Landsforbund/Akademisk  

 Arkitektforening samt endelig Det Danske Trælastkompagni A/S samt anført  

 følgende:
 »Som det vil fremgå af sidstnævntes erklæring, er de nævnte  

 foreninger og firmaer blot blevet spurgt, hvorvidt de pågældende anser  

 betegnelsen ROCKWOOL for almindelig kendt i overensstemmelse med det, der  

 indeholdes i den ældre varemærkelovs §2 om, hvad der indeholdes i begrebet  

 indarbejdelse.
 De nævnte adspurgte bekræfter, at sådan indarbejdelse foreligger, endog  

 kan Det Danske Trælastkompagni A/S, der trods alt er en af landets største  

 udbydere af byggemateriel, ubetinget bekræfte dette.
På denne baggrund finder vi det absolut korrekt at hævde, at  

 byggematerialer, der indeholder bestanddelen ROC-, respektivt ROCK-  

 indeholder en betydelig risiko for, at produkterne kan forveksles, eller i  

 hvert fald opfattes som hidrørende fra indsigerne, eller markedsført med  

 indsigernes samtykke.« Ansøgeren har ved skrivelse af 15. december 1992 nedlagt påstand om  

 stadfæstelse og har anført:
»Ansøgeren ville måske være sindet at give indsigerne ret, hvis blot  

 ikke ROC- var en så udbredt bestanddel af her i landet anvendte familienavne,  

 f.eks.
Rocadis, Rocatis, Rocha, Rochat, Rochau, Roche, Rochelsky, Rochester,  

 Rochholz, Rochler, Rochs, Rochweder, Rockhill, Rockhold, Rocks, Rockstroh,  

 Rockwell, Rockwolf, Rok, Rokahr, Rokamp, Rokbøl, ROkdrejer, Rokholm, Roking,  

 Rokkedal, Rokkjær, Rokman, Rokohl, Roksø, Rokvel, Rokvist, foruden  

 musikbutikker: Rock City, RockON ApS, Rockshoppen Rock Power Musikbureau, og  

 betonvedligeholdelse: Rockidan A/S, automobilvirksomheder: Rock Auto, og  

 andre firmaer: Roc Jensen & Co (odder), R.O.C.
Danmark, Rocket Rasp A/S,  

 Rock-N-Roll Pizza ApS, Rocol Danmark (smøremidler) - taget fra telefonbøger  

 og justitsministeriets liste over forbeholdte navne.
 ROC- er jo ligelydende med ROK-, hvorfor også ibrugtagne navne med  

 bestanddelen ROK- er medtaget på ovennævnte liste.
 Ingen vil formentlig seriøst påstå, at der bør kunne opnås eneret til en  

 varemærkebestanddel, der også optræder som den første stavelse i et stort  

 antal familienavne her i landet.
 Alle medlemmer af disse familier skule derved i al fremtid, eller i hvert  

 fald så længe mærket ROCKWOOL blev benyttet til isoleringsmaterialer her i  

 landet, være udelukket fra at anvende deres egne navne til navne på  

 virksomheder, der fremstiller eller forhandler byggematerialer.
Alene ovennævnte gør indsigelsen urealistisk.
I alle engelsktaglende lande  

 er ordet ROCKWOOL et ord i sproget og ikke et varemærke.
 Ud over det allerede under Direktoratets behandling anførte kan det  

 tilføjes, at præfixet ROCK inden for byggebranchen i næsten alle lande,  

 herunder Danmark, er blevet et almindeligt præfix, som kan sammenlignes med  

 præfixet BIO (kemisk, biologisk, medicinsk) og EKO eller ECO (økologiske  

 produkter), ISO (isolering) etc.
Ordet ROCTEX hentyder ikke til ordet ROCKWOOL.
Hvis ordet ROCKWOOL havde  

 opnået adskillelsesevne ved indarbejdelse, ville det ikke kunne forveksles  

 med ROCKTEX, netop på grund af den svage eller ringe adskillelsesevne for  

 præfixet ROCK.
 En yderligere begrundelse for, at eneret til ROCK må være udelukket, er at  

 ROCK netop er navnet på det materiale, hvis fibre benyttes til fremstilling  

 af mineraluld.
 Endelig synes ROCK ikke at være et mere dominerende led end WOOL i  

 indsigerens mærke, hvilket også taler for, at de to varemærker ikke kan anses  

 for forvekslelige.
 De tre indarbejdelseserklæringer, som er vedlagte Ankenævnets skrivelse,  

 støtter ovenstående, netop fordi erklæringerne vedrører ROCKWOOL, altså  

 mærket som helhed, og ikke ROCK eller ROC.
 Hvis erklæringerne taget til følge, da betyder det omvendt, at ROCKWOOL  

 har stor adskillelsesevne og i kraft heraf ikke kan være forveksleligt med  

 eller have mærkelighed med ROCTEX.
Iøvrigt gælder Kodak-reglen, som indsiger også henviser til, kun for  

 lignende varemærker, så selvom ROCKWOOL er indarbejdet og velkendt med den  

 deraf følgende store adskillelsesevne, kan Kodak-reglen ikke benyttes i denne  

 sag, fordi der ikke er tale om lignende mærker.« Ankenævnet har behandlet sagen på sit møde den 7. marts 1994.
For indsigeren mødte advokat Chr.
Levin Nielsen.
 Ansøgeren gav ikke møde.
Indsigeren gjorde gældende, at selv om Rockwool-mærket som en  

 stofbetegnelse er svagt, er der sket en betydelig indarbejdelse, og stavelsen  

 »Rock-» er ikke degenereret som påstået.
Et personnavn kan kun  

 bringes i modhold, hvis der er identitet.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
