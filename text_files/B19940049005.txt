 I medfør af § 221 i lov om forsikringsvirksomhed, jf.
 lovbekendtgørelse nr. 657 af 10. august 1993, som ændret ved lov nr.
 363 af 18. maj 1994, fastsættes:
 § 1.  Denne bekendtgørelse finder anvendelse på danske  

 forsikringsselskabers overdragelse af forsikringsbestande tegnet ved filial  

 eller ved udøvelse af virksomhed i form af grænseoverskridende  

 tjenesteydelser i et andet land inden for Den Europæiske Union eller i et  

 andet land, som har gennemført 3. skadesforsikringsdirektiv og 3.  

 livsforsikringsdirektiv.
 § 2.  Ved det land, hvor risikoen eller forpligtelsen  

 består, forstås:
 Stk. 2.  I andre tilfælde end de i stk. 1, nr. 1-3,  

 anførte forstås ved det land, hvor risikoen eller forpligtelsen består, det  

 land, hvor forsikringstageren har sin sædvanlige bopæl eller, hvis  

 forsikringstageren er en juridisk person, det land, hvor denne juridiske  

 persons virksomhed, som forsikringsaftalen vedrører, er beliggende.
 § 3.  Vil et forsikringsselskab med vedtægtsmæssigt  

 hjemsted her i landet overdrage hele eller en bestemt del af sin  

 forsikringsbestand, der er tegnet ved fri etableringsret eller ved fri  

 tjenesteydelsesvirksomhed, til et forsikringsselskab, der er etableret i et  

 andet land inden for Den Europæiske Union eller i et andet land, som har  

 gennemført Rådets 3. skadesforsikringsdirektiv og 3. livsforsikringsdirektiv,  

 således at det overdragende selskab derved befries for ansvar overfor  

 forsikringstagerne, skal det ansøge om Finanstilsynets tilladelse.
 Stk. 2.  Finanstilsynet tillader overdragelsen, når  

 tilsynsmyndigheden i det land, hvor det overtagende selskab har sit  

 vedtægtsmæssige hjemsted, bekræfter, at selskabet har den under hensyn til  

 overdragelsen fornødne solvensmargen, og når tilsynsmyndigheden i det land,  

 hvor risikoen eller forpligtelserne består, giver samtykke til overdragelsen.
 Stk. 3.  Ved overdragelse af en forsikringsbestand  

 tegnet ved filial (fri etableringsret) skal tillige tilsynsmyndigheden i det  

 land, hvor filialen er etableret, høres.
 § 4.  Vil et forsikringsselskab med vedtægtsmæssigt  

 hjemsted her i landet overdrage hele eller en bestemt del af sin  

 forsikringsbestand, der er tegnet ved fri etableringsret eller ved fri  

 tjenesteydelsesvirksomhed i et andet land inden for Den Europæiske Union  

 eller i et andet land, som har gennemført 3. skadesforsikringsdirektiv og 3.  

 livsforsikringsdirektiv, til et forsikringsselskab med vedtægtsmæssigt  

 hjemsted her i landet eller til en filial her i landet af et  

 forsikringsselskab med vedtægtsmæssigt hjemsted i et af de ovenfor nævnte  

 lande, således at det overdragende selskab befries for ansvar overfor  

 forsikringstagerne, skal det ansøge om Finanstilsynets tilladelse.
 Stk. 2.  Finanstilsynet tillader overdragelsen, når  

 tilsynsmyndigheden i det land, hvor risikoen eller forpligtelserne består,  

 giver samtykke til overdragelsen, og såfremt der er tale om overdragelse til  

 en filial, jf. stk. 1, når tilsynsmyndigheden i det land, hvor det  

 overtagende selskab har sit vedtægtsmæssige hjemsted, bekræfter, at selskabet  

 har den under hensyn til overdragelsen fornødne solvensmargen.
 Stk. 3.  Ved overdragelse af en forsikringsbestand  

 tegnet ved filial (fri etableringsret) skal tillige tilsynsmyndigheden i det  

 land, hvor filialen er etableret, høres.
 § 5.  Bekendtgørelsen træder i kraft den 1. juli 1994.
 Stk. 2.  Samtidig ophæves Finanstilsynets bekendtgørelse  

 nr. 464 af 21. juni 1990 om overdragelse af skadesforsikringsbestande tegnet  

 ved tjenesteydelsesvirksomhed.
Finanstilsynet, den 7. juni 1994 Eigil Mølgaard / Hanne Faurholdt (* 1) Bekendtgørelsen gennemfører enkelte dele af Rådets direktiv 92/49,  

 EF-Tidende L 228, side 1 (3. skadesforsikringsdirektiv) og Rådets direktiv  

 92/96, EF-Tidende L 360, side 1 (3. livsforsikringsdirektiv).
