 Efter lov nr. 292 af 14. juni 1974 kan jordbrugere, som påbegynder  

  en regnskabsføring efter de nedenfor anførte forskrifter, opnå et  

 statstilskud på p.t. i alt 6.680 kr., der udbetales i løbet af 4 år med 1.670  

 kr. år, jfr. landbrugsministeriets bekendtgørelse nr. 59 af 14. februar 1983.
 Ved jordbrugsbedrifter forstås bedrifter, der anvendes til  

 landbrug, gartneri, frugtavl, planteskole eller lignede jordbrugsvirksomhed.  

 En bedrift kan omfatte en eller flere ejendomme.
 Tilskud kan kun opnås ved udfyldelse og indsendelse til  

 jordbrugsdirektoratet (Sankt Annæ Plads 19, 1250 København k.) af det til  

 dette formål udarbejdede ansøgningsskema, der fås udleveret ved henvendelse  

 til viceformanden for den lokale jordbrugskommission.
 Til de enkelte punkter i ansøgningsskemaet skal bemærkes:
 ad punkt B.
 Tilskud kan ydes, uanset om regnskabet udarbejdes gennem de landøkonomiske  

 foreninger, af en revisor, anden regnskabskyndig eller af ansøgeren selv.  

 Punkt B udfyldes med afkrydsning samt angivelse af navnet på den landbo-  

 eller regnskabskyndige, gennem hvilken regnskabet vil blive ført samt  

 tidspunktet for, hvornår regnskabsføringen agtes påbegyndt.
 ad punkt C.
 ad punkt D.
 Regnskaber, der føres af revisorer, andre regnskabskyndige eller af  

 jordbrugeren selv, skal hvert år inden 1. maj eller 1. november indsendes til  

 Jordbrugsøkonomisk Institut (Valby Langgade 19, 2500 Valby). Instituttet kan  

 forlange, at der i stedet for indsendelse af regnskabet skal foretages  

 indberetning til instituttet på særlige blanketter.
