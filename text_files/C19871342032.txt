 I medfør af bestemmelserne i Kommissionens forordning (EØF) nr. 1552/80 om  

 detaljerede regler for administrativ bistand ved udførsel af oste, som kan få  

 særbehandling ved indførsel i Australien og efter Landbrugsministeriets  

 bemyndigelse meddeles herved, at der ved indførsel i Australien af bløde oste  

 skal anvendes et certifikat som vist i vedlagte bilag.
 Oste for hvilke certifikatet kan udstedes er defineret i bilaget.
 Efter anmodning fra eksportørerne udstedes certifikatet af Statskontrollen  

 med Mejeriprodukter og æg m.m. i det distrikt, hvorfra osten afsendes til  

 udførsel, jfr. § 35 og § 39, stk. 10 i bekendtgørelse nr. 540 af 3. december  

 1969 om tilvirkning, forhandling, udførsel og indførsel af ost og smelteost  

 m.m.
 Der udstedes 1 original og mindst to kopier af hvert certifikat.
Original og 1 kopi forelægges det toldsted, hvor toldklarering ved  

 udførsel til Australien finder sted.
En kopi opbevares i distriktet, der har  

 udstedt certifikatet.
Meddelelse af 16. juni 1987 vedrørende samme emne tilbagekaldes hermed.
 e.b.
