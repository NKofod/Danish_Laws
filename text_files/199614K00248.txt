Nr BTL 248 Betænkning over Forslag til lov om ændring af ligningsloven  

 (Standardiseret lejeværdiberegning for mindre udlejningsejendomme)   

 Nr L 248 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder.
 Endvidere har udvalget modtaget en skriftlig henvendelse fra:
 Andelsforeningen Hojen, Århus.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
 Herefter indstiller et mindretal (Venstres, Det Konservative  

 Folkepartis, Fremskridtspartiets og Dansk Folkepartis medlemmer af udvalget)  

 lovforslaget til vedtagelse uændret.
 Et andet mindretal (Socialdemokratiets, Det Radikale Venstres,  

 Enhedslistens og Centrum-Demokraternes medlemmer af udvalget) indstiller  

 lovforslaget til forkastelse ved 3. behandling.
 Et tredje mindretal (Socialistisk Folkepartis medlem af udvalget)  

 vil redegøre for sin stilling til lovforslaget ved 2. behandling.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Kristian Thulesen Dahl (DF) Kim Behnke (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf et mindretal (SF), tiltrådt af et flertal  

 (det øvrige udvalg):
 Til titlen 1) Undertitlen affattes således:
 »(Standardiseret lejeværdiberegning for mindre udlejningsejendomme og  

 for visse boligfællesskaber)».
 Til § 1 2) Nr. 1 affattes således:
 »1. § 15 C, stk. 3, 1. pkt., affattes således:
»Valg af lejeværdiberegning efter stk. 1 eller 2 skal foretages i  

 forbindelse med indgivelsen af selvangivelsen for indkomståret 1997 eller  

 1998 eller i forbindelse med indgivelsen af selvangivelsen for det  

 indkomstår, hvor ejendommen erhverves, hvis dette sker efter indkomståret  

 1998.«» 3) Efter nr. 1 indsættes som nye numre:
 »01. I § 15 C, stk. 4, 2. pkt., ændres »inden den  

 1. juli 1995« til: »inden den 1. september 1997 eller inden den 1.  

 juli 1998«.
 02. I § 15 C, stk. 5, 1. pkt., ændres »indkomståret  

 1995« til: »indkomståret 1997 eller indkomståret 1998«.
03. I § 15 C, stk. 5, 2. pkt., ændres »indkomståret  

 1995« til: »det pågældende indkomstår«.' Til § 2 4) Efter stk. 1 indsættes som nyt stykke:
»Stk. 2. For indkomståret 1997 udskydes fristen 1. juli i  

 ligningslovens § 15 C, stk. 1, for anmodning om vurdering efter  

 vurderingslovens § 33 A til 1. september 1997.« Bemærkninger Til nr. 1-4 Den nuværende lovgivning om den standardiserede lejeværdi  

 vedrører 1) udlejningsejendomme, som indeholder 6 eller færre  

 beboelseslejligheder, hvoraf ejeren bebor den ene, og 2) beboelsesejendomme,  

 som indeholder flere end to beboelseslejligheder, og som ejes og bebos af  

 deltagerne i et boligsameje, et boliginteressentskab, et  

 boligkommanditselskab eller et andet fællesskab, der ikke er et selvstændigt  

 skattesubjekt, og hvor der til deltagelsen er knyttet en beboelseslejlighed i  

 ejendommen.
Det foreliggende lovforslag vedrører alene udlejningsejendommene.
Ved  

 nærværende ændringsforslag foreslås det, at lovforslaget tillige kommer til  

 at omfatte boligfællesskaberne.
 De gældende regler stiller som forudsætning for boligfællesskabers  

 anvendelse af den standardiserede lejeværdiberegning, at boligfællesskaberne  

 inden den 1. juli 1995 indgav en anmodning om vurdering efter  

 vurderingslovens § 33 A, og at samtlige deltagere i fællesskabet i  

 forbindelse med indgivelsen af selvangivelserne for indkomståret 1995 valgte,  

 at ejendommen skulle overgå til denne metode for lejeværdiberegning.
Det foreliggende lovforslag har ingen tidsgrænse for den foreslåede adgang  

 til at skifte princip fra lejeværdi beregnet med udgangspunkt i markedslejen  

 til procentlejeværdiberegning.
Ved nærværende ændringsforslag foreslås det,  

 at lovforslaget alene giver mulighed for et principskifte ved indgivelse af  

 selvangivelsen for indkomstårene 1997 og 1998.
Ad nr. 1 og 3 Det foreslås, at boligfællesskaberne fra og med indkomståret 1997 på ny  

 får mulighed for at vælge standardiseret lejeværdi.
De fællesskaber, som ikke  

 hidtil har valgt denne lejeværdiform, kan således inden den 1. september 1997  

 eller inden den 1. juli 1998 anmode om en vurdering efter vurderingslovens §  

 33 A og efterfølgende - i forbindelse med indgivelsen af selvangivelserne for  

 de pågældende indkomstår - vælge at overgå til standardiseret lejeværdi.
 Som hidtil skal valg af standardiseret lejeværdi være bindende også for  

 fremtidige indkomstår og for samtlige lejligheder i ejendommen.
Ad nr. 2 Der foreslås en ændret affattelse af den foreliggende del af lovforslaget.  

 Som lovforslaget er udformet på nuværende tidspunkt, skal valg af  

 standardiseret lejeværdi ske i forbindelse med indgivelsen af selvangivelsen  

 for indkomståret eller i forbindelse med indgivelsen af selvangivelsen for  

 det indkomstår, hvor ejendommen erhverves, hvis dette sker efter indkomståret  

 1995. Ved nærværende ændringsforslag foreslås det, at lovforslaget alene  

 giver mulighed for et principskifte ved indgivelse af selvangivelsen for  

 indkomstårene 1997 eller 1998. Der ændres ikke ved princippet om, at en  

 senere erhverver af ejendommen kan vælge at anvende standardiseret lejeværdi  

 uafhængig af den tidligere ejers valg.
Ad nr. 4 Det foreslås, at fristen for anmodning om vurdering efter vurderingslovens  

 § 33 A for indkomståret 1997 udskydes til 1. september 1997. Udskydelsen er  

 begrundet i den meget korte frist på ca. 1 måned, som en vedtagelse af det  

 foreliggende lovforslag vil give til at anmode om vurdering gældende for  

 indeværende indkomstår.
