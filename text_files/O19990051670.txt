 Resumé  



  

 En journalist klagede over at Undervisningsministeriet ikke havde givet  

 fuld aktindsigt i ministeriets sag om nedsættelse af Højskoleudvalget.
 Med henvisning til at offentlighedslovens regler om aktindsigt  

 ikke finder anvendelse på sager om ansættelse eller forfremmelse i det  

 offentliges tjeneste, kunne ombudsmanden ikke kritisere at  

 Undervisningsministeriet ikke gav journalisten fuld aktindsigt.
 Ombudsmanden mente at oplysninger om hvem ministeriet kontaktede  

 som mulige medlemmer af Højskoleudvalget, og hvad de svarede ministeriet, var  

 oplysninger der skulle tages notat om efter bestemmelsen i  

 offentlighedslovens  

 § 6. Men da disse oplysninger allerede fremgik af sagens øvrige dokumenter,  

 var  

 der ikke pligt til at tage notat. (J.nr. 1998-2104-701).
Aktindsigt i sag om nedsættelse af Højskoleudvalget.  

 Notatpligt Det fremgik af sagens akter  

 at journalist A den 15. juni 1998 søgte Undervisningsministeriet om  

 aktindsigt  

 i hele forløbet omkring nedsættelsen af det nye højskoleudvalg.
 Den 23. juni 1998 meddelte  

 ministeriet A aktindsigt i dele af sagen og skrev i den forbindelse bl.a.  

 følgende:
Undervisningsministeriet  

 imødekommer hermed din anmodning af 15. juni 1998 om aktindsigt i sagen om  

 Højskoleudvalget.
Der vedlægges en oversigt over de journaliserede dokumenter  

 i  

 sagen og kopier af sagens akter.
Efter § 7 i lov om offentlighed i  

 forvaltningen har vi undtaget ministeriets interne arbejdspapirer. Efter at have modtaget  

 sagsakterne henvendte A sig den 24. juni 1998 telefonisk til ministeriet og  

 gav  

 udtryk for at den givne aktindsigt var ufuldstændig.
Han anførte bl.a. at der  

 manglede oplysninger om ministeriets kontakt til flere af udvalgets medlemmer  

 og om kontakt til personer der havde afslået tilbud om medlemskab.  

 Ministeriet  

 svarede således i brev af 10. juli 1998:
 ...
 Den 24. juni 1998 har du  

 telefonisk på ny henvendt dig til ministeriet, idet du giver udtryk for, at  

 den givne aktindsigt er ufuldstændig, og at der mangler oplysninger om  

 ministeriets kontakt til flere af udvalgets medlemmer samt om kontakt til  

 eventuelle personer, der måtte have afslået et tilbud om medlemskab.  

 Endvidere  

 har du oplyst, at den tidligere minister har udtalt til dig, at han før  

 regeringsskiftet havde haft et møde med et andet formandsemne.
 Vi skal oplyse, at der ikke  

 findes akter i sagen, som kan belyse ovenstående.
 Undervisningsministeren har  

 bedt Folkeoplysningsafdelingen meddele dig, at årsagen til, at det tog så  

 lang  

 tid at nedsætte udvalget, navnlig er, at hun har brugt nogen tid på at tænke  

 sig grundigt om for at få sammensat udvalget bedst muligt.
Du har telefonisk givet  

 udtryk for, at ministeren skulle have pligt til at gøre notater om sine  

 sonderinger.
Notatpligten i § 6, stk. 1, i lov om offentlighed i  

 forvaltningen  

 er beskrevet således:
I sager, hvor der vil blive truffet en afgørelse af en  

 forvaltningsmyndighed,  

 skal en myndighed, der mundtligt modtager oplysninger vedrørende en sags  

 faktiske omstændigheder, der er af betydning for sagens afgørelse, eller som  

 på anden måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter. Undervisningsministeriet gør  

 opmærksom på, at der ikke er pligt til at gøre notater til sagen om  

 sonderinger, der gik ud på at foreslå medlemskab af udvalget over for  

 personer,  

 hvorom det klart fremgår af sagens dokumenter, at de pågældende har svaret  

 bekræftende på en forespørgsel om, hvorvidt de ønskede at deltage.
Dette  

 fremgår af offentlighedslovens § 6, stk. 1, 2. punktum, og det har betydning  

 i  

 forhold til dine forespørgsler vedrørende Ole Vig Jensen, Hanne-Vibeke Holst  

 og  

 Bendt Thuesen, der alle er udpeget som medlemmer af udvalget.
Det fremgår af  

 de  

 breve, hvoraf du har modtaget kopi, at de pågældende har taget mod tilbudet  

 om  

 medlemskab.
 Desuden er der ikke pligt til  

 at gøre notater om de interne overvejelser, som bl.a. førte til, at  

 ministeren  

 bad den tidligere undervisningsminister om at være formand for udvalget.
... Den 14. juli 1998 klagede A  

 til mig.
Han skrev bl.a. følgende:
I det materiale, som jeg har  

 søgt og mod betaling fået aktindsigt i hos ministeriet, mangler bl.a.  

 væsentlige oplysninger om, hvornår og hvordan de - i ministeriets svar til  

 mig  

 - tre navngivne personer blev kontaktet, og hvordan de svarede tilbage.
De  

 oplysninger er til stede for udvalgets øvrige otte medlemmer, bl.a. et notat  

 i  

 sagsmappen fra en embedsmand om hvordan to af dem blev kontaktet telefonisk  

 og hvornår, samt hvad og hvordan de svarede.
Det samme bør gælde for samtlige  

 udvalgets medlemmer.
Da det bl.a. er udvalgets  

 formand, der ydermere er tidligere undervisningsminister og oprindelig  

 idémand  

 til udvalget, som der mangler oplysninger på, er det af væsentlig offentlig  

 interesse.
Udvalgets nedsættelse trak temmelig meget ud, hvilket antyder  

 problemer,  

 problemer som vil være af væsentlig interesse for offentligheden at få  

 kendskab til.
Det har også stor interesse,  

 hvem der iøvrigt er blevet kontaktet til udvalget, men som har takket nej, og  

 af hvilke årsager.
Det gælder helt tilbage fra Folketingets højskoledebat i  

 januar i år, altså også før ministerskiftet, hvor ideen blev søsat og jagten  

 på  

 medlemmer til udvalget blev indledt. I anledning af As klage  

 indhentede jeg en udtalelse fra Undervisningsministeriet.
Af udtalelsen af  

 11.  

 december 1998 fremgik bl.a. følgende:
I undervisningsministerens  

 redegørelse til Folketinget om folkehøjskolerne, fra december 1997, blev det  

 foreslået at nedsætte et udvalg sammensat af personer dels med, dels uden  

 tilknytning til højskoleverdenen.
Udvalget blev nedsat af regeringen i  

 forlængelse af redegørelsen og debatten i Folketinget i januar 1998. Ifølge  

 kommissoriet skal udvalget undersøge folkehøjskolernes vilkår og fremtidige  

 placering i uddannelsessystemet.
Dette skal senest den 1. maj 1999 munde ud i  

 en rapport med bl.a. en vurdering af betingelserne for statens godkendelse af  

 folkehøjskoler, betingelserne for og beregning af statstilskud og elevernes  

 muligheder for at finansiere lange højskoleophold.
I brev af 10. juli 1998 til  

 (A) oplyser ministeriet, at baggrunden for, at der gik lang tid med  

 nedsættelsen af udvalget, er, at undervisningsministeren havde brugt nogen  

 tid  

 på at tænke sig om for at få sammensat udvalget bedst muligt.
Hertil kan  

 ministeriet blot tilføje, at ministeren tilkendegav, at hun, som ny minister  

 inden for området, tog sig den tid, som hun havde brug for til at sætte  

 arbejdet i gang på den bedst tænkelige måde.
Udvalgets medlemmer blev  

 beskikket i ministerens brev af 11. juni 1998. Ministeriets  

 Folkeoplysningsafdeling indkaldte i brev af 19. juni 1998 udvalget til det  

 første møde mandag den 29. juni 1998.
For så vidt angår spørgsmålet  

 om fuld aktindsigt i nedsættelsen af højskoleudvalget kan ministeriet oplyse,  

 at der efterfølgende beklageligvis er dukket yderligere materiale op, som i  

 juni 1998 ikke befandt sig på sagen.
Det har vist sig, at der den 5. marts  

 1998  

 var sendt et brev indeholdende materiale om de frie kostskoler til Ole Vig  

 Jensens formandskandidat, og at der i april-maj 1998 havde været en  

 korrespondance mellem Frank Dahlgaard, MF, og den nye undervisningsminister.
Der er ingen tvivl om, at  

 sidstnævnte korrespondance burde have været udleveret.
Det er derfor  

 efterfølgende sket med brev af 7. december 1998. Med hensyn til brevet af 5.  

 marts 1998 finder ministeriet, at der ikke bør gives aktindsigt i dette brev  

 af hensyn til den pågældende, der ved udvalgets nedsættelse blev forbigået.  

 Der  

 henvises til § 13, stk. 1, nr. 6, i lov om offentlighed i forvaltningen.
Det  

 bemærkes, at brevet er et fremsendelsesbrev, som ikke indeholder andre  

 oplysninger end adressatens identitet.
Efter ministeriets opfattelse  

 er retten til aktindsigt ikke tilsidesat.
Udpegning af udvalgsmedlemmer har  

 en  

 særlig karakter, som må føre til, at retten til aktindsigt kan begrænses,  

 fordi  

 det efter sagens særlige karakter er nødvendigt til beskyttelse af væsentlige  

 hensyn til private og offentlige interesser, jf. offentlighedslovens § 13,  

 stk. 1, nr. 6.
 Ministeriet begrunder dette  

 ud fra de alvorlige skadevirkninger en imødekommelse af anmodninger om  

 aktindsigt i oplysninger af den nævnte type ville få for det offentliges  

 beslutningsproces omkring nedsættelse af udvalg, og de gener, der vil kunne  

 opstå for enkeltpersoner.
Efter ministeriets opfattelse  

 vil det, såfremt sådanne oplysninger ved aktindsigt kan komme ud til en  

 videre  

 kreds, i meget høj grad besværliggøre nedsættelsen af udvalg.
Det vil kunne  

 føre til, at kun de sonderinger, som ønskes offentlig kendt uanset udfaldet,  

 vil blive foretaget, og fordi personer, der bliver udspurgt - ofte af den  

 pågældende minister - som forslag til medlemmer, vil være tilbageholdende med  

 at svare.
Personer, der bliver tilbudt medlemskab, må endvidere tage i  

 betragtning, at det kunne blive offentlig kendt, om andre havde fået samme  

 tilbud og afslået det.
Endvidere vil en række personer blive bekendt med, om  

 de  

 var bragt i forslag, i givet fald uden at dette førte til et tilbud om  

 medlemskab.
Det bemærkes endeligt, at  

 sagen om udpegning af medlemmerne eller enkelte af disse kan have karakter af  

 en ansættelsesssag, der ifølge lovens § 2, stk. 1, 2 pkt., ikke er omfattet  

 af  

 aktindsigtsreglerne.
For så vidt dette ikke er tilfældet, vil blandt andet de  

 betragtninger, der ligger bag reglen i lovens § 2, stk. 1, 2 pkt., efter  

 ministeriets opfattelse tale med afgørende vægt for alligevel at undtage  

 oplysningerne fra aktindsigt i medfør af lovens § 13, stk. 1, nr. 6.
Med hensyn til beskikkelsen  

 af udvalgets medlemmer fremgår det af den meddelte aktindsigt, at de udpegede  

 havde indvilget i at deltage i udvalgsarbejdet.
Efter ministeriets opfattelse  

 er notatpligten i forvaltningslovens § 6, stk. 1, 2. pkt., med hensyn til  

 disse personer således ikke tilsidesat, idet ministeriet hverken er  

 forpligtet  

 til at gøre notat om egne interne drøftelser, standpunkter og argumenter  

 eller  

 om vurderinger, der gik ud på at foreslå medlemskab af udvalget over for  

 personer, hvorom det klart fremgår af sagens dokumenter, at de pågældende har  

 svaret bekræftende på en forespørgsel om, hvorvidt de ønskede at deltage i  

 højskoleudvalget.
Ministeriet har ikke fundet anledning til at tage stilling  

 til, om  og i givet fald fra hvilket tidspunkt  sagen overhovedet  

 er omfattet  

 af reglen i offentlighedslovens § 6, som alene omfatter afgørelsessager.
Det  

 bemærkes, at ministeriet er opmærksom på, at der også i andre sager end  

 afgørelsessager er en vis notatpligt efter almindelig god forvaltningsskik.
... Jeg sendte udtalelsen til A  

 med henblik på bemærkninger.
Han fremsatte følgende bemærkninger i brev af 5.  

 januar 1999:
 ...
Trods ministeriets lange brev  

 og mange ord fastholder jeg både min klage og mit ønske om at få at vide,  

 hvordan og hvornår de tre navngivne medlemmer blev udvalgt.
Samt at få at  

 vide, hvilke øvrige personer, som ministeriet har været i kontakt med, eller  

 som er blevet bragt i forslag, siden ideen om udvalget blev født, og hvad  

 disse  

 mennesker har svaret.
 Ministeriets brev er ikke  

 overraskende, for det er jo hverken første eller sidste gang, at embedsmænd  

 her  

 i landet mener, at offentlighedens ret til at vide, hvad der foregår i  

 centraladministrationen, er noget, som den dags fødselar har skabt.
 Det vil både have alvorlige  

 skadevirkninger og besværliggøre nedsættelsen af udvalg,  

 påstår ministeriet.  

 Jamen, demokrati er jo besværligt, det er ikke nogen hemmelighed for nogen.  

 Men  

 demokrati fordrer åbenhed.
At sammenligne nedsættelsen  

 af et udvalg med stillingsbesættelser, som ministeriet også tillader sig,  

 virker vildt overdrevet.
Til gengæld finder jeg det interessant, at  

 ministeriet  

 erkender, at man har rod i sagsmappen for Højskoleudvalget.
Så interessant,  

 at  

 det har skærpet min nysgerrighed i sagen betydeligt.
At selve idémanden til  

 udvalget, fhv. undervisningsminister Ole Vig Jensen, pludselig bliver  

 formand,  

 er da heller ikke uinteressant.
Specielt ikke, når han selv havde udset sig  

 en  

 anden til posten.
Hvem mon det er, hvorfor kunne denne person pludselig ikke  

 bruges? Alt i alt er der mange for  

 offentligheden påtrængende spørgsmål i denne sag om højskolerne, som kun kan  

 besvares,  

 hvis Undervisningsministeriet tvinges til at fortælle, hvordan  

 Højskoleudvalget blev nedsat.
 Det er ofte netop i selve  

 nedsættelsesprocessen af et udvalg, at de afgørende slag slås.
Personsammensætningen er  

 ekstremt afgørende for udfaldet af et udvalgs arbejde, hvilket ombudsmand  

 Hans  

 Gammeltoft-Hansen nævnte og eksemplificerede i et foredrag under et  

 efteruddannelseskursus, som jeg var på for et års tid siden. Ombudsmandens udtalelse   

  

 1. Er sagen en sag om ansættelse eller forfremmelse i det offentliges  

 tjeneste? Undervisningsministeriet har anført at sagen kan være en sag om  

 ansættelse eller forfremmelse i det offentliges tjeneste, jf.  

 offentlighedslovens § 2, stk. 2, 1. punktum, og at den derfor som sådan er  

 undtaget fra aktindsigt.
Offentlighedslovens § 2, stk. 2, 1. punktum har  

 følgende ordlyd:
Bortset fra bestemmelsen i § 6 gælder loven endvidere ikke for sager om  

 ansættelse eller forfremmelse i det offentliges tjeneste. Det fremgår af sagen at udvalget er nedsat på baggrund af  

 undervisningsministerens redegørelse af 12. december 1997 til Folketinget om  

 folkehøjskolerne og Folketingets forhandling den 16. januar 1998 om  

 redegørelsen.
Medlemmerne til udvalget udpeges af ministeren, Foreningen for  

 Folkehøjskoler, Foreningen af Frie Ungdoms- og Efterskoler og Foreningen af  

 Husholdnings- og Håndarbejdsskoler.
Af kommissoriet for udvalget dateret den  

 27. april 1998 fremgår følgende om udvalget og dets opgaver:
 ...
 På baggrund af undervisningsministerens redegørelse af 12. december 1997 til  

 Folketinget om folkehøjskolerne og Folketingets forhandling den 16. januar  

 1998 om redegørelsen nedsætter regeringen et udvalg, der får til opgave at  

 drøfte folkehøjskolernes vilkår for at drive folkehøjskolevirksomhed med  

 henblik på skoleformens fremtidige samfundsmæssige og uddannelsesmæssige  

 placering set i lyset af den gældende lovs formålsbestemmelse.
 Det er herunder udvalgets opgave at vurdere betingelserne for statens  

 godkendelse af folkehøjskoler, betingelserne for og beregningen af  

 statstilskud, elevernes mulighed for at finansiere deltagelse i et langt  

 kursus og at vurdere de seneste års forsøgs- og udviklingsarbejder.
 Udvalget anmodes om at stille  

 forslag til enklere regler i lovgivningen om folkehøjskoler, og der kan i den  

 forbindelse nedsættes et underudvalg til at se på de mere tekniske sider  

 heraf.  

 Forslagene bør udarbejdes ud fra, at detailstyring skal undgås, samtidigt med  

 at det skal sikres, at skolerne opfylder lovgivningens overordnede formål.
... Det er ikke nærmere defineret  

 i offentlighedslovens § 2, stk. 2, eller i forarbejderne hertil (eller til  

 den  

 tilsvarende § 6, stk. 1, i den tidligere offentlighedslov) hvad der forstås  

 ved  

 begrebet ansættelse.
En almindelige sproglig  

 fortolkning af ordet fører efter min opfattelse nærmest til en formodning om  

 at en situation som den foreliggende hvor nogle personer udpeges som  

 medlemmer  

 af et udvalg, ikke har karakter af en ansættelse; en  

 ansættelse indebærer  

 typisk at der etableres et over- og underordnelsesforhold mellem en ansat og  

 dennes arbejdsgiver, ligesom en ansættelse mest almindeligt  

 finder sted  

 efter ansøgning.
Der er imidlertid ikke i loven eller forarbejderne  

 holdepunkter for at antage at det har været hensigten at afgrænse  

 bestemmelsens  

 anvendelsesområde så snævert som til sådanne typiske ansættelsessager.
Den sproglige fortolkning af  

 begrebet må foretages i lyset af bestemmelsens formål.
Af betænkning nr.  

 857/1978 om offentlighedslovens revision, s.  

 107f, fremgår følgende herom:
 ...
Som anført i indledningen har  

 udvalget ligeledes nedsat en arbejdsgruppe vedrørende spørgsmålet om,  

 hvorvidt  

 ansættelses- og forfremmelsessager helt eller delvist bør være omfattet af  

 loven.
Arbejdsgruppens rapport er i sin helhed optrykt nedenfor side 379 ff.
 Arbejdsgruppen har overvejet  

 både spørgsmålet om, hvorvidt  

  

 offentligheden  

  

 helt eller delvis bør have adgang til aktindsigt i personalesager (jfr.  

 den gældende lovs § 6, stk. 1), og spørgsmålet om, hvorvidt den særlige  

 adgang  

 hertil for  

  

 en part  

  

 i en ansættelses-  

 eller forfremmelsessag efter lovens § 10, stk. 2, bør udvides.
 I førstnævnte henseende er  

 det arbejdsgruppens opfattelse, at der ikke i forbindelse med lovrevisionen  

 bør  

 indføres  

  

 fuld offentlighed  

  

 i  

 ansættelses- og forfremmelsessager, idet dette ville give anledning til  

 væsentlige  

 betænkeligheder både af hensyn til offentlige interesser, navnlig ønsket om i  

 videst muligt omfang at tiltrække kvalificerede ansøgere, og private  

 interesser, navnlig behovet for at beskytte ansøgere mod offentliggørelse af  

 deres private forhold.
 ...
 Udvalget kan tiltræde  

 arbejdsgruppens opfattelse af, at det ikke vil være forsvarligt generelt at  

 lade sager om ansættelse og forfremmelse i det offentliges tjeneste blive  

 undergivet den almindelige adgang til aktindsigt efter offentlighedslovens  

 kapitel  

 1 og skal herved henvise til de af arbejdsgruppen anførte grunde.
... Baggrunden for bestemmelsen  

 har således bl.a. været det offentliges interesse i at sikre at ingen  

 afholder  

 sig fra at søge en stilling på grund af muligheden for at oplysninger herom  

 bliver undergivet offentlighed, og samtidig kandidatens egen interesse i ikke  

 at få offentliggjort dels selve det faktum at han eller hun har søgt den  

 pågældende stilling (og ikke opnået ansættelse), dels de oplysninger af mere  

 privat karakter der måtte fremkomme i forbindelse med ansøgningen.
 Bemærkningerne i betænkningen  

 tager udgangspunkt i den typiske situation: ansættelse på grundlag af  

 ansøgning.
 I en sag der er trykt i  

 Folketingets Ombudsmands beretning for året 1998, s. 167, fandt jeg  

 imidlertid  

 at hensyn af den samme karakter i tilsvarende grad gjorde sig gældende hvor  

 det  

 drejede sig om udpegningen af medlemmer til undersøgelseskommissionen  

 vedrørende den færøske banksag.
 Jeg fandt at kandidaterne til  

 at blive medlem af undersøgelseskommissionen havde samme berettigede  

 interesse  

 i beskyttelse af oplysningen om at de havde været inde i billedet som emner  

 til  

 udpegelse (men var blevet vraget igen), og samme berettigede interesse i  

 fortrolighed vedrørende de oplysninger der var blevet indhentet om dem af  

 myndigheden fra forskellig side i forbindelse med overvejelserne om udpegning  

 (uanset om de pågældende efterfølgende blev udpeget eller ej). Hertil kom  

 andre  

 myndigheders mulighed for frit at kunne afgive udtalelser mv. til brug for  

 vurderingen af de pågældende kandidaters egnethed.
 Ud fra en formålsbetragtning  

 konkluderede jeg derfor at udpegningen af medlemmerne til  

 undersøgelseskommissionen var omfattet af begrebet ansættelse i  

 offentlighedslovens § 2, stk. 2, 1. punktum.
Jeg finder at disse  

 synspunkter kan overføres til en situation som den foreliggende.
Der  

 foreligger  

 også i denne situation de samme beskyttelsesbehov - for kandidaterne og for  

 det  

 offentlige - som i forbindelse med en egentlig ansættelsessag.
Det er derfor  

 min opfattelse at udpegningen af medlemmerne til Højskoleudvalget ud fra en  

 formålsbetragtning er omfattet af begrebet ansættelse i offentlighedslovens §  

 2, stk. 2, 1. pkt.
Midlertidige udvalg som  

 f.eks. lovforberedende udvalg anses for at være en del af den offentlige  

 forvaltning,  

 jf. bl.a.
John Vogter, Offentlighedsloven med kommentarer, 3. udgave, 1998,  

 side 49. Der etableres derfor ved udpegningen af medlemmer til  

 Højskoleudvalget  

 et ansættelsesforhold  

  

 i det offentliges  

 tjeneste.
 Det er på den baggrund min  

 opfattelse at sagen om nedsættelse af Højskoleudvalget er en sag om  

 ansættelse  

 eller forfremmelse i det offentliges tjeneste, jf. offentlighedslovens  

 § 2,  

 stk. 2, 1. punktum, og at sagen som sådan derfor er undtaget fra aktindsigt.
 Jeg har derfor ikke grundlag  

 for at kritisere at Undervisningsministeriet ikke gav Dem aktindsigt i videre  

 omfang end sket med Undervisningsministeriets breve til Dem af 23. juni 1998  

 og 7. december 1998.
2. Meroffentlighed/tavshedspligt Da sagen som sådan er  

 undtaget fra aktindsigt, kan aktindsigt kun meddeles i medfør af  

 meroffentlighedsprincippet, jf. offentlighedslovens § 4, stk. 1, 2. pkt.
 Efter denne bestemmelse kan  

 en forvaltningsmyndighed give aktindsigt i videre omfang end den er  

 forpligtet  

 til efter offentlighedsloven, dog begrænset af reglerne om tavshedspligt.
 Jeg finder ikke anledning til  

 at tage stilling til i hvilket omfang oplysningerne i sagen er omfattet af  

 reglerne om tavshedspligt, og hermed i hvilket omfang  

 Undervisningsministeriet  

 har været berettiget til at videregive de oplysninger til Dem som De allerede  

 har fået.
3. Notatpligt De har anført at ministeriet  

 burde have gjort notater om hvorledes tre navngivne medlemmer af udvalget  

 blev  

 kontaktet, og hvad de svarede.
Herudover mener De at der burde have været  

 gjort  

 notater om eventuel kontakt til personer som blev tilbudt at være medlem af  

 udvalget, men som afslog.
Spørgsmålet om notatpligt får  

 - på grund af det der er konkluderet ovenfor - kun begrænset betydning for  

 Deres aktindsigtsanmodning.
Jeg finder dog alligevel anledning til at tage  

 stilling til spørgsmålet da det kan få betydning for aktindsigtsanmodninger  

 fra dem som er parter i sagen, jf. forvaltningslovens § 10, stk. 2.
 Bestemmelsen om notatpligt  

 findes i offentlighedslovens § 6, stk. 1, der har følgende ordlyd:
I sager, hvor der vil blive  

 truffet afgørelse af en forvaltningsmyndighed, skal en myndighed, der  

 mundtligt modtager oplysninger vedrørende en sags faktiske omstændigheder,  

 der  

 er af betydning for sagens afgørelse, eller som på anden måde er bekendt med  

 sådanne oplysninger, gøre notat om indholdet af oplysningerne.
Det gælder dog  

 ikke, såfremt oplysningerne i øvrigt fremgår af sagens dokumenter. Det er således en  

 forudsætning for anvendelse af bestemmelsen 1) at der er tale om en  

 afgørelsessag,  

 2) at der er tale om oplysninger vedrørende en sags faktiske omstændigheder  

 der  

 er af betydning for sagens afgørelse, og 3) at oplysningerne ikke i øvrigt  

 fremgår af sagens dokumenter.
Ad 1 Ansættelsesforhold i det  

 offentliges tjeneste betragtes som afgørelsessager i forvaltningslovens og  

 offentlighedslovens forstand, jf. herved Hans Gammeltoft-Hansen mfl.,  

 Forvaltningsret, 1994, s. 40, og John Vogter, Forvaltningsloven med  

 kommentarer  

 (1992), s. 48-49. Dette følger også forudsætningsvis af bestemmelsen i  

 offentlighedslovens  

 § 2, stk.2, 1. pkt.
Sagen er således omfattet af reglen i offentlighedslovens  

 §  

 6.
Ad 2 Oplysninger om hvem der er  

 blevet kontaktet som mulige medlemmer af udvalget, og hvad de har svaret, er  

 efter min opfattelse utvivlsomt oplysninger der må karakteriseres som  

 oplysninger vedrørende en sags faktiske omstændigheder, der er af  

 betydning  

 for sagens afgørelse.
Dette gælder både kontakt til personer som har  

 accepteret medlemskab af udvalget, og personer der har afslået.
 Jeg er derimod enig med  

 ministeriet i at noget andet kan gøre sig gældende for så vidt angår  

 ministeriets overvejelser om hvorvidt bestemte personer skulle kontaktes som  

 mulige medlemmer af udvalget eller ej.
Ad 3 Ministeriet har anført at  

 ministeriet ikke har haft pligt til at gøre notater om kontakt til de  

 personer  

 som accepterede at blive medlemmer af udvalget, idet oplysningerne herom i  

 øvrigt fremgår af sagens dokumenter.
På det tidspunkt hvor  

 kontakten til personerne der accepterede at blive medlem af udvalget fandt  

 sted, fremgik oplysningerne ikke i øvrigt af sagens dokumenter.
På det  

 tidspunkt bestod der for så vidt en notatpligt.
I denne situation hvor  

 oplysningen umiddelbart efter kommer til at fremgå af sagen, bl.a. ved at der  

 fremsendes udnævnelsesbreve til de pågældende personer, er jeg  

 enig med  

 ministeriet i at der ikke er notatpligt om oplysningerne efter  

 offentlighedslovens  

 § 6.
 For så vidt angår eventuel  

 kontakt til personer som afslog at blive medlem af udvalget, finder jeg  

 imidlertid at der må være notatpligt efter offentlighedslovens § 6. Da jeg  

 forstår på ministeriet at der ikke har været foretaget sådanne kontakter, har  

 jeg imidlertid ikke grundlag for at kritisere ministeriet.
 Sammenfattende er det således  

 min opfattelse  

  

 at  

  

 sagen er omfattet  

 af offentlighedslovens § 6 om notatpligt,  

  

 at  

  

 oplysninger om hvem der blev kontaktet som mulige medlemmer af udvalget, og  

 hvad de svarede, er oplysninger der skal gøres notat om i medfør af  

 bestemmelsen,  

  

 men at  

  

 sådanne  

 oplysninger i sagen allerede fremgår af sagens øvrige dokumenter og der  

 derfor  

 alligevel ikke var pligt til at gøre notat om oplysningerne.
Jeg foretager mig herefter  

 ikke mere i anledning af Deres henvendelse. NOTER: (*1)  

 FOB 1998, s. 167.
