Nr BSF 11 Forslag til folketingsbeslutning om Folketingets Ombudsmands beretning for  

 året 1990 den 31. oktober 1991 Vedtaget ved anden (sidste) behandling den 7. november 1991 Folketinget tager Folketingets Ombudsmands beretning for året 1990 til efterretning.
Oprindelig fremsat forslag I overensstemmelse med bestemmelserne i § 7, stk. 1, nr. 18, i Folketingets forretningsorden har Retsudvalget behandlet Folketingets Ombudsmands beretning for året 1990.
 Et flertal (udvalget med undtagelse af Fremskridtspartiets medlem)  

 har intet at bemærke til beretningen.
 Et mindretal (Fremskridtspartiets medlem af udvalget) indstiller  

 beretningen til forkastelse og udtaler i denne forbindelse:
Ombudsmandens beretning er forøget med 237 sider og er nu oppe på 649  

 sider.
Rent personalemæssigt er der også for Fremskridtspartiet at se sket en  

 forøgelse i forhold til de tidligere år.
Fordeler man sagerne på ansat  

 personale, så har der været ca. 30 sager pr. ansat pr. år.
Udvidelsen af personale og ressourcer hænger nok sammen med, at  

 Ombudsmanden har fundet ud af, at der er en række hvide pletter på  

 Danmarkskortet, hvor folk ikke klager, og det skal undersøges, for der må jo  

 være noget at klage over.
Denne udvikling kan Fremskridtspartiet ikke støtte.  

 Fremskridtspartiet mener ikke, at Ombudsmanden skal lave opsøgende arbejde,  

 men udelukkende koncentrere sig om de sager, befolkningen sender til  

 ombudsmanden.
 I beretningen kan man på side 147 under pkt. 9-11 læse om en  

 sagsbehandling, der vedrørte sagsbehandlingstiden i en  

 familiesammenføringssag, hvor A indgiver klage over for B og hans ægtefælle C  

 over den tid, der er medgået til Direktoratet for Udlændinges behandling af  

 B's ansøgning om opholdstilladelse på grundlag af hans ægteskab med C, der  

 boede her i landet.
Til behandling af B's ansøgning medgik der ca. 10 måneder, hvoraf  

 ansøgningen i ca. 9 måneder henlå hos Rigspolitichefen med henblik på en  

 nærmere undersøgelse af B's og C's familieforhold, uden at der blev foretaget  

 ekspeditioner i sagen.
Direktoratet for Udlændinge underrettede først efter  

 knap 8 måneder på ny A om, hvorpå sagens behandling beroede.
Direktoratet for  

 Udlændinge undlod endvidere at besvare A's rykkerskrivelser.
Ombudsmanden udtalte her, at en så langvarig sagsbehandlingstid i forhold  

 til B og C var klart urimelig.
Ombudsmanden fandt det bl.a. beklageligt, at  

 der i ca. 9 måneder, mens sagen henlå hos Rigspolitichefen, ikke var  

 foretaget ekspeditioner i sagen.
 Under henvisning til Justitsministeriets vejledning om forvaltningsloven  

 pkt. 206 og 208 fandt Ombudsmanden det beklageligt, at Direktoratet for  

 Udlændinge ikke under sagens langvarige forløb orienterede sagens parter om,  

 hvorpå sagen beroede.
Ombudsmanden fandt det endvidere kritisabelt, at A's rykkerskrivelser ikke  

 var blevet besvaret med det samme af Direktoratet for Udlændinge.
Endelig  

 fandt Ombudsmanden det kritisabelt, at Direktoratet for Udlændinge ikke  

 besvarede A's begæringer om aktindsigt inden 10 dage efter modtagelsen af  

 begæringerne, jf. bestemmelsen i forvaltningsloven § 16, stk. 2.
På side 150, første spalte, sidste afsnit, skriver Ombudsmanden: »I  

 et brev til A udtalte jeg følgende: »Til behandling af B's ansøgning om  

 opholdstilladelse medgik der ca. 10 måneder fra det tidspunkt, da B indgav  

 sin ansøgning af 5. september 1989, og til Direktoratet for Udlændinge  

 meddelte opholdstilladelse med telex af 12. juli 1990. En så langvarig  

 sagsbehandlingstid er i forhold til B og hans hustru klart urimelig.
Som det  

 fremgår af Justitsministeriets udtalelse i anledning af Deres klage til mig,  

 finder ministeriet det beklageligt, at der ikke er foretaget ekspeditioner i  

 sagen i perioden fra den 18. oktober 1989 til 6. juli 1990, i hvilken periode  

 sagen var sendt til Rigspolitichefen med henblik på nærmere undersøgelse af  

 familieforholdet.
Denne beklagelse kan jeg fuldt ud tilslutte  

 mig.«» Mindretallet kan altså konstatere, at Ombudsmanden mener, at ca. 10  

 måneder er for lang en sagsbehandlingstid, uden at der reelt sker noget.
På side 12, under pkt.
D, i beretningen kan man læse en meget kort  

 sætning; den lyder, som følger: »I et antal sager har jeg erklæret mig  

 inhabil.
Dette var tilfældet i 7 sager i 1990. Folketingets Retsudvalg  

 overdrog det til landsdommer Torben Plessing at behandle disse sager.« Bag disse tre ultrakorte sætninger, nærmest skrevet i telegramstil, gemmer  

 der sig en højst uheldig dobbeltmoral set i forhold til Ombudsmandens skarpe  

 kritik af Rigspolitichefen og Direktoratet for Udlændinge vedrørende  

 sagsbehandlngstiden.
 De 7 sager, hvor Ombudsmanden erklærede sig inhabil, stammer fra 2  

 advokater, der på deres klienters vegne klagede til Ombudsmanden over  

 Flygtningenævnets afslag om opholdstilladelse efter udlændingelovens  

 bestemmelser.
 Den første af de 7 skriftlige klager til Ombudsmanden blev indgivet af  

 advokat Niels Forsby den 17. november 1988.
 De 6 øvrige skriftlige klager til Ombudsmanden var indgivet af advokat  

 Niels Henrik Christensen og var indgivet henholdsvis den 6. december 1988,  

 den 14. juni 1989, den 10. juli 1989 og den 11. juli 1989. De 3 sidste var  

 alle indgivet den 3. oktober 1989.
 Som dokumentation kan der henvises til Retsudvalgets bilag, alm. del,  

 bilag nr. 89-96, folketingsåret 1990-91 (1. samling).
 Den ældste af disse sager havde således en behandlingstid på ca. 2 år, og  

 den yngste af sagerne, den hurtigst behandlede af sagerne, havde en  

 sagsbehandlingstid hos selveste Ombudsmanden på 13 måneder.
 Det er i den forbindelse værd at lægge mærke til, at når man læser  

 Ombudsmandens skrivelse til Retsudvalget under ombudsmandssager, bilag 25, af  

 1. marts 1989 (folketingsåret 1988-89) vedrørende tamilske flygtninge, så  

 tilkendegiver Ombudsmanden i sit resume, at Direktoratet for Udlændinge kunne  

 være mere end 9 måneder om at behandle en ansøgning.
På side 15 i Ombudsmandens skrivelse under pkt. 5 vedrørende tamilsagen og  

 familiesammenføringerne og sagsbehandlingen skrev Ombudsmanden dengang:  

 »Min gennemgang af de konkrete sager har vist, at der i langt de fleste  

 af disse er tale om en meget væsentlig overskridelse af den normale  

 gennemsnitlige behandlingstid for familiesammenføringssager.
I 32 af sagerne  

 blev de ansøgte tilladelser således meddelt mellem 7 og 16 måneder efter, at  

 direktoratet havde modtaget den fornødne dokumentation af familieforhold samt  

 ansøgning via dansk repræsentation i udlandet.
I et flertal af disse sager  

 var behandlingstiden nærmere de 16 end de 7 måneder.« På side 17 under pkt. 7 i samme skrivelse vedrørende tamilsagen skrev  

 Ombudsmanden følgende: »Jeg må - under henvisning til ovenstående -  

 finde det overordentlig kritisabelt, at Justitsministeriet og Direktoratet  

 for Udlændinge har undladt at færdigbehandle ansøgninger om  

 familiesammenføring vedrørende tamilske flygtninge inden for en rimelig tid.  

 Jeg skal i den forbindelse erindre om, at det drejer sig om sager, hvor de  

 pågældende har et retskrav på meddelelse af opholdstilladelse.
Samtidig skal  

 jeg påpege, at det er sager af meget væsentlig betydning for de pågældendes  

 familiemæssige situation, herunder forholdet til deres mindreårige  

 børn.« Mindretallet kan herefter konstatere, at der i tamilsagen var en kritik af  

 Direktoratet for Udlændinge og Justitsministeriet af en behandlingstid af  

 sagerne på imellem 7 og 16 måneder, og samtidig kan mindretallet konstatere,  

 at i ombudsmandsinstitutionen er man altså oppe på 2 år for behandling af en  

 enkelt sag.
På side 16 i det anførte bilag 25 af 1. marts 1989 vedrørende tamilsagen  

 oplyser Ombudsmanden under pkt. 6, 3. afsnit: »Jeg har fundet at burde  

 overveje, om der i de foreliggende sager er tale om »kvalificeret  

 forsinkelse« i den forstand, at Direktoratet for Udlændinge - efter  

 samråd med Justitsministeriet - ved at undlade eller udsætte sagernes  

 afsluttende behandling har tilsigtet at øge muligheden for at få herboende  

 tamilske flygtninge til at vende tilbage til Sri Lanka.' I forbindelse med Ombudsmandens beretning for 1990 og de sager, som det  

 har taget imellem 13 måneder og 2 år at behandle i ombudsmandsinstitutionen,  

 har Fremskridtspartiet også fundet, at det burde overvejes, om der i de  

 foreliggende 7 sager er tale om en kvalificeret forsinkelse i  

 ombudsmandsinstitutionen eller almindeligt sløseri.
 Ombudsmandens undskyldning til retsudvalget for den lange sagsbehandling  

 af de 7 klagesager vedrørende udlændinges ophold i Danmark er faktisk mere  

 ukvalificeret end de undskyldninger, der kom fra Direktoratet for Udlændinge  

 og Justitsministeriet for så vidt angår tamilsagen.
Ombudsmand Gammeltoft-Hansen har nemlig i et brev til Retsudvalget  

 undskyldt og ved møde i ombudsmandsinstitutionen tilkendegivet, at han  

 desværre var kommet dybt ned i materien i de enkelte sager, inden han  

 opdagede, at han faktisk var inhabil i sagerne på grund af sin fortid i Dansk  

 Flygtningehjælp m.v.
Først derefter blev de 7 klagesager overgivet til  

 sætteombudsmanden, landsdommer Torben Plessing.
 På dette sted er det nok værd at erindre to gamle ordsprog: »Man skal  

 ikke kaste med sten, når man selv bor i glashus« og »Man skal feje  

 for egen dør, før man fejer for andres«.
 Det forekommer besynderligt, at Ombudsmanden rejser land og rige rundt for  

 at undervise i inhabilitetsregler i forbindelse med forvaltningsloven, når  

 han selv tager adskillige måneder om at finde ud af det i sit eget kontor.  

 Desuden er reglerne for, hvornår Ombudsmanden er inhabil, utroligt magre i  

 forhold til de regler, der gælder i forvaltningsloven.
Mindretallet skal da heller ikke undlade at nævne den prioritering  

 Ombudsmanden foretager, når han vælger de ca. 5 pct. af sagerne, som  

 fortjener en yderligere beskrivelse.
Eksempelvis har der været klaget over  

 Boligministeriets totale despekt for offentlighedsloven i overbelåningssager  

 ved at bruge Finanstilsynet for at undgå, at offentligheden får indblik i  

 sager om overbelåning, som nok må siges at være i befolkningens interesse,  

 ikke midst på baggrund af, at det har været et af de mest debatterede emner i  

 1990. Selv om klageren fik ret og det gav anledning til kritik fra  

 Ombudsmandens side, så har sagen kun fået et par linjer og en plads i  

 statistikken.
Da man den 25. februar 1953 førstebehandlede forslag til lov om Rigsdagens  

 Ombudsmand, udtalte hr.
Bomholt følgende, jf.
Folketingstidende,  

 forhandlingerne sp. 2566: »For en ordning som den her foreslåede vil  

 meget afhænge af, hvem der vælges til Ombudsmand, ja, man kan sige, at  

 ordningen står og falder med personen.
Han skal findes inden for kredsen af  

 de højest ansete jurister, han skal i henhold til § 2 have den juridiske  

 uddannelse.
Men det er naturligvis den mindste side af sagen.
Spørgsmålet er,  

 hvor meget den pågældende som personlighed rager op over juraen.
Her kræves  

 ikke blot en omfattende og alsidig viden, men ro og klarhed i overblikket,  

 kendskab til mennesker, evne til kontakt med mennesker, en fin og fast  

 karakter, som ikke på noget punkt kan udsættes for berettiget angreb; der  

 kræves et menneske, som rummer i sig en myndighed, der gør sig gældende uden  

 ydre virkemidler, et menneske, der tåler den høje placering uden at rokkes en  

 tomme i sit væsen.
Der kræves først og fremmest en stor og ægte demokrat,  

 hvor findes han?» Under den samme førstebehandling udtalte Bertel Dahlgaard bl.a., at det  

 drejede sig om »en mand, til hvis retsindighed og upartiskhed tilliden  

 er så grundmuret, at han har autoritet både over for administrationen,  

 lovgivningsmagten og befolkningen.« Fremskridtspartiet mener ikke, at denne upartiskhed er til stede hos den  

 nuværende Ombudsmand, og derfor er tilliden til den nuværende Ombudsmand  

 heller ikke til stede, og det samme gælder den beretning, der er afgivet for  

 1990.
 Et flertal (udvalget med den undtagelse af Fremskridtspartiets  

 medlem) fremsætter herefter følgende:
 Forslag til folketingsbeslutning om Folketingets Ombudsmands beretning  

 for året 1990.
 Folketinget tager Folketingets Ombudsmands beretning for året 1990 til  

 efterretning.
