Bekendtgørelse om ændring af bekendtgørelse om en midlertidig lønkompensationsordning til virksomheder i økonomisk krise som følge af COVID-19 § 1 I bekendtgørelse nr. 1116 af 2. juli 2020 om en midlertidig lønkompensationsordning til virksomheder i økonomisk krise som følge af COVID-19, foretages følgende ændringer:
 1. I § 1, stk. 2, indsættes som 2. pkt.:
»Lønkompensationsordningen forlænges for virksomheder, der fra og med 30. august 2020 har forbud mod at holde åbent og så længe forbuddet er gældende.« 2. I § 2 indsættes som nr. 5 og 6:
 »5) Forbud mod at holde åbent: Virksomheden er midlertidigt forpligtet til at holde fuldt lukket for offentligheden for at inddæmme smittespredning, jf. bekendtgørelse om forbud mod større forsamlinger og forbud mod adgang til og restriktioner for visse lokaler i forbindelse med håndtering af Coronavirussygdom 2019.
6) Omsætning: Salgsværdien af produkter og tjenesteydelser m.v. med fradrag af prisnedslag, merværdiafgift og anden skat, der er direkte forbundet med salgsbeløbet.
Sponsorater og royalties medregnes ligeledes ikke i opgørelsen af omsætningen.
Virksomheden skal opgøre omsætningen ud fra de samme principper som i virksomhedens senest godkendte regnskab.
Hvis virksomheden ikke tidligere har udarbejdet et godkendt regnskab, skal virksomheden opgøre omsætningen i overensstemmelse med den for virksomheden gældende regnskabslovgivning.
Virksomheden kan alene medtage omsætning, der er skattepligtig i Danmark, for den del af virksomheden, som er lokaliseret i Danmark, og for produktion i Danmark.
Med tjenesteydelser og varer produceret i Danmark skal forstås alle produkter og tjenesteydelser mv., som er solgt fra den danske virksomhed, således at omsætningen kan henføres til virksomhedens danske CVR-nummer.
Dette omfatter alt, der faktureres fra Danmark, uanset om produktet er produceret helt eller delvist i udlandet.
Tjenesteydelser og varer produceret i Danmark til eksport kan medtages i opgørelsen.« 3. I § 3, stk. 3, indsættes som 3. og 4. pkt.:
»Kompensation efter 1. og 2. pkt., er omfattet af reglerne i Temporary Framework for State aid measures to support the economy in the current COVID-19 outbreak art. 22(a), hvorved der kan meddeles et samlet kompensationsbeløb svarende til maksimalt 800.000 EUR for kompensationsordninger omfattet heraf i 2020. I medfør af reglerne i art. 23(a) kan der meddeles et samlet kompensationsbeløb svarende til maksimalt 120.000 EUR for virksomheder inden for fiskeri- og akvakultursektoren og maksimalt 100.000 EUR til virksomheder, der beskæftiger sig med primærproduktion af landbrugsprodukter.« 4. I § 3, stk. 4, ændres »§ 1, stk. 2, nævnte periode.« til: »§ 1, stk. 2, 1. pkt., nævnte periode, medmindre virksomheden kan forlænge kompensationsperioden efter § 1, stk. 2, 2. pkt.« 5. § 3, stk. 5, affattes således:
»Stk. 5. Udgangspunktet for beregning af den lønkompensation, der kan oppebæres og dermed forudbetales ved ansøgning om lønkompensation, udgøres af den ansattes gennemsnitlige løn.
Den gennemsnitlige løn beregnes på baggrund af de seneste 5 måneder, fra 1. april 2020 til og med 31. august 2020, jf. virksomhedens indberetninger til eIndkomstregistret.
Hvis virksomheden endnu ikke har foretaget indberetning til eIndkomstregistret, oplyses den ansattes løn i forbindelse med anmodningen om lønkompensation.
Hvis den faktiske, allerede aftalte løn afviger fra det anførte udgangspunkt, herunder f.eks. på baggrund af en aftale om lønnedgang forud for hjemsendelsen, ansøger virksomheden mod behørig dokumentation om udbetaling på dette grundlag.« 6. I § 4 indsættes efter stk. 1 som nyt stykke:
»Stk. 2. Betingelsen i § 4, stk. 1, nr. 1, om hjemsendelse af minimum 30 pct. eller mere end 50 af virksomhedens ansatte, skal for virksomheder omfattet af § 1, stk. 2, 2. pkt., alene opgøres for virksomhedens kompensationsperiode inden for den i § 1, stk. 2, 2. pkt. angivne periode.« Stk. 2-10 bliver herefter stk. 3-11.
 7. I § 4 indsættes efter stk. 10, der bliver til stk. 11, som nyt stykke:
»Stk. 12. En virksomhed, der ansøger om kompensation for perioden fra og med den 30. august 2020 og så længe forbuddet er gældende, jf. § 1, stk. 2, 2. pkt., må ikke have en omsætning, der hidrører virksomhedens aktiviteter i form af salg af produkter og tjenesteydelser i perioden fra og med den 30. august 2020 og så længe virksomhedens kompensationsperiode løber.
Der ydes ikke kompensation, i det omfang opfyldelse af betingelsen i 1. pkt. er forårsaget af, at virksomheden uretmæssigt har undladt at henføre omsætning til denne kompensationsperiode.« 8. I § 5, stk. 1, indsættes efter »§ 1, stk. 2«: », 1. pkt.«.
 9. I § 5  indsættes efter stk. 1 som nyt stykke:
»Stk. 2. Virksomheder omfattet af § 1, stk. 2, 2. pkt., kan særskilt eller samtidig med ansøgningen i stk. 1, ansøge om kompensation for perioden, hvor forbuddet som omtalt i § 1, stk. 2, 2. pkt., er gældende.
Perioden vil være inddelt i intervaller, der administrativt fastsættes af Erhvervsstyrelsen og angives på virksomhedsguiden.dk, hvor der løbende åbnes for ansøgninger.
Det første interval løber fra og med den 30. august 2020 til og med den 30. oktober 2020. Der skal ansøges senest tre uger efter et intervals afslutning.
Første intervals ansøgningsfrist udløber den 20. november 2020.« Stk. 2-4 bliver herefter stk. 3-5.
 10. I § 5, stk. 4, 1. pkt., der bliver til stk. 5, 1. pkt., ændres »kompensationsperioden angivet i § 1, stk. 2,« til: »hver kompensationsperiode angivet i henholdsvis § 1, stk. 2, 1.  og 2. pkt.,«.
 11. I § 6, stk. 1 indsættes som nr. 10 og 11:
 »10) Dokumentation for at virksomheden er omfattet af forbuddet mod at holde åbent, når der ansøges om kompensation for perioden efter § 1, stk. 2, 2. pkt.
11) Om virksomheden har haft eller forventes at have omsætning i perioden efter § 1, stk. 2, 2. pkt., jf. § 4, stk. 11.« 12. I § 9, stk. 1, 1. pkt. indsættes efter »ophøret af perioden«: »i § 1, stk. 2, 1. pkt.«.
 13. I § 9, stk. 1, 1. pkt. indsættes efter »§ 1,«: » jf. dog stk. 2, 2. pkt.,«.
 14. I § 9, stk. 1, indsættes som nr. 7:
»7) At virksomheden, omfattet af § 4, stk. 11, ikke har haft en omsætning i perioden, hvor virksomheden har haft forbud mod at holde åbent.« 15. I § 9 indsættes som stk. 2:
»Stk. 2. Retten til kompensation for perioden i § 1, stk. 2, 2. pkt., er betinget af, at virksomheden senest 8 måneder efter ophøret af perioden, hvortil der ydes lønkompensation, indsender den i stk. 1 omtalte dokumentation, samt dokumentation for at virksomheden ikke har haft omsætning i kompensationsperioden, jf. § 4, stk. 11. Fristen i stk. 1, forlænges svarende til fristen efter 1. pkt., med henblik på en samlet indrapportering fra virksomheden.« § 2 Bekendtgørelsen træder i kraft den 17. oktober 2020.
