Skriftlig fremsættelse (23. oktober  

 2002) Integrationsministeren Herved tillader jeg mig for Folketinget at  

 fremsætte:
 Forslag til lov om indfødsrets meddelelse.
(Lovforslag nr.
L 36).
Lovforslaget omfatter 723 personer.
Endvidere  

 indebærer forslaget, at 332 børn kan få dansk  

 indfødsret sammen med deres forældre, jf. § 6, stk. 2, i lov om  

 dansk indfødsret.
 Lovforslaget er det første af i alt to lovforslag  

 om indfødsrets meddelelse, der fremsættes i denne samling.
Lovforslaget er udarbejdet efter de generelle  

 retningslinier for integrationsministerens udarbejdelse af lovforslag om  

 indfødsrets meddelelse, der blev fastlagt ved aftale om  

 indfødsret, jf. cirkulæreskrivelse nr. 55 af 12. juni 2002 om  

 nye retningslinier for optagelse på lovforslag om indfødsrets  

 meddelelse.
Retningslinierne trådte i kraft den 1. juli 2002.
 Efter overgangsbestemmelsen i aftalens § 31, stk. 2, er  

 123 personer ud af de 723 personer optaget på lovforslaget efter de  

 hidtidige retningslinier i cirkulære nr. 90 af 16. juni 1999 om dansk  

 indfødsret ved naturalisation.
 Med disse ord anbefaler jeg lovforslaget til det  

 høje Tings velvillige behandling.
