Den 20. august 1992 undertegnedes i København en overenskomst mellem  

 Danmark og Argentina om konsolidering af Argentinas statsgaranterede gæld til  

 Danmark.
Overenskomsten er i overensstemmelse med de retningslinier for  

 restrukturering af Argentinas gæld, om hvilke der blev tilvejebragt enighed  

 under multilaterale forhandlinger, som fandt sted i Paris den 19. september  

 1991.
 Konsolideringen er aftalt til 100% for hovedstol og renter for mellem- og  

 langfristede kreditter, der forfaldt i tidsrummet 1. oktober 1991 til 30.  

 juni 1992, og som stammer fra de to tidligere gældsaftaler med Argentina af  

 8. juli 1987 og 23. november 1988. Tilbagebetalingen skal finde sted i 8 lige  

 store halvårlige rater fra 30. september 1998 til 31. marts 2002.
I den dansk-argentinske overenskomst udgør konsolideringen - udtrykt i  

 dansk mønt - ca. 20 mio.
DDK.
Renter blev ab 1. oktober 1992 aftalt til LIBOR  

 (London Inter Bank Offered Rate) + 0,375%.
