 I tilslutning til Udenrigsministeriets bekendtgørelse nr. 95 af 2.  

 september 1988, Lovtidende C, meddeles det, at der ved noteveksling i Dar es  

 Salaam den 18. oktober 1991 og den 29. januar 1992 er indgået en overenskomst  

 mellem Danmark og Tanzania, ifølge hvilken den danske regering yder et beløb  

 på indtil 19,2 millioner kroner til opførelse af 35 nye lærerboliger,  

 istandsættelse af 148 lærerboliger, 6 skolekøkkener samt en bygning ved den  

 tekniske skole på Zanzibar.
Hovedformålet med projektet er at forbedre læreres og elevers forhold på  

 uddannelsesinstitutioner på Zanzibar med henblik på at højne kvaliteten af  

 undervisningen.
Herudover er formålet at reducere forbruget af træ som  

 brændsel ved installation af brændselsbesparende komfurer.
 Projektet forventes at løbe over fire år.
