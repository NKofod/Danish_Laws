 Herved bekendtgøres lov nr. 397 af 13. juni 1990 om  

 spillekasinoer med de ændringer, der følger af lov nr. 1096 af 22. december  

 1993.
Meddelelse af tilladelse § 1.  Justitsministeren kan meddele tilladelse til  

 oprettelse og drift af spillekasinoer.
 Stk. 2.  Tilladelse kan meddeles for indtil 10 år ad  

 gangen.
 Stk. 3.  Ved afgørelsen af, om en tilladelse kan  

 meddeles, skal der lægges vægt på, at den, der ønsker en tilladelse, må  

 antages at ville drive spillekasinoet på fuldt forsvarlig måde.
 Stk. 4.  Der kan fastsættes vilkår for tilladelsen.
 De enkelte spil m.v.
 § 2.  I et spillekasino må der kun spilles roulette,  

 baccarat og black jack.
 Stk. 2.  Justitsministeren kan meddele tilladelse til  

 andre former for spil, ligesom den enkelte tilladelse kan begrænses til en  

 eller flere spilleformer.
 Stk. 3.  Justitsministeren fastsætter regler om kontrol  

 af det spilletekniske udstyr.
 § 3.  I tilknytning til et spillekasino kan der  

 opstilles gevinstgivende spilleautomater, der kun må kunne benyttes af  

 spillekasinoets gæster.
 Stk. 2.  Justitsministeren fastsætter nærmere regler om  

 gevinstgivende spilleautomater, herunder om kontrol af automaterne.
 § 4.  Indehaveren af en tilladelse skal udarbejde et  

 spillereglement, der redegør for spillereglerne for de enkelte spil.
 Stk. 2.  Spillereglementet skal ved opslag bekendtgøres  

 for spillekasinoets gæster, ligesom det på begæring skal udleveres til  

 gæsterne.
 § 5.  Justitsministeren fastsætter nærmere regler om  

 spillenes afvikling, herunder om maksimum og minimum for indsatser i de  

 enkelte spil.
 § 6.  Indsatser i spil skal, bortset fra de i § 3,  

 stk. 1, nævnte spil, gøres med særlige spillemærker (jetons).
 Stk. 2.  Gevinster i spil skal, bortset fra de i § 3,  

 stk. 1, nævnte spil, udbetales i spillemærker.
 Stk. 3.  Veksling fra kontanter til spillemærker kan  

 foretages i kasinoets vekselkasse samt ved spillebordene, medens veksling fra  

 spillemærker til kontanter kun må finde sted i kasinoets vekselkasse.
 Stk. 4.  Alle spillemærker skal veksles i kasinoets  

 vekselkasse, inden spillekasinoet forlades.
 Stk. 5.  Et spillekasino skal føre et dagligt regnskab.
 Stk. 6.  Justitsministeren kan fastsætte nærmere regler  

 om, hvorledes udbetalinger efter stk. 4 skal finde sted, samt regler om  

 opgørelse af og kontrol med kontanter ved spillebordene.
 § 6 a.  Uanset reglerne i § 6 kan spillekasinoets  

 gæster anvende spillemærker inden for spillekasinoets område som betaling ved  

 køb af tobak, mad og drikkevarer.
 Stk. 2.  Spillemærker, der modtages som betaling, skal  

 veksles dagligt i spillekasinoets vekselkasse inden kasinoets lukning.
 § 7.  Justitsministeren kan fastsætte regler om  

 fabrikation og godkendelse af spillemærker til brug i spillekasinoer.
 Adgangskrav m.v.
 § 8.  Et spillekasino skal være offentligt  

 tilgængeligt, dog må kun personer over 18 år få adgang til spillekasinoet.
 Stk. 2.  Enhver gæst skal på begæring forevise  

 legitimation.
 § 8 a.  Ingen gæster må under besøg i et spillekasino  

 være i besiddelse af apparat til telekommunikation eller med elektronisk  

 kalkulationsprogrammel.
 § 9.  Justitsministeren kan fastsætte regler om  

 opkrævning af entre samt om åbningstid for spillekasinoer.
Kapitel 3 a Registrering m.v.
§ 9 a.  Ethvert spillekasino skal registrere  

 oplysninger om enhver ankommende gæsts navn, adresse, fødselsdato,  

 nationalitet samt angivelse af gæstens ankomsttidspunkt.
Disse oplysninger  

 skal opbevares af spillekasinoet i 2 måneder fra tidspunktet for gæstens  

 besøg i spillekasinoet, hvorefter spillekasinoet skal foretage sletning af  

 oplysningerne.
Stk. 2.  Spillekasinoet skal samtidig med registreringen  

 foretage en videoregistrering af den ankommende gæst, der sikrer  

 efterfølgende identifikation af videooptagelsen med den i stk. 1 nævnte  

 registrering.
Videooptagelsen skal opbevares af spillekasinoet i 2 måneder  

 fra tidspunktet for gæstens besøg i spillekasinoet, hvorefter spillekasinoet  

 skal foretage sletning af optagelserne.
 Stk. 3.  Enhver gæst skal ved registrering efter stk. 1  

 forevise legitimation.
 Stk. 4.  De i stk. 1 og 2 nævnte oplysninger og  

 videooptagelser må alene videregives til politiet, der mod behørig  

 legitimation uden retskendelse har adgang til oplysningerne, når det skønnes  

 nødvendigt.
§ 9 b.  Enhver kan kræve, at et spillekasino efter  

 anmodning registrerer den pågældende med de i § 9 a, stk. 1, nævnte  

 identifikationsoplysninger samt med oplysning om, at vedkommende skal afvises  

 ved indgangen til spillekasinoet.
Anmodningen, der kan fremsættes såvel  

 skriftligt som ved personlig henvendelse, skal hidrøre fra den pågældende  

 selv.
Et spillekasino skal før registrering have modtaget en af den  

 pågældende underskrevet erklæring om den ønskede registrering.
Stk. 2.  Personer, der er registreret efter reglerne i  

 stk. 1, kan til enhver tid begære registreringen slettet.
Begæringen om  

 sletning, der kan fremsættes efter samme regler som nævnt i stk. 1, har  

 virkning 8 dage efter spillekasinoets modtagelse af begæringen.
 Stk. 3.  Oplysningerne i registeret skal automatisk  

 slettes 5 år efter registreringen, selv om der ikke af den registrerede er  

 fremsat begæring herom.
 Stk. 4.  Oplysninger, der er registreret i henhold til  

 stk. 1, må ikke videregives i videre omfang end nævnt i § 9 a, stk. 4.
§ 9 c.  Ethvert spillekasino, der konstaterer  

 falskspil eller andre strafbare handlinger i forbindelse med spillenes  

 afvikling, kan foretage registrering af de personer, der begår sådanne  

 forhold eller medvirker hertil, såfremt forholdene samtidig anmeldes til  

 politiet.
Registrering som nævnt i 1. pkt. kan i registreringsperioden danne  

 grundlag for afvisning af den eller de pågældende personer som gæst i  

 spillekasinoet.
Stk. 2.  Såfremt anmeldelsen ikke fører til nogen  

 sigtelse eller sigtelsen senere frafaldes, skal politiet underrette  

 spillekasinoet herom, og den pågældende registrering skal straks slettes.
Det  

 samme gælder, såfremt den pågældende senere frifindes for det anmeldte  

 forhold.
 Stk. 3.  Oplysninger registreret i henhold til stk. 1,  

 og som fører til domfældelse i anledning af det anmeldte forhold, skal  

 automatisk slettes 5 år efter registreringen.
 Stk. 4.  Oplysninger, der er registreret i henhold til  

 stk. 1, må ikke videregives i videre omfang end nævnt i § 9 a, stk. 4.
 § 9 d.  For registre, der oprettes i henhold til §§ 9  

 a-9 c, finder reglerne i §§ 5-7 e, §§ 21-25 og § 28 i lov om private registre  

 tilsvarende anvendelse.
Regler vedrørende spillekasinoets personale § 10.  I et spillekasino må kun ansættes personer, der  

 er fyldt 18 år.
 § 11.  En ansat må ikke deltage i spil i  

 spillekasinoet ud over i de tilfælde, hvor den ansattes funktion i  

 spillekasinoet er at medvirke i spillenes afvikling.
 § 12.  En ansat må ikke modtage gaver eller andre  

 begunstigende ydelser fra spillekasinoets gæster.
 Stk. 2.  Spillekasinoets gæster kan lægge spillemærker  

 bestemt for kasinoets personale i særlige beholdere (troncen).
Stk. 3.  Beløb, der er givet i henhold til stk. 2, skal  

 fordeles mellem de ansatte efter en skriftlig aftale, som skal være godkendt  

 af justitsministeren.
Spillekasinoets bestyrelse, direktion, administrative  

 personale og sikkerhedspersonale samt kontrollanter som nævnt i § 20 a må dog  

 ikke modtage ydelser fra troncen.
Troncen må ikke anvendes til dækning af  

 spillekasinoets udgifter til de ansatte til feriepenge, sygedagpenge eller  

 løn under barsel m.v. samt godtgørelser i henhold til funktionærloven eller  

 andet retsgrundlag.
 Stk. 4.  Spillekasinoets ledelse kan uanset  

 bestemmelserne i stk. 2 og 3 forlods udtage 10 pct. af troncens beholdning  

 for hver måned til brug for spillekasinoets drift.
 Stk. 5.  Justitsministeren fastsætter regler om  

 opgørelse af og kontrol med troncen, herunder om personalets medvirken ved  

 optælling samt indsigt i regnskabet for troncen.
 § 13.  I et spillekasino må kun ansættes personer, der  

 forud for ansættelsen er godkendt af politiet.
 § 14.  Reglerne i §§ 11 og 12, stk. 1, gælder også for  

 indehaveren af tilladelsen samt for direktører og bestyrelsesmedlemmer i et  

 selskab, der er meddelt tilladelse.
Årsregnskab og revision § 15.  Indehaveren af en tilladelse skal, i det omfang  

 vedkommende ikke er omfattet af den øvrige lovgivnings regler om bogføring og  

 aflæggelse af årsregnskab m.v., foretage bogføring og udarbejde årsregnskab  

 bestående af balance, resultatopgørelse og noter efter regler i eller fastsat  

 i henhold til bogføringsloven.
Indehaveren skal endvidere udarbejde en  

 årsberetning.
 Stk. 2.  Årsregnskabet skal udarbejdes, således at det  

 med revisionspåtegning foreligger i godkendt stand senest 6 måneder efter  

 regnskabsperiodens udløb.
 § 16.  Hvis der ikke efter anden lovgivning er  

 foreskrevet revision, skal indehaveren af en tilladelse antage en eller flere  

 statsautoriserede eller registrerede revisorer.
 Stk. 2.  Mindst en af revisorerne skal være  

 statsautoriseret revisor.
 Stk. 3.  Justitsministeren kan afsætte revisor.
 Stk. 4.  Er indehaveren af en tilladelse ikke en  

 virksomhed, der er omfattet af årsregnskabslovens kapitel 8 a, gælder  

 reglerne i § 17.
 § 17.  Bestemmelserne i § 61 b, stk. 3, § 61 g, stk.  

 1, § 61 h og § 61 i i årsregnskabsloven gælder også ved revision af det i §  

 15 omhandlede årsregnskab.
Stk. 2.  Revisor skal til brug for indehaveren af en  

 tilladelse og dennes ledelse føre en revisionsprotokol.
Indehaveren og alle  

 medlemmer af ledelsen skal underskrive enhver protokoltilførsel.
 § 18.  I forbindelse med sin kritiske gennemgang af  

 regnskabsmaterialet og spillekasinoets forhold i øvrigt skal revisor  

 efterkomme de krav vedrørende revisionen, som justitsministeren stiller.
 Stk. 2.  Revisor kan i øvrigt i påtegningen meddele  

 oplysninger, som revisor anser det for rigtigst at lade komme til  

 justitsministerens kundskab.
 § 19.  Indehaveren af en tilladelse skal på begæring  

 indsende en kopi af det reviderede årsregnskab samt af årsberetningen til  

 Justitsministeriet.
Kontrolbestemmelser § 20.  Politiet fører tilsyn med, at  

 kasinovirksomheden drives på fuldt forsvarlig måde.
 Stk. 2.  Politiet har, hvis det skønnes nødvendigt, til  

 enhver tid mod behørig legitimation uden retskendelse adgang til et  

 spillekasinos lokaler, forretningsbøger og papirer m.v. for at føre tilsyn  

 med virksomhedens udøvelse.
 Stk. 3.  Politiet kan pålægge indehaveren af en  

 tilladelse eller ansatte at afgive oplysninger om kasinovirksomheden.
 § 20 a.  Der skal altid være en af spillekasinoet  

 uafhængig regnskabskyndig person (kontrollant) til stede i hele kasinoets  

 åbningstid.
 Stk. 2.  Kontrollanterne i et spillekasino udpeges af  

 kommunalbestyrelsen i den kommune, hvor spillekasinoet er beliggende, blandt  

 de ansatte i kommunens administration for en periode af to år.
 Stk. 3.  Spillekasinoet refunderer kommunen et beløb  

 svarende til de samlede løn- og administrationsudgifter, som kommunen har  

 afholdt til kontrollanter efter stk. 2. Uenighed om beløbets størrelse kan  

 indbringes for Justitsministeriet.
Stk. 4.  Kontrollanterne skal, inden arbejdsforholdet  

 påbegyndes, godkendes af politimesteren (politidirektøren) i den politikreds,  

 hvori spillekasinoet er beliggende.
Kontrollanterne i et spillekasino er  

 alene underlagt politimesterens (politidirektørens) instruktion.
 Stk. 5.  Kontrollanten skal foretage indberetning til  

 politiet, såfremt vedkommende bliver opmærksom på, at de for spillekasinoet  

 gældende regler ikke overholdes, eller kontrollanten i øvrigt bliver  

 opmærksom på uregelmæssigheder i forbindelse med spillenes afvikling m.v.
 Stk. 6.  Justitsministeren kan fastsætte nærmere regler  

 om kontrollanternes uddannelse, arbejdsopgaver m.v.
 § 20 b.  Såfremt spillekasinoets ledelse,  

 sikkerhedspersonale eller andre ansatte får mistanke om, at en veksling har  

 tilknytning til hvidvaskning af penge, eller der foregår uregelmæssigheder i  

 forbindelse med spillenes afvikling, skal den, der får mistanken, straks  

 underrette den i § 20 a nævnte kontrollant, der i henhold til § 20 a, stk. 5,  

 træffer beslutning om underretning af politiet.
 § 20 c.  I ethvert spillekasino skal der være  

 installeret apparatur, der gør det muligt samtidig at foretage  

 videoovervågning af alle vekselkassens transaktioner samt af alle  

 transaktioner i forbindelse med afviklingen af alle spil ved spillebordene.
 Stk. 2.  I spillekasinoets åbningstid skal der være  

 mindst een person til stede, der kan betjene videomaskinerne.  

 Videooptagelserne skal opbevares i 2 måneder efter optagelsen,  

 videooptagelser fra spillebordene dog 1 måned, hvorefter spillekasinoet skal  

 foretage sletning af optagelserne.
 Stk. 3.  Videooptagelserne må ikke videregives i videre  

 omfang end nævnt i § 9 a, stk. 4.
 Bortfald og tilbagekaldelse af tilladelser  

 m.v.
§ 21.  En tilladelse bortfalder, Stk. 2.  Efter anmeldelse inden 14 dage til  

 Justitsministeriet kan et dødsbo, en ægtefælle, der sidder i uskiftet bo, en  

 skyldner, der har anmeldt betalingsstandsning, eller et konkursbo uden  

 tilladelse fortsætte kasinovirksomheden med henblik på afvikling, afhændelse  

 eller lignende.
Adgangen hertil gælder kun indtil 6 måneder efter dødsfaldet,  

 betalingsstandsningens anmeldelse eller konkursdekretets afsigelse.
I særlige  

 tilfælde kan fristen forlænges.
§ 22.  En tilladelse kan tilbagekaldes af  

 justitsministeren, såfremt Stk. 2.  En afgørelse om tilbagekaldelse skal indeholde  

 oplysning om adgangen til at begære domstolsprøvelse og om fristen herfor.
§ 23.  En afgørelse efter § 22 kan af tilladelsens  

 indehaver forlanges indbragt for domstolene.
Anmodning herom skal fremsættes  

 over for Justitsministeriet inden 4 uger efter, at afgørelsen er meddelt den  

 pågældende.
Sagen indbringes herefter for retten efter reglerne om  

 politisager.
Stk. 2.  Anmodning om indbringelse af sagen for retten  

 har ikke opsættende virkning, men retten kan ved kendelse bestemme, at  

 indehaveren af tilladelsen skal have adgang til at drive spillekasinoet under  

 sagens behandling.
Ankes en dom, hvorved en tilbagekaldelse ikke findes  

 lovlig, kan den ret, der har afsagt dommen, eller den ret, hvortil sagen er  

 indbragt, bestemme, at spillekasinoet ikke må drives under ankesagens  

 behandling.
 Straffe- og ikrafttrædelsesbestemmelser  

 m.v.
§ 24.  Medmindre højere straf er forskyldt efter anden  

 lovgivning, straffes med bøde den, der Stk. 2.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 25.  Loven træder i kraft den 31. december 1990.
 § 26.  Loven gælder ikke for Færøerne og Grønland.
