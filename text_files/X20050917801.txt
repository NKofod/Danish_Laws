Anvendelse af underskud ved fusion mellem  

 moder- og datterselskab M1 ejede samtlige aktier i M2 og S.
M2 ejede alle  

 aktierne i selskaberne D1 og D2.
De fire selskaber under M1 ønskedes fusioneret med  

 M2 som det modtagende.
Fusionen var begrundet i praktiske og organisatoriske  

 hensyn.
D1 havde pr. 30. april 2004 et fremførbart  

 underskud og M2 havde tillige et underskud.
Der var ikke fremførbare  

 underskud  

 i de øvrige selskaber i koncernen.  Underskuddede var opstået i  

 indkomståret  

 2003/2004, hvor M1 og de fire datter - og datterdatterselskaber alle var  

 sambeskattede.
 Parterne ønskede sikkerhed for, at underskuddene  

 kunne fremføres i det modtagende selskab M2 efter fusionen.
 Forespørger anførte bl.a. følgende til sagen:
 "Fusionsskattelovens § 8, stk. 6 indeholder  

 bestemmelser om underskudsfremførsel efter en skattefri fusion.  Det  

 følger af bestemmelsen, at underskud i et af de fusionerende selskaber ikke  

 efter fusionen kan fremføres i det modtagende selskab.
 Det fremgår dog videre, at underskud desuagtet kan  

 fremføres i det modtagende selskab, såfremt der er tale om en moder- og  

 datterselskabsfusion, og underskuddet er opstået, medens moder- og  

 datterselskabet har været sambeskattede.  Undtagelsen gælder for  

 underskud  

 opstået i indkomståret 2002 og fremefter, hvilket der er tale om her.
 Efter vor opfattelse finder den beskrevne  

 undtagelse anvendelse i dette tilfælde, hvor der er tale om en fusion af fire  

 allerede sambeskattede selskaber, hvor underskuddene er opstået i et  

 datterselskab  

 til det modtagende selskab i fusionen og i det modtagende selskab selv, og  

 hvor  

 underskuddene er opstået, medens de to selskaber har været sambeskattede.
 Det forhold, at der i fusionen indgår et  

 søsterselskab (S) til det modtagende selskab, kan efter vor opfattelse ikke  

 forhindre, at undtagelsesbestemmelsen finder anvendelse her.  Det  

 afgørende efter bestemmelsen er, at der er tale om en fusion af et  

 sambeskattet  

 moder- og datterselskab, og at underskuddene er opstået under de to  

 selskabers  

 sambeskatning.
 En direkte ordfortolkning af fusionsskattelovens §  

 8, stk. 6, 1. og 2. pkt. fører derfor til, at den påtænkte fusion er omfattet  

 af undtagelsesbestemmelsen i 2. pkt.  Dette resultat understreges dels  

 af  

 lovbemærkninger til bestemmelsen, dels af praksis, jf. nedenfor.
 Vi henviser til bemærkningerne til lov nr. 313 af  

 21. maj 2002, der ændrer fusionsskattelovens § 8, stk. 6.  Det  

 anføres her, at undtagelsesreglen skal sikre, at to selskaber, der i forvejen  

 er sambeskattede og dermed har mulighed for underskudsoverførsel, ikke bliver  

 stillet dårligere, hvis de fusionerer.  På den anden side skal  

 selskaberne  

 ikke stilles bedre ved fusionen end ved at opretholde sambeskatningen.   

 Ved den foreliggende situation stilles selskaberne ikke bedre efter  

 fusionen.  Derimod stilles selskaberne dårligere, hvis  

 underskudsfremførsel i det modtagende selskab udelukkes efter fusionen.
 Synspunktet i bemærkningerne understøttes af den  

 praksis, der i øvrigt gælder ved underskudsfremførsel efter skattefri  

 fusion.  Praksis går ud på, at en skattefri fusion ikke ud over reglen i  

 fusionsskattelovens § 8, stk. 6 kan begrænse adgangen til  

 underskudsfremførsel  

 i en sambeskatning.  Se herom i den offentliggjorte afgørelse i TfS  

 1993,563.
 Der kan endvidere henvises til den bindende  

 forhåndsbesked offentliggjort i SKM 2005,1.  Her fandt Ligningsrådet i  

 en  

 sag, der angik fusion af et sambeskattet moder- og datterselskab, at  

 underskud  

 i sambeskattede søsterselskaber efter fusionen kunne fremføres i det  

 modtagende  

 selskabs indkomst.  Da der i den offentliggjorte sag var tale om en  

 fusion  

 af et sambeskattet moder- og datterselskab, skulle der ikke ske ændring i de  

 sambeskattede selskabers adgang til at fremføre underskud.
På samme måde må det i den nu forelagte sag gælde,  

 at der ikke sker indskrænkninger i adgangen til fortsat underskudsfremførsel,  

 da der er tale om fusion af sambeskattede datterselskaber op i det  

 sambeskattede  

 moderselskab.  At der i fusionen tillige inddrages et sambeskattet  

 søsterselskab,  

 kan efter vor vurdering ikke ændre herpå..." Styrelsens indstilling i sagen var som følger:
 "Fusionsskattelovens § 8, stk. 6, har  

 følgende ordlyd:
 "Foreligger der ved fusionen i et af  

 selskaberne underskud fra tidligere år, kan dette underskud uanset  

 bestemmelsen i ligningslovens § 15 ikke bringes til fradrag ved det  

 modtagende  

 selskabs indkomstopgørelse.  Ved fusion mellem et sambeskattet moder- og  

 datterselskab kan det underskud, der er opstået, mens selskaberne har været  

 sambeskattet, bringes til fradrag".
Told- og Skattestyrelsen finder, at  

 fusionsskattelovens § 8, stk. 6, 2. pkt. finder anvendelse, i en situation,  

 hvor et moderselskab fusionerer med sit datterselskab, uagtet at der er tale  

 om  

 en fusion længere nede i koncernen.
Det kan således ikke udledes af  

 bestemmelsen, at der skal være tale om en fusion mellem det ultimative  

 sambeskatningsmoderselskab og et datterselskab, for at  

 undtagelsesbestemmelsen  

 kan finde anvendelse.
 Bestemmelsen i fusionsskattelovens § 8, stk. 6, 1.  

 pkt., er indsat som en værnsregel, der sikrer mod muligheden for at opnå  

 utilsikrede fradragsmuligheder i forbindelse med en fusion, idet sådanne  

 fradragsmuligheder ikke ville være mulige, såfremt fusionen ikke havde fundet  

 sted.
 Formålet med at indføre bestemmelsen har således  

 været at søge at undgå situationer, hvor den væsentligste motivation for at  

 gennemføre en fusion skulle være at opnå en fradragsmulighed.
 Det følger af bemærkninger til lov nr. 313 af 21/5  

 2002, fremsat som L 099-2 2001/02), at værnsreglen i fusionsskattelovens § 8,  

 stk. 6, 1. pkt., bliver fraveget ved en undtagelse i 2. pkt., hvorefter der  

 dog  

 kan ske underskudsfremførsel, hvis der er tale om en fusion mellem et moder-  

 og  

 et datterselskab.
 Det følger af sagens oplysninger, at der er tale  

 om en fusion mellem et moderselskab og dette selskabs datterselskab, hvorfor  

 en  

 anvendelse af fusionsskattelovens § 8, stk. 6, 2. pkt., eventuelt kan komme  

 på  

 tale.
Det skattemæssige underskud befinder sig i  

 datterselskabet, og det er hensigten, at det skal fremføres i  

 indkomstopgørelsen hos det modtagende selskab i fusionen, nemlig  

 moderselskabet.
Spørgsmålet er herefter om det forhold, at der i fusionen  

 indgår et søsterselskab (S) til det modtagende selskab, er til hinder for, at  

 undtagelsesbestemmelsen i FUL § 8, stk. 6, 2. pkt., finder anvendelse her? Da den her skitserede fusion sker mellem et moder-  

 og et datterselskab, som forud for fusionen har indgået i samme  

 sambeskatning,  

 finder Told- og Skattestyrelsen, at undtagelsesbestemmelsen i  

 fusionsskattelovens  

 § 8, stk. 6, 2. pkt. i denne sag medfører, at der ikke sker ændring i de i  

 sambeskatningen  

 deltagende selskabers adgang til at fremføre underskud i M2's  

 indkomstopgørelse." Ligningsrådet tiltrådte indstillingen.
