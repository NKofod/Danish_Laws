 Vejledningen er et supplement til Vejledning nr. 7000 af 27. juli 1993 om  

 sundhedsmæssige betingelser for fiskeri, behandling, tilvirkning og omsætning  

 af levende, toskallede bløddyr.
 Fangst og høst mv. af levende østers er generelt omfattet af  

 Fiskeriministeriets bekendtgørelse nr. 202 af 15. april 1993 om  

 sundhedsmæssige betingelser for fiskeri, behandling, tilvirkning og omsætning  

 af levende, toskallede bløddyr.
 Østers spises næsten altid rå og giver derfor en større risiko end andre  

 bløddyr for at overføre sygdomsfremkaldende bakterier og virus.
Der gælder derfor særlig strenge vilkår for, at et fangstområde kan  

 udmeldes som zone a for østers, således at østers derfra kan sælges til  

 direkte konsum uden først at skulle renses.
De fleste østers fanget eller  

 høstet i danske farvande vil i praksis blive fanget i zone b østersområder,  

 og de skal derfor renses på en autoriseret virksomhed eller genudlægges.
Med hensyn til algegifte viser internationale erfaringer, at østers har en  

 mindre tendens til at blive giftige af algegifte end blåmuslinger.
Fangsten  

 og produktionen af danske østers er så lille, at det kan være meget svært at  

 gøre omsætningen rentabel, hvis den normale overvågningsplan skal følges med  

 vand- og østersprøver ugen før, jf. § 3, stk. 2 og 4, samt vand- og  

 østersprøver første fiskedag i ugen, jf. § 3, stk. 5, i ovennævnte  

 bekendtgørelse.
 Der gives derfor følgende særlige vilkår for håndbrejling eller høst af  

 østers mht overvågning for algetoxiner:
1. Der må ikke fiskes i områder, der er lukkede på  

 grund af giftige alger eller algegifte.
Oplysninger herom fås på den  

 automatiske telefonsvarer.
 Man skal kontakte Fiskeridirektoratet, hvis der er restriktioner på grund  

 af giftige alger i hovedfarvandet.
2. Der kan umiddelbart fiskes eller høstes østers i  

 områder, der er åbne på basis af blåmuslingeprøver eller østersprøver fra  

 ugen før.
Oplysninger herom fås på den automatiske telefonsvarer.
3. Der kan fiskes i et område, som ikke er åbnet, som  

 følge af manglende muslingeundersøgelse, på betingelse af at a. enhver fisker skal indsende en østersprøve fra første fiskedag i ugen  

 til undersøgelse for algegifte b. østerserne fra denne dag og de følgende dage i ugen tilbageholdes i  

 rensebassiner i Danmark, indtil analyseresultaterne foreligger, og  

 Fiskeridirektoratet har indtalt åbning af området for østers- eller  

 blåmuslingefiskeri på den automatiske telefonsvarer.
Det skal på  

 logbogsbladet eller registreringsdokumentet angives, at østerserne skal  

 »tilbageholdes indtil området er åbnet på automatiske  

 telefonsvarer«.
4. Der skal altid udtages og indsendes østersprøver  

 første fiskedag i ugen.
Hvis der også er indsendt blåmuslinger fra samme  

 område, vil østerserne normalt ikke blive undersøgt.
5. Østerserne skal undersøges for DSP hele året og for  

 PSP i perioden 1. april til 1. oktober.
Fiskeridirektoratet kan endvidere  

 give besked om undersøgelse for fx domoinsyre.
Fiskeridirektoratet kan  

 ligeledes give besked om indsendelse af vandprøver ved fiskeri i områder, som  

 ikke er åbne, fordi de ikke er undersøgte.
 Fiskerfartøjer, som får licens til at fiske østers med skrabere, skal  

 følge den normale overvågningsplan.
