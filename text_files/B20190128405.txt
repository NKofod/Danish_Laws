Bekendtgørelse om ændring af bekendtgørelse om økologisk arealtilskud § 1 I bekendtgørelse nr. 80 af 28. januar 2015 om økologisk arealtilskud, som ændret ved bekendtgørelse nr. 930 af 28. juli 2015, bekendtgørelse nr. 90 af 28. januar 2016, bekendtgørelse nr. 546 af 31. maj 2016, bekendtgørelse nr. 1530 af 14. december 2017 og bekendtgørelse nr. 1329 af 26. november 2018, foretages følgende ændringer:
 1. § 1, stk. 2, affattes således:
»Stk. 2. Formålet med ordningen er at øge det økologiske areal gennem omlægning til og opretholdelse af økologisk jordbrugsproduktion for derved blandt andet at opnå en række fordele for miljø og biodiversitet.« 2. Overalt i bekendtgørelsen ændes »lov om jordbrugets anvendelse af gødning og om plantedække« til: »lov om jordbrugets anvendelse af gødning og om næringsstofreducerende tiltag«.
 3. I § 9, stk. 1, nr. 3, ændres »bekendtgørelse om erhvervsmæssigt dyrehold, husdyrgødning, ensilage m.v.« til: »bekendtgørelse om miljøregulering af dyrehold og om opbevaring og anvendelse af gødning«.
 4. § 11, stk. 5, nr. 1, affattes således:
»1) Ansøgning om autorisation af erhververs bedrift til økologisk jordbrugsproduktion skal være modtaget i Landbrugsstyrelsen i et af de kalenderår, der er anført i stk. 4, nr. 1, eller i et senere kalenderår.« 5. I § 12 indsættes som stk. 2:
»Stk. 2. For eksisterende beplantninger kan Landbrugsstyrelsen i forbindelse med ansøgning om tilsagn om frugt/bær-tillæg i særlige tilfælde dispensere fra de i § 16, stk. 2, anførte antal planter pr. hektar, der mindst skal være for hovedafgrøden på det pågældende areal.
Ansøgning om dispensation skal være skriftlig og være modtaget i Landbrugsstyrelsen senest ved udløb af fristen for indgivelse af ansøgning om tilsagn.« 6. I § 13 og § 34 a ændres »bekendtgørelse om erhvervsmæssigt dyrehold, husdyrgødning, ensilage m.v.« til: »bekendtgørelse om miljøregulering af dyrehold og om opbevaring og anvendelse af gødning.«.
 7. § 33, stk. 1, affattes således:
 »Tilsagn om tilskud for et areal bortfalder i følgende tilfælde:
 1) Tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse.
 2) Tilsagnshaver tilsidesætter sine pligter efter lovens § 9, stk. 2.
3) Tilsagnshaver opfylder ikke sin oplysningspligt efter lovens § 8.« 8. I § 33, stk. 1, indsættes som nr. 4:
»4) Anmodning om udbetaling af tilskud indgivet på Fællesskema ved brug af Miljø- og Fødevareministeriets Tast selv-service er ikke modtaget i Landbrugsstyrelsen senest 25 kalenderdage efter fristen for indgivelse af Fællesskema i det kalenderår, hvor det pågældende tilsagnsår udløber, jf. dog stk. 5. For tilsagn om frugt/bær-tillæg finder 1. pkt. ikke anvendelse for tilsagnsår, der følger efter det første af de tilsagnsår, som tilsagnet omfatter.« 9. § 33, stk. 2, affattes således:
»Stk. 2. Landbrugsstyrelsen kan bestemme, at tilsagn om tilskud for et areal bortfalder, hvis forpligtelser eller andre forpligtelser er overtrådt.« 10. I § 33 indsættes som stk. 5:
 »Stk. 5. Hvis der i Fællesskema, der er indgivet ved brug af Miljø- og Fødevareministeriets Tast selv-service og modtaget i Landbrugsstyrelsen senest 25 kalenderdage efter den i stk. 1, nr. 4, anførte frist, ikke er anmodet om udbetaling af tilskud for et areal, kan Landbrugsstyrelsen i følgende tilfælde bestemme, at tilsagn om tilskud for arealet ikke bortfalder:
 1) På det tidspunkt, hvor tilsagnshaver senest indgav Fællesskema inden udløb af de nævnte 25 kalenderdage, har tilsagnshaver ikke i Fællesskema fået en oplysning, hvoraf det fremgår, at der ikke er anmodet om udbetaling af tilskud for arealet, og arealet var ikke registreret som tilsagnsareal på Miljø- og Fødevareministeriets Internet Markkort.
 2) Inden udløb af de nævnte 25 kalenderdage har tilsagnshaver i Fællesskema indlagt en bemærkning med en begrundelse for den manglende anmodning om udbetaling af tilskud for arealet.
3) På det tidspunkt, hvor tilsagnshaver senest indgav Fællesskema inden udløb af de nævnte 25 kalenderdage, har tilsagnshaver for arealet indberettet således, at der for et eller flere tilsagn om tillæg for arealet ikke anmodes om udbetaling af tilskud.« § 2 Stk. 1. Bekendtgørelsen træder i kraft den 1. januar 2020.
 Stk. 2. § 1, nr. 2, finder anvendelse i overensstemmelse med § 58 i lov nr. 338 af 2. april 2019 om jordbrugets anvendelse af gødning og om næringsstofreducerende tiltag.
 Stk. 3. § 1, nr. 3 og 6, finder anvendelse i overensstemmelse med § 57 i bekendtgørelse nr. 760 af 30. juli 2019 om miljøregulering af dyrehold og om opbevaring og anvendelse af gødning.
 Stk. 4. § 1, nr. 8 og 10, finder anvendelse ved behandling af anmodninger om udbetaling af tilskud, der er modtaget den 1. januar 2020 eller senere.
 Stk. 5. § 33, stk. 2, nr. 2, i bekendtgørelse nr. 80 af 28. januar 2015 om økologisk arealtilskud med den affattelse, der var gældende den 31. december 2019, finder fortsat anvendelse ved behandling af anmodninger om udbetaling af tilskud, der er modtaget før den 1. januar 2020.
