(Til rektorerne for børnehave- og  

 fritidspædagogseminarierne) Undervisningsministeriet og Seminarielærerforeningen har den 2. maj 1990  

 indgået en aftale om ændringer i aftaler om tjenestetid, overtimebetaling og  

 afspadsering mv. for tjenestemandslønnede seminarielærere mv. ved børnehave-  

 og fritidspædagogseminarier.
 Et eksemplar af aftalen vedlægges.
Ifølge aftalen forhøjes det pligtige undervisningstimetal for  

 praktikledere fra 222 timer årligt til 270 årligt, og der indføres en  

 udtrykkelig regel om timereduktion på 1 time pr. studerende for hvervet som  

 hovedlærer for kurset i specialpædagogik.
Hvis kurset er delt på 2. og 3.  

 uddannelsesår, deles hovedlærertimerne tilsvarende.
 Aftalen har virkning fra 1. august 1990.
 For hovedlærerreduktionens vedkommende træder ordningen fra samme  

 tidspunkt i stedet for den midlertidigt fastsatte ordning, hvorefter der er  

 blevet ydet timereduktion med 12 timer pr. klasse og 0,5 time pr. studerende,  

 jf. senest diverse skrivelser af 24. oktober 1988.
 Aftalen er en konsekvens af ændringerne af uddannelsesreglerne i 1986  

 (bkg. nr 536 af 19. august 1986), hvor praktikledernes arbejde blev lettet,  

 fordi observationspraktikken bortfaldt og specialepraktikken blev afkortet.
 Den aftalte ændring af tjenestetidsaftalen skal ses i sammenhæng med  

 intentionen om, at revisionen af uddannelsesbekendtgørelsen skulle gøres  

 udgiftsneutral gennem overførsel af ressourcer til områder, hvor  

 arbejdsopgaverne er forøget.
 P.m.v.
 e.b.
Kirsten M.
Jørgensen fm.
Bilag Aftale mellem Undervisnings- og Forskningsministeriet og  

 Seminarielærerforeningen om ændringer i aftaler om tjenestetid,  

 overtimebetaling og afspadsering m.v. for tjenestemandslønnende  

 seminarielærere m.v. ved børnehave- og fritidspædagogseminarier.
 I henhold til § 45, stk. 2 i lov nr. 291 af 18. juni 1969 om tjenestemænd  

 i staten, folkeskolen og folkekirken samt i medfør af § 2, stk. 2 i den  

 mellem ministeren for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 indgås  

 følgende aftale:
 § 1.  I Undervisnings- og forskningsministeriets  

 cirkulære af 20. januar 1972 med ændringer senest af 15. februar 1990 vedr.  

 tjenestetid m.v. for lærere m.fl. ved børnehave- og fritidspædagogseminarier  

 foretages følgende ændringer:
 1. I § 1, stk. 1b, ændres »222 timer årlig,  

 svarende til 1,85 ugentlig« til »270 timer årlig, svarende til 2,25  

 ugentlig«.
2. I § 2 tilføjes som nyt nr. 6: 6. For varetagelse af  

 hvervet som hovedlærer for kursus i specialpædagogik ydes en timereduktion på  

 1 time pr. studerende.
Hvis kurset er delt på 2. og 3. uddannelsesår deles  

 hovedlærertimerne tilsvarende.
§ 2.  Aftalen træder i kraft den 1.8.90 København, den 2. maj 1990 Seminarielærerforeningen Erik Nejrup Undervisnings- og Forskningsministeriet P.m.v.
 e.b.
