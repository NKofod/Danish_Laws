INDLEDNING Nærværende bestemmelser er udfærdiget i henhold til ministeriet for  

 offentlige arbejders bekendtgørelse om privatradioanlæg.
 Bestemmelserne indeholder de minimumskrav, som et privatradioanlæg skal  

 opfylde for at kunne godkendes af post- og telegrafvæsenet til brug i  

 privatradiobåndet (26,960 MHz - 27,410 MHz).
 Bestemmelserne er baseret på CEPT (Conference of European Postal and  

 Telecommunications administrations) rekommandation T/R 20-02.
INDHOLDSFORTEGNELSE.
Side OPLYSNINGER VEDR.
AFPRØVNING, GODKENDELSE OG GEBYR 1.1 Anmodning om afprøvning.
 Når et anlæg ønskes afprøvet med henblik på godkendelse, skal en dansk  

 fabrikant eller en dansk repræsentant rette skriftlig henvendelse herom til:
Post- og telegrafvæsenet Radioteknisk tjeneste Islands Brygge 83 C, 4. sal 2300 København S Tlf. 01 - 54 47 96 Anmodningsformularen, som kan rekvireres på ovennævnte adresse, skal  

 indeholde oplysninger om anlæggets fabrikat og typebetegnelse samt være  

 ledsaget af de for afprøvningen nødvendige specifikationer bl.a.:
- Kanalafstand - Antal kanaler - Driftspænding - Sendeeffekt (nominel) - LF-udgangseffekt (nominel) - Højttalerimpedans Anmodningen bør endvidere forsynes med oplysning om, hvem der er teknisk  

 sagsbehandler hos rekvirenten.
 Anmodningen om afprøvning skal være ledsaget af en komplet teknisk  

 beskrivelse af anlægget, bl.a. indeholdende diagrammer og styklister.
Endvidere skal der medsendes en målerapport med måleresultater omfattende  

 alle de i bestemmelserne beskrevne målinger.
Har rekvirenten under sine  

 målinger set sig nødsaget til at anvende målemetoder eller målebetingelser,  

 der ikke er helt identiske med nærværende bestemmelser, skal målerapporten  

 indeholde de nødvendige oplysninger herom.
Post- og telegrafvæsenet (P&T)  

 afgør herefter, om en sådan målerapport kan godtages.
 Målerapporter og beskrivelser, der indleveres i forbindelse med  

 typeafprøvning af anlæg, er P&T's ejendom.
 1.2 Indlevering af anlæg til afprøvning.
 Anlæg, som ønskes afprøvet, indleveres til:
Post- og telegrafvæsenet Radioteknisk tjeneste Islands Brygge 83 C, 4. sal 2300 København S Al transport af anlæg til og fra radioteknisk tjeneste påhviler  

 rekvirenten.
 P&T kan forlange, at rekvirenten opstiller, tilslutter og klargør  

 anlægget til afprøvning.
 1.3 Valg af anlæg til afprøvning.
Rekvirenten skal normalt stille et eksemplar taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 henseende være identiske med det afprøvede eksemplar.
 1.4 Enkeltkanal-anlæg.
Rekvirenten kan vælge en hvilken som helst af kanalerne inden for  

 udstyrets specificerede frekvensområde til afprøvning.
P&T forbeholder  

 sig dog ret til at forlange udstyr for afprøvning på andre kanaler inden for  

 udstyrets frekvensområde, hvis man skønner, at særlige omstændigheder gør det  

 ønskeligt.
 1.5 Flerkanal-anlæg.
Typegodkendelsesmålingerne behøver normalt kun at blive foretaget på op  

 til 3 kanaler, idet de 3 kanaler vælges med een nær den nedre grænse, een  

 omtrent i midten og een nær den øvre grænse af det frekvensområde inden for  

 hvilket, der kan skiftes kanaler.
P&T forbeholder sig dog ret til at  

 forlange udstyr for afprøvning på andre kanaler inden for udstyrets  

 frekvensområde, hvis man skønner, at særlige omstændigheder gør sig gældende.
 1.6 Godkendelse.
 Godkendelse kan efter P&T's afgørelse, i hvert enkelt tilfælde, gives  

 enten som en typegodkendelse eller som en godkendelse af enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede anlæg af typen både med  

 hensyn til strømskemaer, komponenter og montering, er identiske med det  

 afprøvede.
Anlæg, der i radiomæssig og anden væsentlig henseende ikke er identiske,  

 må ikke have samme typebetegnelse.
Foretages der ændringer, må der gives ny  

 typebetegnelse, hvilket normalt vil medføre krav om ny afprøvning.
P&T  

 forbeholder sig ret til ved skøn at afgøre, om anlæg er identiske i henhold  

 til ovenstående, og om ny afprøvning er nødvendig.
Det er en forudsætning for opretholdelse af en typegodkendelse, at P&T  

 med henblik på kontrolmålinger på et hvilket som helst tidspunkt uhindret kan  

 udvælge eksemplarer af vedkommende anlægstype fra lager hos fabrikant eller  

 importør, eventuelt forhandler.
Såfremt det herved eller på anden måde  

 konstateres, at anlæggene ikke opfylder de gældende bestemmelser, eller  

 såfremt godkendelsens vilkår i øvrigt tilsidesættes, kan godkendelsen  

 annulleres, både for allerede ibrugtagne anlæg og ikke ibrugtagne anlæg af  

 vedkommende type.
 Givne godkendelser kan annulleres.
 1.7 Gebyr for afprøvning.
For afprøvningen, der foretages med henblik på godkendelse, opkræver  

 P&T et gebyr pr. prøve, uanset afprøvningens resultat.
Til gebyret lægges  

 moms.
For anlæg, der godkendes uden egentlig afprøvning, opkræves et af P&T  

 fastsat gebyr.
Til gebyret lægges moms.
 1.8 Mærkning af anlæg.
 Udstyret skal være mærket med følgende oplysninger:
1. Fabrikat 2. Typebetegnelse 3. Fabrikations- eller løbenummer 4. P&T's tilladelsesnummer Mærkningen skal være mekanisk solid og holdbar og kan f.eks. udføres ved  

 gravering, prægning eller anvendelse af metalskilte.
De nævnte oplysninger skal være således placeret på anlægget, at de er let  

 synlige i forbindelse med kontrol.
Før anlægget bringes ud på markedet, skal  

 mærkningen være godkendt af radioteknisk tjeneste.
ALMINDELIGE KRAV TIL ANLÆGGET 2.1 Frekvensområde.
 Frekvensområdet for privatradioanlæg er 26,960 - 27,410 MHz.
 2.2 Bærebølgefrekvenser og kanalnumre.
 Følgende bærebølgefrekvenser er til rådighed:
 2.3 Kanalafstand.
 Kanalafstanden er 10 kHz.
 2.4 Flerkanal-anlæg.
Anlæg med flere kanaler må anvendes forudsat, at de kun er konstrueret til  

 de tilladte kanaler.
Der skal drages omsorg for, at sådanne anlægs kanalantal  

 (frekvensområde) ikke kan udvides ved et simpelt indgreb af brugeren, f.eks.  

 må den fysiske og elektriske opbygning af kanalvælger-kredsløbet kun tillade  

 sending og modtagning på de tilladte frekvenser (kanaler).
 Hvis anlæggets frekvens styres af et syntese- og/eller PLL-kredsløb, må  

 tilfældige forsøg på styring af disse kredsløb kun resultere i  

 frekvensindstilling på tilladte kanaler.
Sendefrekvensen skal frembringes med et enkelt krystal.
I anlæg med PLL-  

 eller syntese-systemer er dette krystal samtidig referencekrystal.
 2.5 Modulationstype.
 Anlægget må kun være indrettet for sendetype F3E (frekvensmoduleret  

 telefoni) eller G3E (fasemoduleret telefoni). Kortvarige udsendelser af  

 tonesignaler for selektivt opkald m.v. er dog tilladt.
 2.6 Udgangseffekt.
 Anlægget skal være konstrueret på en sådan måde, at senderens  

 udgangseffekt ikke kan øges ved et »simpelt« indgreb af brugeren.
 2.7 Syntese- og PLL-systemer.
 Hvis sendefrekvensen styres af et syntese- og/eller PLL-kredsløb, må  

 senderen ikke kunne »tastes«, medens der skiftes frekvens.
 2.8 Anlæg med fast monteret antenne.
 Nærværende bestemmelser gælder både for anlæg med stik til ekstern antenne  

 samt anlæg med fast monteret antenne (integreret ant.).
 I denne bestemmelse er en fast monteret antenne defineret som en antenne,  

 der er konstrueret til at sidde permanent på anlægget uden brug af stik  

 og/eller antennekabel.
I tilfælde af anlæg, der er konstrueret med fast monteret antenne samt  

 tilslutningsmulighed for ekstern antenne, skal anlægget overholde  

 bestemmelserne for anlæg med ekstern antenne.
Endvidere skal kravene til  

 senderens udstrålede bærebølgeeffekt, nabokanaleffekt og uønskede udstråling  

 samt modtagerens uønskede udstråling, overholdes ifølge bestemmelserne for  

 anlæg med fast monteret antenne.
 AFPRØVNINGSBETINGELSER.
 3.1 Normale og særlige afprøvningsbetingelser.
 Typeafprøvningsmålinger skal foretages under normale samt, hvor det er  

 nævnt, under særlige afprøvningsbetingelser (pkt. 3.3 til 3.5).
 3.2 Spændingsforsyning.
 Under typegodkendelsesmålingerne forsynes udstyret fra en udvendig  

 spændingskilde, der kan levere forsyningsspændinger som beskrevet i pkt.  

 3.3.2 og 3.4.2. Spændingsforsyningens indre impedans skal være så lav, at  

 dens indflydelse på måleresultaterne er uden betydning.
 Forsyningsspændingen måles på udstyrets indgangsklemmer.
 Hvis udstyret er monteret med fast forbundet fødekabel, måles  

 forsyningsspændingen, hvor dette kabel er tilsluttet udstyret.
 Ved udstyr for indbyggede batterier tilsluttes spændingskilden så tæt som  

 muligt ved batteriklemmerne.
 Under afprøvningen holdes forsyningsspændingen inden for +/-3% af  

 spændingen ved målingens påbegyndelse.
 Fabrikanten opgiver hvilken eller hvilke nominelle forsyningsspændinger,  

 udstyret er beregnet for.
 3.3 NORMALE AFPRØVNINGSBETINGELSER.
 3.3.1 Normal temperatur og fugtighed.
 Afprøvning under normale afprøvningsbetingelser foretages i et almindeligt  

 laboratorium under særlig kontrol af temperatur og fugtighed d.v.s. ved  

 temperaturer mellem +15 grader C og +35 grader C og relative fugtigheder  

 mellem 20% og 75%.
 3.3.2 Forsyningsspændinger ved afprøvning under normale  

 afprøvningsbetingelser.
 3.3.2.1 Forsyning fra nettet.
 Ved afprøvning under normale betingelser tilføres udstyr, som er beregnet  

 for tilslutning til det almindelige forsyningsnet, en forsyningsspænding lig  

 forsyningsnettets nominelle spænding og med frekvensen 50 +/- 1 Hz.
 3.3.2.2 Blyakkumulatorer med laderegulering for anvendelse i  

 motorkøretøjer.
 Hvor radioudstyret er beregnet til brug i forbindelse med de sædvanlige i  

 motorkøretøjer anvendte blyakkumulatorer med reguleret ladeaggregat, anvendes  

 under afprøvningen en forsyningsspænding på 1,1 gange batteriets nominelle  

 spænding (6 Volt, 12 Volt etc.).
 3.3.2.3 Andre forsyningsspændinger.
 For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), opgives  

 afprøvningsspændingen af fabrikanten.
 3.4 SÆRLIGE AFPRØVNINGSBETINGELSER.
 3.4.1 Temperaturer ved afprøvning under særlige betingelser.
 Ved afprøvning under særlige betingelser foretages målingerne i  

 overensstemmelse med pkt. 3.5 ved temperaturerne -10 grader C og +55 grader  

 C.
 3.4.2 Forsyningsspænding ved afprøvning under særlige betingelser.  

  3.4.2.1 Forsyning fra nettet.
 Forsyningsspændingerne for udstyr, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding +/-10%, med frekvensen 50 +/- 1 Hz.
 3.4.2.2 Blyakkumulatorer med laderegulering for anvendelse i  

 motorkøretøjer.
 Hvor radioudstyret er beregnet til brug i forbindelse med de sædvanlige i  

 motorkøretøjer anvendte blyakkumulatorer med reguleret ladeaggregat, anvendes  

 ved afprøvningen under særlige betingelser en forsyningsspænding på 1,3 og  

 0,9 gange den nominelle forsyningsspænding (6 Volt, 12 Volt etc.).
 3.4.2.3 Andre forsyningsspændinger.
 For udstyr, der benytter andre typer spændingsforsyninger end ovennævnte,  

 f.eks. primærbatterier (ikke-genopladelige batterier), vil  

 forsyningsspændingen ved afprøvning under særlige afprøvningsbetingelser  

 være:
 1. For almindelige tør-batterier og lithium-batterier:  

 0,85 gange den nominelle batterispænding.
 2. For kviksølv-batterier: 0,9 gange den nominelle  

 batterispænding.
 3. For andre typer batterier: Opgives  

 minimum-spændingen af fabrikanten.
 3.5 TEMPERATURPRØVER.
 3.5.1 Fremgangsmåde.
Før hver afprøvning påbegyndes, sørges for, at udstyret er i termisk  

 ligevægt ved den ønskede temperatur i klimakammeret, idet den termiske  

 ligevægt sikres opnået enten gennem konstatering ved måling eller ved, at der  

 forløber mindst 1 time, før afprøvningen indledes.
Udstyret holdes afbrudt,  

 indtil den termiske ligevægt er opnået.
 Når afprøvningen foretages ved høj temperatur, skal senderen være  

 »tastet« i 1 minut, efterfulgt af 4 minutter i stilling  

 »modtage«, hvorefter udstyret skal overholde de specificerede krav.
 Under afprøvning ved lav temperatur skal udstyret efter opnåelse af  

 termisk ligevægt tændes i stilling »modtage« i 1 minut, hvorefter  

 de specificerede krav til udstyret skal kunne overholdes.
 3.6 Prøvesignaler på modtagerens indgang.
 Signalgeneratorerne, der leverer prøvesignaler til modtagerens indgang,  

 tilsluttes på en sådan måde, at impedansen set fra modtagerindgangen er 50  

 ohm, uanset om modtageren påtrykkes eet eller flere signaler samtidigt.
 Størrelsen af signalet eller signalerne, der påtrykkes modtageren under  

 afprøvningen, udtrykkes ved den elektromotoriske kraft (emk), der er på det  

 sted, hvor modtageren tilsluttes.
 Effekten af ethvert intermodulationsprodukt og støj, som genereres i  

 signalgeneratorerne, skal være ubetydelig.
 Statisk amplitudemodulation, som måtte genereres af signalgeneratorerne,  

 skal ligeledes være ubetydelig.
 3.7 Modtagerens squelch-kredsløb.
 Modtagerens squelch-kredsløb sættes ud af funktion under  

 godkendelsesmålingerne.
 3.8 Modtagerens nominelle LF-udgangseffekt.
 Modtagerens nominelle LF-udgangseffekt, som er opgivet af fabrikanten,  

 skal være den maksimale effekt for hvilken, alle krav i disse bestemmelser  

 kan overholdes.
LF-udgangseffekten skal måles med standard modulation (pkt. 3.9), og  

 udgangen belastes med en rent ohmsk belastning svarende til den impedans,  

 udstyret er konstrueret til.
Denne impedans skal ligeledes opgives af  

 fabrikanten.
 3.9 Standard modulation.
 Ved standard modulation forstås modulation med et 1000 Hz sinus-formet  

 signal af en sådan størrelse, at det frembringer et frekvenssving på +/- 1,0  

 kHz.
 3.10 Kunstantenne.
Afprøvningen af senderen foretages med en kunstantenne tilsluttet  

 udstyrets antenneklemmer.
Kunstantennen består af en rent ohmsk, afskærmet  

 belastning på 50 ohm.
 3.11 »Test-jig«.
 For anlæg uden tilslutningsmulighed for ekstern antenne kan det kræves, at  

 fabrikanten leverer en »test-jig« passende til anlægget til brug  

 ved de relative målinger, som skal foretages på det indsendte anlæg.
 »Test-jiggen« skal indeholde en 50 ohms antennetilslutning i  

 anlæggets nominelle frekvensområde.
 »Test-jiggen« skal endvidere være forsynet med  

 tilslutningsmulighed for mikrofon samt ekstern spændingsforsyning.
 Specifikationerne for »test-jiggen« under normale og særlige  

 afprøvningsbetingelser skal godkendes af P&T.
 De specifikationer, som har interesse for P&T, er:
a.
Koblingstabet må ikke være større end 30 dB.
b.
Koblingstabet må ikke variere mere end højst 2 dB i hele  

 frekvensområdet.
c.
Koblingsanordningen må ikke indeholde ulineære komponenter.
 P&T har lov til at benytte sin egen »test-jig«.
 SENDER.
 4.1 Frekvensafvigelse.
 4.1.1 Definition.
 Senderens frekvensafvigelse er differensen mellem den målte  

 bærebølgefrekvens og dennes nominelle værdi.
 4.1.2 Målemetode.
 Bærebølgefrekvensen måles med senderen umoduleret og tilsluttet en  

 kunstantenne (pkt. 3.10).
 Målingerne foretages under normale afprøvningsbetingelser (pkt. 3.3) samt  

 under særlige afprøvningsbetingelser (pkt. 3.4).
4.1.3 Krav Senderens frekvensafvigelse må ikke være større end +/- 0,6 kHz.  

  fra nominel frekvens under såvel normale som særlige afprøvningsbetingelser.
 4.2 Bærebølgeeffekt.
 4.2.1 Definition.
 Bærebølgeeffekten er effekten, den umodulerede sender afgiver til  

 kunstantennen (pkt. 3.10).
Bærebølgeeffektens nominelle værdi er maksimalværdien af senderens  

 udgangseffekt uden modulation, hvor alle krav i nærværende tekniske  

 bestemmelser er opfyldt.
Den nominelle bærebølgeeffekt opgives af  

 fabrikanten.
 4.2.2 Målemetode.
Senderen forbindes til en kunstantenne, og den afsatte effekt i denne  

 måles.
Målingen foretages under normale afprøvningsbetingelser (pkt. 3.3)  

 samt under særlige afprøvningsbetingelser (pkt. 3.4).
Bærebølgeeffekten fra anlæg uden tilslutningsmulighed for ekstern antenne  

 måles som anført i bilag 1 (pkt.
B1.1).
 4.2.3 Krav.
 Senderens bærebølgeeffekt må ikke overstige 4,0 Watt.
 4.3 Nabokanaleffekt.
 4.3.1 Definition.
 Nabokanaleffekten er den del af senderens totale udgangseffekt, der under  

 nærmere definerede modulationsforhold falder i gennemgangsområdet for en  

 modtager specificeret efter systemet og afstemt til en af nabokanalerne.  

 Nabokanaleffekten er summen af middeleffekten frembragt af modulation og  

 effektbidrag hidrørende fra brum og støj fra senderen.
 4.3.2 Målemetode.
Nabokanaleffekten måles med en effektmålemodtager, der opfylder  

 betingelserne i pkt. 4.3.4. Senderudgangen forbindes til  

 effektmålemodtagerens indgang via et dæmpningsled og evt. et  

 impedanstilpasningsled således, at der er impedanstilpasning til  

 senderudgangen og således, at indgangsniveauet på effektmålemodtageren er  

 passende.
Senderen moduleres med et signal på frekvensen 1250 Hz og et  

 niveau, der er 20 dB højere end det, der bevirker et frekvenssving på +/- 1,0  

 kHz.
Effektmålemodtageren afstemmes til senderens nominelfrekvens og  

 finjusteres til maksimum udslag på det tilsluttede voltmeter.
Det variable  

 dæmpningsled indstilles således, at man får en aflæsning på modtageren, der  

 er ca. 5 dB over dens eget støjniveau.
Indstillingen af det variable  

 dæmpningsled noteres.
Effektmålemodtageren skal nu justeres væk fra bærebølgefrekvensen således,  

 at målemodtagerens 6 dB-punkt nærmest senderen (se fig. 1) bliver  

 lokaliseret 5,75 kHz fra senderens nominelfrekvens.
Det variable dæmpningsled  

 indstilles således, at samme modtagervisning som tidligere opnås.
Differensen mellem det variable dæmpningsleds indstilling ved måling i  

 henholdsvis centerkanalen og nabokanalen er da forholdet i dB mellem  

 bærebølgeeffekten og nabokanaleffekten.
Nabokanaleffekten er herved bestemt,  

 idet bærebølgeeffekten er kendt (pkt. 4.2). Målingerne gentages for den anden  

 nabokanal.
Nabokanaleffekten for anlæg uden tilslutningsmulighed for ekstern antenne  

 måles som anført i bilag 1 (pkt.
B1.2).
 4.3.3 Krav.
 Nabokanaleffekten må ikke overstige 20 myW.
 4.3.4 Specifikation for målemodtageren.
 Målingerne foretages med en effektmålemodtager, som opfylder følgende  

 krav:
Effektmålemodtageren skal bestå af en blander, et krystalfilter, et  

 variabelt dæmpningsled, en forstærker og et effektivværdivisende voltmeter,  

 alt forbundet i serie, samt lokaloscillator.
Lokaloscillatoren kan evt. bestå  

 af en signalgenerator.
 Ud fra en frekvensafstand på 10 kHz fra senderens nominelle frekvens skal  

 filterets båndbredde være følgende:
Dæmpningsleddet skal have et variationsområde på mindst 80 dB i 1 dB's  

 spring.
Variationsområde på 90 dB eller mere anbefales dog af hensyn til  

 opfyldelse af fremtidige krav.
 Fejlen på dæmpningsleddets kalibrering må ikke være større end +/- 0,5 dB.
 Forstærkerens støjtal må ikke være større end 4 dB, og dens  

 amplitudefrekvenskarakteristik må ikke variere mere end 1 dB inden for  

 krystalfilterets 6 dB båndbredde.
 Krystalfilterets dæmpning uden for den 90 dB båndbredde, der er  

 foreskrevet i tabellen ovenfor, skal være større end eller lig med 90 dB.
 Voltmeterets udslag skal være bestemt af effektivværdien af signaler med  

 en topfaktor på op til 10. Det er ikke nødvendigt, at voltmeteret er  

 kalibreret.
 Måleudstyret skal være således, at nøjagtigheden af effektmålingerne er  

 bedre end 1,5 dB, selv om modtagerens indgangsniveau hæves til 100 dB over  

 det mindst målelige signal.
 Lokaloscillatorens støjniveau i forhold til dens signalniveau må ikke være  

 større end -60 dB i et bånd, der er 8,5 kHz bredt og centreret omkring en  

 frekvens 10 kHz fra bærebølgen.
 4.4 Uønsket udstråling.
 4.4.1 Definition.
 Uønsket udstråling er udstråling på andre frekvenser end  

 bærebølgefrekvensen og de sidebånd, der fremkommer ved normal modulation.
 4.4.2 Målemetode.
Uønsket udstråling over antenneklemmerne måles med den umodulerede sender  

 forbundet til en kunstantenne som specificeret i pkt. 3.10. Der måles over  

 frekvensområdet 100 kHz til 2000 MHz, undtagen i den anvendte kanal og dennes  

 nabokanaler.
Måling af de enkelte uønskede signaler foretages med en selektiv  

 målemodtager eller en spektrumanalysator.
 Målingerne gentages med senderen moduleret til standard modulation.
Uønsket udstråling fra anlæg uden tilslutningsmulighed for ekstern antenne  

 måles som anført i bilag 1 (pkt.
B1.3.) 4.4.3 Krav.
 Effekten af de enkelte uønskede signaler må ikke på nogen frekvens  

 overstige 4 nW i frekvensbåndene:
 Effekten af uønsket udstråling på andre frekvenser end de ovenfor nævnte  

 må ikke overstige 0,25 myW på frekvenser under 1000 MHz og 1  

 myW på frekvenser over 1000 MHz.
 Med senderen i »stand by« må effekten af uønsket udstråling på  

 frekvenser under 1000 MHz ikke overstige 2 nW og på frekvenser over  

 1000 MHz ikke overstige 20 nW.
 MODTAGER.
 5.1 Følsomhed.
 5.1.1 Definition.
Ved modtagerens følsomhed forstås her det mindste signalniveau (emk) på  

 modtagerens indgang, der ved modtagerens nominelle frekvens og med standard  

 modulation af signalet vil frembringe en LF-udgangseffekt på mindst 50% af  

 den nominelle udgangseffekt (pkt. 3.8) og et SND/ND* (signal-støjforhold  

 SINAD) på 20 dB, målt på modtagerens udgang gennem et psophometrisk filter  

 (CCITT Rec.
P53A.).
Note.
Det 1 kHz bånd-stop filter, som anvendes ved SND/ND målingerne, skal  

 opfylde følgende krav:
Dæmpningen af 1 kHz skal være mindst 40 dB, og dæmpningen af 2 kHz må ikke  

 overskride 0,6 dB.
Filterkarakteristikken må ikke overskride 0,6 dB i  

 frekvensområderne 20 Hz - 500 Hz og 2 kHz - 4 kHz.
 Uden modulation må filteret ikke dæmpe modtagerens LF-udgangseffekt (støj)  

 mere end 1 dB.
* S = Signal N = Støj D = Forvrængning 5.1.2 Målemetode.
Et signal på modtagerens nominelle frekvens med standard modulation (pkt.  

 3.9) påtrykkes modtagerens indgang.
En modstandsbelastning samt en  

 forvrængningsmåler med 1 kHz bånd-stop filter og et psophometrisk filter  

 forbindes til modtagerens LF-udgang.
Modtagerens volumenkontrol indstilles  

 således, at modtagerens udgangseffekt er 50% af den nominelle udgangseffekt  

 (pkt. 3.8).
 Indgangssignalets størrelse ændres, indtil SND/ND er 20 dB samtidig med,  

 at udgangseffekten fastholdes på 50% af modtagerens nominelle udgangseffekt.
 Indgangssignalets størrelse er da modtagerens følsomhed.
 5.1.3 Krav.
 Følsomheden skal være bedre end eller lig med +6 dBmyW emk.
 Anlæg uden tilslutningsmulighed for ekstern antenne er ikke underlagt  

 dette krav.
 5.2 Nabokanalselektivitet.
 5.2.1. Definition.
 Nabokanalselektiviteten er modtagerens evne til at modtage et ønsket  

 moduleret signal uden at overskride en given forringelse, som skyldes  

 tilstedeværelsen af et uønsket moduleret signal i en af nabokanalerne.
 5.2.2 Målemetode.
De to signaler tilføres modtagerens indgang samtidig som omtalt i pkt.  

 3.6. Det ønskede signal skal ligge på modtagerens nominelle frekvens og  

 moduleres til standard modulation (pkt. 3.9). Med det uønskede signal  

 afbrudt, indstilles størrelsen af det ønskede signal til en værdi af +6 dBmyV  

 emk.
Det uønskede signal afstemmes til den øvre nabokanals centerfrekvens og  

 moduleres med en 400 Hz tone til et frekvenssving på +/- 1,0 kHz.
 Niveauet af det uønskede signal justeres, indtil SND/ND (pkt. 5.1) på det  

 ønskede signal er reduceret til 14 dB (med psophometrisk filter).
 Målingerne gentages med det uønskede signal afstemt til den nedre  

 nabokanals centerfrekvens.
 Nabokanalselektiviteten er da størrelsen af det mindste af de to uønskede  

 signaler.
 5.2.3 Krav.
 Niveauet af det uønskede signal, som forårsager interferens, skal være  

 mindst 60 dBmyV emk.
 Anlæg uden tilslutningsmulighed for ekstern antenne er ikke underlagt  

 dette krav.
 5.3 Selektivitet overfor uønskede signaler (spurious response  

 rejection).
 5.3.1 Definition.
 Selektivitet overfor uønskede signaler er en bestemmelse af modtagerens  

 evne til at skelne mellem det ønskede modulerede signal på nominelfrekvensen  

 og et uønsket signal på enhver anden frekvens, der måtte påvirke modtageren.
 5.3.2 Målemetode.
De to signaler tilføres modtagerens indgang samtidig som omtalt i pkt.  

 3.6. Det ønskede signal skal ligge på modtagerens nominelle frekvens og  

 moduleres til standard modulation (pkt. 3.9). Med det uønskede signal afbrudt  

 indstilles størrelsen af det ønskede signal til en værdi af +6 dBmyV emk.
Det  

 uønskede signal moduleres med en 400 Hz tone til et frekvenssving på +/- 1,0  

 kHz.
 Niveauet af det uønskede signal justeres til 76 dBmyV emk.
Frekvensen af det uønskede signal varieres over frekvensområdet 100 kHz -  

 2000 MHz.
Ved enhver frekvens, hvor modtageren reagerer, ændres det uønskede  

 signals størrelse, indtil SND/ND (pkt. 5.1) på det ønskede signal er  

 reduceret til 14 dB (med psophometrisk filter).
 Selektiviteten overfor uønskede signaler er da størrelsen af de uønskede  

 signaler, der, som ovenfor nævnt, bevirker en reduktion af SND/ND.
 5.3.3 Krav.
 Niveauet af uønskede signaler, som bevirker en forringelse af signal- støj  

 forholdet (SINAD) til 14 dB på alle frekvenser bortset fra nominelfrekvensen  

 +/- 10 kHz, skal være mindst 60 dBmyV emk.
 Anlæg uden tilslutningsmulighed for ekstern antenne er ikke underlagt  

 dette krav.
 5.4 Intermodulationsselektivitet.
 5.4.1. Definition.
 Intermodulationsselektivitet er et udtryk for modtagerens evne til at  

 forhindre dannelsen af intermodulationsprodukter, frembragt af to eller flere  

 uønskede signaler.
 5.4.2 Målemetode.
To signalgeneratorer, A og B, forbindes til indgangen af modtageren som  

 beskrevet i pkt. 3.6. Signalet fra signalgenerator A skal moduleres med  

 standard modulation (pkt. 3.9) og indstilles til en frekvens, der er 20 kHz  

 over (eller under) nominelfrekvensen.
Signalgenerator B skal være umoduleret  

 og indstilles til en frekvens, der er 10 kHz over (eller under)  

 nominelfrekvensen.
 Signalgeneratorernes udgangsspændinger, der holdes lige store, reguleres,  

 indtil SND/ND (pkt. 5.1) er 20 dB (med psophometrisk filter).
Frekvensen fra signalgenerator A finjusteres, så den maksimale værdi af  

 SND/ND opnås.
Udgangsspændingen på de to signalgeneratorer efterjusteres, til  

 SND/ND er 20 dB.
 Intermodulationsselektiviteten er da udgangsspændingen (emk) på  

 signalgeneratorerne.
 5.4.3 Krav.
 Niveauet af uønskede signaler, som forårsager intermodulation, skal være  

 mindst 60 dBmyV emk.
 Anlæg uden tilslutningsmulighed for ekstern antenne er ikke underlagt  

 dette krav.
 5.5 Uønsket udstråling fra modtageren.
 5.5.1 Definition.
 Al udstråling over antenneklemmerne eller fra den fast monterede antenne  

 og fra kabinettet er, uanset frekvens, uønsket udstråling.
 5.5.2 Målemetode.
Uønsket udstråling over antenneklemmerne måles med en målemodtager  

 eller en spektrumanalysator forbundet til modtagerens antenneklemmer.
Der  

 måles over en impedans på 50 ohm i frekvensområdet 100 kHz - 2000 MHz.
Uønsket udstråling fra anlæg med fast monteret antenne måles som  

 anført i bilag 1 (pkt.
B1.3).
 5.5.3 Krav.
 Effekten af den uønskede udstråling fra modtageren må ikke overstige 2nW  

 på frekvenser under 1000 MHz og 20 nW på frekvenser over 1000 MHz.
 BILAG 1.
 B1 UDSTRÅLlNG FRA ANLÆG MED FAST MONTERET ANTENNE.
 B1.1 Senderens effektivt udstrålede effekt (ERP).
Som mål for senderens bærebølgeeffekt anvendes her den effekt, som skal  

 tilføres en halvbølgedipol for at få samme feltstyrke i den retning, hvor  

 feltstyrken fra senderen er størst under nærmere specificerede  

 målebetingelser (pkt.
B1.4).
 B1.1.1 Krav.
 Senderens effektivt udstrålede effekt må ikke overstige 4 Watt.
B1.2 Nabokanaleffekt Nabokanaleffekten måles som beskrevet i pkt. 4.3.2 men med den forskel, at  

 senderudgangen (den fast monterede antenne) kobles til målemodtageren ved  

 hjælp af en antenne, der monteres på målemodtagerens indgang.
Resultatet af denne måling er derfor en relativ værdi, ud fra hvilken  

 nabokanaleffekten kan beregnes, når bærebølgeeffekten (pkt.
B1.1) er kendt  

 (bærebølgeeffekt - målt dæmpning = nabokanaleffekt).
 B1.2.1 Krav.
 Nabokanaleffekten må ikke overskride en værdi af 20 myW.
 B1.3 Uønsket udstråling.
 Den uønskede udstråling fra senderen bestemmes som den udstråling,  

 der med moduleret sender udsendes fra udstyret på frekvenser uden for den  

 anvendte kanal og dennes nabokanaler.
 Ved den uønskede udstråling fra anlægget forstås her al udstråling,  

 som udsendes fra udstyret under modtagning.
 B1.3.1 Krav.
 Uønsket udstråling fra senderen, se pkt. 4.4.3, og fra modtageren, pkt.  

 5.5.3.
 B1.4 Måleplads og måleopstilling.
Målepladsen skal være beliggende på et rimeligt plant areal.
På  

 målepladsen skal der findes et ledende jordnet med en diameter på mindst 5  

 meter, i hvis midtpunkt der anbringes en understøtning, hvorpå måleobjektet  

 placeres.
Understøtningen består af et plastrør fyldt med en  

 saltvandsopløsning (9 g NaCl pr. liter vand). Plastrøret har en højde på 1,5  

 meter, og den inderste diameter skal være 10 +/- 0,5 cm.
Den øverste ende af  

 røret er lukket med en metalplade på 15 cm i diameter, og metalpladen er i  

 kontakt med vandet.
Målepladsen skal være så stor, at det er muligt i en  

 afstand på 30 meter fra centeret af jordnettet at anbringe en måleantenne.  

 Det skal sikres, at reflektioner fra uvedkommende genstande på målepladsen  

 ikke generer målingerne.
 B1.4.1 Måleantenne og målemodtager.
 Måleantennen benyttes til at måle udstråling fra såvel udstyret under  

 måling som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 4 meter.
 Målemodtageren behøver ikke at være absolut kalibreret, men skal være i  

 stand til at måle relative signalniveauer.
 B1.4.2 Substitutionsantennen.
Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet.
 Ved måling på 27 MHz og eventuelle andre frekvenser, hvor en sådan  

 placering ikke er mulig, eller hvor afstanden mellem substitutionsantennens  

 ydre ende og jorden ville blive mindre end 30 cm ved lodret polarisation,  

 hæves den lodret polariserede substitutionsantenne dog således, at en afstand  

 på 30 cm opnås.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
 B1.4.3 Målemetode.
 Under måling skal måleobjektet placeres på understøtningen med antennen  

 lodret opad som omtalt under B1.4.
Senderen skal være umoduleret.
Målemodtageren afstemmes til senderens  

 frekvens, og måleantennen indstilles til vertikal polarisation.
Ved variation  

 af måleantennens højde mellem 1 og 4 meter opsøges den højde, hvor størst  

 signal opnås.
Understøtningen og udstyret, hvorpå der måles, erstattes med den under  

 pkt.
B1.4.2 omtalte substitutionsantenne, og højden af modtageantennen  

 varieres for igen at sikre maksimalt signal.
Signalniveauet på  

 substitutionsantennens klemmer justeres, indtil samme udslag som tidligere -  

 subsidiært et udslag, der står i et kendt forhold til dette - opnås.
 Den udstrålede effekt er da lig rådighedseffekten på  

 substitutionsantennens klemmer og/eller rådighedseffekten korrigeret med  

 ovennævnte kendte forhold.
 BILAG 2.
 B2 Krav til måleudstyrets nøjagtighed.
