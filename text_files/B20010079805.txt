Bekendtgørelse om tilskud til bygning  

 af fiskerfartøjer)_) I medfør af § 2, stk. 1, nr. 2, § 7, § 9, stk. 1, § 10, stk. 1, §  

 11, § 12, § 13, stk. 1, § 14, stk. 1, § 16, stk. 3, og § 18, stk. 3, i lov om  

 strukturforanstaltninger vedrørende fiskerisektoren, jf.  

 lovbekendtgørelse nr. 316 af 3. maj 2001, fastsættes:
Ordningens indhold § 1. Direktoratet for FødevareErhverv  

 træffer afgørelse om ydelse af tilskud til bygning af  

 fartøjer, der kan indgå i erhvervsmæssigt fiskeri.
Tilskud  

 kan ydes inden for den af ministeren for fødevarer, landbrug og  

 fiskeri fastsatte tilsagnsramme for ordningen.
 Stk. 2. Tilsagn om tilskud kan ydes til projekter, der  

 har til formål at fremme en bæredygtig, kvalitetsorienteret og  

 effektiv udnyttelse af fangstressourcerne.
 Ansøgning og tilskud m.v.
 § 2. Ansøgning om tilskud skal  

 udfærdiges på et særligt ansøgningsskema.  

 Ansøgningsskema og vejledning fås hos Direktoratet for  

 FødevareErhverv og hos det stedlige fiskeriinspektorat.  

 Ansøgning om tilskud skal indsendes i to eksemplarer til Direktoratet  

 for FødevareErhverv gennem det stedlige fiskeriinspektorat.
Betingelser for tilskud § 3. Det er en betingelse for ydelse af tilskud,  

 at projektet ikke iværksættes inden datoen for Direktoratet for  

 FødevareErhvervs kvittering for modtagelse af ansøgning.
 Stk. 2. Når kvittering er modtaget, kan projektet  

 iværksættes for ansøgers egen regning og risiko.
 Stk. 3. Uanset bestemmelsen i stk. 1, kan der efter  

 indsendelse af ansøgning, jf. § 2, ydes tilskud til projekter, hvor  

 ansøger kan dokumentere ved en forhåndsregistrering,  

 revisorerklæring eller lignende, at projektet først er  

 påbegyndt efter den 1. januar 2000, og inden denne  

 bekendtgørelses ikrafttræden.
§ 4. Projektet skal være afsluttet senest to  

 år efter Direktoratet for FødevareErhvervs meddelelse af tilsagn  

 om tilskud.
Regnskabsaflæggelse for projekter skal være modtaget  

 af Direktoratet for FødevareErhverv senest 6 måneder efter  

 projektets afslutning.
 Stk. 2. Direktoratet for FødevareErhverv kan i  

 særlige tilfælde meddele dispensation fra de i stk. 1  

 nævnte frister.
 Stk. 3. Direktoratet for FødevareErhverv kan  

 fastsætte nærmere krav til regnskab og revision vedrørende  

 bevilget tilskud.
 § 5. Ansøger skal være registreret  

 som erhvervsfisker eller som selskab efter §§ 14-16 i fiskeriloven, jf. lov  

 nr. 281 af 12. maj 1999.
 § 6. Det er en betingelse for ydelse af tilskud,  

 at der foreligger en kapacitetstilladelse fra Fiskeridirektoratet, og at den  

 kapacitet, som indsættes i tonnage og motorkraft, kompenseres ved udtag  

 af mindst 30 pct. mere end den indsatte kapacitet uden offentlig  

 støtte.
 Stk. 2. For så vidt angår investeringer i  

 fiskerfartøjer, der særlig tilgodeser kvalitetsmæssig  

 behandling af fisken, søsikkerhed og miljøvenligt fiskeri, er  

 det en betingelse for ydelse af tilskud, at der foreligger en  

 kapacitetstilladelse fra Fiskeridirektoratet, og at den kapacitet, som  

 indsættes i tonnage og motorkraft, kompenseres ved udtag af mindst  

 tilsvarende kapacitet uden offentlig støtte.
Tilskudsberettigede investeringer § 7. Tilskud kan ydes til investeringer i  

 fiskerfartøjer, der 1)	fremmer kvaliteten, udbyttet eller udnyttelsen af fisk og  

 fiskerivarer, 2)	medfører en forbedret opbevaring eller behandling af  

 fangster, 3)	fremmer energibesparelser og miljøforbedringer, 4)	fremmer sikkerhed og arbejdsmiljø på fartøjerne,  

 eller 5)	medfører en rationalisering af fiskeriet.
 Stk. 2. Det er en betingelse for ydelse af tilskud, at  

 ansøger kan påvise økonomisk levedygtighed, samt at  

 projektet er økonomisk rentabelt.
 § 8. Til vurdering af ansøgningerne kan  

 Direktoratet for FødevareErhverv nedsætte et rådgivende  

 udvalg.
 § 9. Tilskud kan kun ydes til de udgifter, der  

 indgår i det godkendte projekt, jf. dog stk. 2 og stk. 3.
 Stk. 2. Ændring af et projekt må kun finde  

 sted, hvis Direktoratet for FødevareErhvervs godkendelse foreligger  

 forinden.
Stk. 3. Direktoratet for FødevareErhverv kan  

 godkende ændringer af projektet på betingelse af, at 1)	det godkendte projekts formål ikke ændres  

 væsentligt og 2)	den ansøgte ændring fremmer opnåelsen af  

 projektets formål.
§ 10. Der kan ikke ydes tilskud til 1)	brugt eller renoveret udstyr, 2)	finansielle og retslige omkostninger samt bankomkostninger, 3)	værdien af eget arbejde, 4)	revisorhonorar, 5)	moms, medmindre denne endeligt bæres af tilskudsmodtager,  

 eller 6)	leasing.
 § 11. Tilskudsberettigede investeringer kan for  

 det enkelte fartøj ikke overstige de i bilaget anførte  

 beløb.
 § 12. Fiskerfartøjer, der har modtaget  

 tilskud i medfør af denne bekendtgørelse, må ikke i de  

 første 10 år fra udbetaling af tilskuddet slettes af  

 EF-fortegnelsen over fiskerfartøjer.
 Stk. 2. Slettes fiskerfartøjer af EF-fortegnelsen,  

 jf. stk. 1, skal tilskudsmodtager tilbagebetale det udbetalte tilskud pro  

 rata temporis.
Beregning og udbetaling af tilskud § 13. Tilskud udgør 20 pct. af de  

 tilskudsberettigede investeringer, heraf 15 pct. fra EU og 5 pct. fra den  

 danske stat.
 § 14. Efter projektet er gennemført, og der  

 via det stedlige fiskeriinspektorat er indsendt dokumentation til  

 Direktoratet for FødevareErhverv for at alle udgifter er betalt,  

 afgør Direktoratet for FødevareErhverv, om der kan udbetales  

 tilskud.
 Stk. 2. Det er en betingelse for udbetaling af tilskud,  

 at tilskudsmodtager anviser en konto i et pengeinstitut, hvortil tilskuddet  

 kan overføres.
Oplysning og kontrol § 15. Oplysninger, underretninger,  

 erklæringer m.v. efter lovens § 15 skal gives til Direktoratet for  

 FødevareErhverv.
 § 16. Direktoratet for FødevareErhverv og  

 Fiskeridirektoratet forestår den kontrol, der er nævnt i lovens §  

 14, stk. 2, 4 og 5, af tilskud til bygning af fiskerfartøjer, jf.  

 lovens § 2, stk. 1, nr. 2.
Bortfald, tilbagebetaling af tilskud § 17. Efter § 16 i loven kan Direktoratet for  

 FødevareErhverv bestemme, at støtte efter loven bortfalder helt  

 eller delvist, hvis 1)	støttemodtageren har givet urigtige eller vildledende  

 oplysninger eller har fortiet oplysninger af betydning for sagens  

 afgørelse, 2)	støttemodtageren tilsidesætter sin pligt i  

 medfør af regler udstedt efter lovens § 14, stk. 1, eller pligter i  

 medfør af lovens § 14, stk. 4, og § 15, 3)	vilkårene for ydelse af støtte eller tilsagn herom ikke  

 opfyldes, eller 4)	forudsætningerne for støtten eller tilsagn herom i  

 øvrigt efter Direktoratet for FødevareErhvervs skøn er  

 væsentligt forrykket.
 Stk. 2. Direktoratet for FødevareErhverv kan i de  

 i stk. 1 nævnte tilfælde bestemme, at ydede beløb helt  

 eller delvist skal tilbagebetales med tillæg af renter.
 Stk. 3. Renter beregnes fra tidspunktet for påkrav  

 om tilbagebetaling med den i renteloven fastsatte rentesats.
Klageadgang § 18. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
Straffebestemmelser § 19. Efter § 18 i loven straffes den, der til  

 brug for afgørelser, der træffes i henhold til loven eller  

 regler fastsat i medfør af loven, giver urigtige eller vildledende  

 oplysninger eller fortier oplysninger af betydning for afgørelsen, med  

 bøde, medmindre højere straf er forskyldt efter anden  

 lovgivning.
Det samme gælder den, der overtræder vilkår,  

 der er fastsat i en sådan afgørelse.
Stk. 2. Den, der i øvrigt undlader at give  

 oplysninger, som den pågældende har pligt til at afgive i henhold  

 til loven eller regler fastsat i medfør af loven, straffes med  

 bøde, medmindre højere straf er forskyldt efter anden  

 lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
 Stk. 5. For så vidt angår den i stk. 4  

 nævnte tilkendegivelse, finder bestemmelsen om tiltalerejsning i  

 retsplejelovens § 930, jf. § 926, tilsvarende anvendelse.
Ikrafttrædelse § 20. Denne bekendtgørelse træder i  

 kraft den 1. oktober 2001.
 Stk. 2. Bekendtgørelse nr. 772 af 14. oktober 1999  

 om tilskud til bygning af fiskerfartøjer ophæves, men finder dog  

 fortsat anvendelse for tilsagn, der er meddelt inden nærværende  

 bekendtgørelses ikrafttræden.
Ministeriet for Fødevarer, Landbrug og  

 Fiskeri, den 11. september 2001 Ritt Bjerregaard /Lars Christensen Clink Bilag 1 Maksimalt tilskudsberettigede investeringer Fartøjskategori efter tonnage BT Kr.
Pr.
BT Grundbeløb 0 < 10 10 < 25 25 < 100 100 < 300 300 < 500 500 og derover 163.688 74.404 62.500 40.178 32.738 17.856 29.762 922.610 1.220.226 3.452.346 5.684.466 13.124.866 Tilskudssatserne revideres årligt pr. 1. januar efter den officielle  

 euro-kurs.
_)   I  

 bekendtgørelsen er medtaget visse bestemmelser fra Rådets  

 forordning (EF) nr. 2792/1999 af 17. december 1999 om de nærmere  

 bestemmelser for Fællesskabets strukturforanstaltninger for fiskeriet  

 (EFT L 337, s. 10), ligesom der er medtaget visse bestemmelser, der supplerer  

 bestemmelser i forordningen.
Ifølge artikel 249 i EF-traktaten  

 gælder en forordning umiddelbart i hver medlemsstat.
Gengivelse af  

 forordningens bestemmelser i bekendtgørelsen er således  

 udelukkende begrundet i praktiske hensyn og berører ikke forordningens  

 umiddelbare gyldighed i Danmark.
