To  

 medlemmer lagde vægt på, at der skal udvises særlig varsomhed ved anvendelse  

 af  

 interviews med børn og unge mennesker.
De konkrete forhold i forbindelse med  

 artiklens tilblivelse kunne ikke føre til, at bladet uden at have indhentet  

 klagers indforståelse havde været berettiget til at bringe artiklen, som  

 indeholdt oplysninger af meget privat karakter.
Ved at undlade at indhente  

 klagers samtykke til offentliggørelsen havde bladet handlet i strid med god  

 presseskik, og nævnet udtalte sin kritik.
To  

 medlemmer fandt ikke, at bladet havde handlet i strid med god presseskik.
De  

 lagde i bedømmelsen vægt på,  

  

 at  

 datteren på offentliggørelsestidspunktet  

 var 17 år,  

  

 at  

 klagers datter selv havde henvendt sig til pressen for at  

 få sat fokus på det forhold, at hendes opholdskommune i forståelse med klager  

 mod hendes vilje ønskede at sende hende tilbage på en efterskole, hvor hun  

 efter eget udsagn havde haft alvorlige problemer med stoffer,  

  

 og at  

 datteren havde fortalt sin historie i flere medier og ikke efterfølgende  

 havde  

 klaget over mediernes behandling af hende.
 Da der  

 var stemmelighed, var formandens stemme afgørende, og Pressenævnet udtalte  

 derfor kritik af bladet.
Nævnet  

 fandt, at udsagnet narkoman var bladets valg af betegnelse af  

 datteren med  

 baggrund i de oplysninger, som hun selv havde givet bladet om sit forbrug af  

 euforiserende stoffer.
Der var derfor ikke grundlag for at udtale kritik af  

 bladet på dette punkt.
 Nævnet  

 fandt, at bladet  henset til artiklens oplysninger, særligt om  

 forholdene på  

 efterskolen i Vamdrup  burde have efterprøvet oplysningen om, at klager  

 ville  

 sende sin datter tilbage til efterskolen, ved at forelægge den for ham.  

 Bladet  

 havde handlet i strid med god presseskik ved at undlade dette, og nævnet  

 udtalte sin kritik.
Kendelse  

 fra Pressenævnet i sag 2004-6-54 [K] har klaget til Pressenævnet over en artikel i B.T. den 19.  

 marts 2004, idet han mener, at god presseskik er tilsidesat.
 I artiklen, der bar overskriften   

  

 17-årig narkoman: Hjælp mig!  

  

 , hed det i en underrubrik:
[A] har været afhængig af stoffer i mere end tre år.
Hun har  

 solgt sin krop for penge, stjålet biler og solgt stoffer.
Nu har hun været  

 stoffri i 41 dage og har desperat brug for hjælp.
Men kommunen vil bare sende  

 hende tilbage til efterskolen. I artiklen hed det:
 Tårerne triller langsomt ned af kinderne. [A] prøver hurtigt af  

 få dem tørret væk med en papirsserviet, men de bliver ved med at pible frem.  

 Det er første gang, hun fortæller om, hvordan hun i en alder af 16 år blev  

 nødt  

 til at sælge sin krop for at få råd til stoffer på sin efterskole.
 Hun har i dag været stoffri i 41 dage med hjælp fra sin veninde.  

 Men nu vil Fredericia Kommune sende hende tilbage til den efterskole, hvor  

[A]  

 for alvor blev afhængig af stoffer.
 [A] er 17 år, men har været afhængig af stoffer, siden hun var  

 14. Hun var kun ni år gammel, da hun røg hash første gang, og 11 år da hun  

 gik  

 videre til speed.
Et råb om hjælp Som et råb om hjælp fortæller hun nu om, hvad hun er blevet nødt  

 til at gøre for at få råd til den kokain, hash og de svampe, som hendes krop  

 vil have hver dag.
Hun fortæller kun om det i håb om at få hjælp til at blive  

 stoffri og komme videre med sit liv.
Men der er ikke meget hjælp at hente,  

 for [A]  

 er under 18 år.
Nu har jeg været clean i 41 dage.
Men det er kun, fordi min  

 veninde hjælper mig.
For kommunen vil bare sende mig tilbage til den  

 Tvind-efterskole, hvor det flyder med stoffer, forklarer den spinkle,  

 rødhårede pige.
Magtesløs [A] har fået stillet et ultimatum af kommunen.
Enten tager hun  

 tilbage på efterskolen i Vamdrup  ellers må hun bo på gaden. [A] har  

 selv bedt  

 om hjælp fra misbrugscentrets unge-gruppe i Fredericia.
Men det kan hun  

 tilsyneladende ikke få lov til, selv om de er eksperter på området.
[A] føler sig magtesløs.
I de sidste fem uger har hun kæmpet for  

 at komme tilbage til et normalt liv.
Men den eneste støtte, hun har fået, er  

 fra  

 veninden Jeanette.
[A] føler, at hun bare er blevet parkeret på en efterskole i  

 Vamdrup, som er ejet af Tvind-koncernen.
Nu er hun stukket af fra skolen, og  

 hun vil for alt i verden ikke tilbage, for så er hun sikker på, at hun vil  

 falde  

 i igen.
Der er masser af stoffer på den efterskole.
Der er omkring 20  

 elever, og jeg tror kun, der er tre, som ikke er på stoffer, siger [A],  

 som  

 erkender, at det i høj grad også er hende selv, der tager stofferne med på  

 skolen.
Solgte selv stof Jeg har selv solgt mange stoffer.
De andre fra efterskolen  

 bestilte hos mig, inden vi tog på weekend.
Og så havde jeg det med om  

 mandagen, forklarer [A].
Hun fortæller, at hun enkelte gange har været  

 så desperat  

 efter penge, at hun har knust nogle panodil-piller og solgt dem som  

 amfetamin.
Der var ikke nogen, der opdagede det.
Og jeg skulle selv bruge  

 de stoffer, som jeg havde tilbage, siger den lille pige lavmælt.
Men at  

 snyde  

 vennerne, stjæle fra sin far og sælge stoffer er ikke det værste, [A] har  

 gjort  

 for at få råd til stoffer.
Stofferne et helvede Hun virker meget usikker, mens hun sidder på Jensens Bøfhus i  

 Fredericia og fortæller sin historie.
Men hun er også i færd med at krænge  

 sine  

 inderste hemmeligheder ud til en journalist, hun aldig har mødt før.
For [A] er desperat.
Desperat efter at få hjælp.
 Hun vil fri af stofferne, for på de 41 dage, hun har været  

 stoffri, har hun indset, at det er et helvede at være afhængig af stoffer.
Jeg kan slet ikke forstå, hvad det er, jeg har gjort.
Jeg har  

 jo været en luder Jeg gjorde alt for at få penge til de stoffer, græder  

[A],  

 mens hun forsøger at skjule tårerne og prøver at holde sammen på sig selv.
Fik 200 kr. for sex Den første gang, jeg fik penge for sex, var på efterskolen.
Det var en af de lidt ældre elever.
Jeg sagde til ham, at jeg  

 manglede penge.
Jeg fik 200 kroner for at gøre det med ham, forklarer  

[A], som  

 ikke opfatter sig selv som prostitueret på nogen måde.
 Men alligevel er hun godt klar over, at stofferne har fået hende  

 til at gøre ting, som hun ellers aldrig ville drømme om at gøre.
Jeg har også stjålet en scooter og en bil.
Jeg har før prøvet  

 at være med til at stjæle en bil, så jeg har lagt mærke til, hvordan man  

 tænder  

 den.
Man skal bare sætte nogle af ledningerne sammen nede under rattet,  

 forklarer den spinkle og uskyldigt udseende pige.
 [A]s mor er psykisk syg, og hun er ikke særlig gode venner med  

 sin far.
 Det er bestemt ikke blevet bedre af, at hendes far også vil  

 sende hende tilbage til efterskolen i Vamdrup.
Nu håber jeg bare, at kommunen når at reagere, inden jeg falder  

 i igen.
Der må snart ske noget, siger [A], som har fået lov at låne sin  

 storebrors lejlighed i weekenden, så hun i det mindste har et sted at sove.
Hos Fredericia Kommune ønsker man ikke at udtale sig om [A] og  

 hendes sag på grund af tavshedspligten. Artiklen var ledsaget af to billeder af [A].
[K] har oplyst, at han er far til [A], som han har  

 forældremyndigheden over.
Hans datter var på tidspunktet for artiklens  

 offentliggørelse 17 år.
[K] har anført, at hans datter i artiklen fremstilles på en  

 uværdig og nedgørende måde, idet der bl.a. refereres til hende som narkoman,  

 prostitueret, mv.
Oplysningen om, at hun er narkoman, er ikke korrekt.  

 Udleveringen af hende i artiklen har karakter af en fredskrænkelse over for  

 ham, hans datter, hans familie, kommunen og efterskolen, uanset at datteren  

 selv er kilde til de i artiklen omtalte begivenheder og forhold.
Datteren er  

 blevet udnyttet af bladet, idet man fra bladets side ikke har taget de  

 fornødne  

 hensyn til hendes alder, situation, myndighedsforhold, forældre eller anden  

 familie.
Da hans datter er mindreårig, og da der i artiklen afdækkes forhold,  

 der henhører under privatlivets fred, burde B.T. have indhentet hans  

 tilladelse  

 til offentliggørelse af artiklen.
B.T. har herved handlet i strid med god  

 presseskik.
 [K] har videre anført, at han burde have haft lejlighed til at  

 udtale sig om artiklens oplysninger om, at hans datter ikke er særlig gode  

 venner med ham, og at han vil sende hende tilbage til efterskolen i Vamdrup,  

 idet han derved fremstilles som en far, der er ligeglad med sin datters ve og  

 vel.
 [K] ønsker endelig nævnets vurdering af, hvorvidt artikel 17 i  

 FNs konvention om barnets rettigheder er overtrådt ved  

 offentliggørelsen af  

 artiklen.
B.T. har anført, at [A] selv er kilde til de faktiske  

 oplysninger om hendes handlinger, og oplysningerne er ikke anfægtet af hende  

 efter offentliggørelsen.
Da faderen, [K], ikke ville have mulighed for at af-  

 eller bekræfte oplysningerne, ville det ikke give mening at forelægge dem for  

 ham.
B.T. har videre anført, at artiklens omdrejningspunkt er en  

 17-årig piges utilfredshed med den behandling, som kommunen i forståelse med  

 faderen har givet hende.
Sagen indeholder en ikke uvæsentlig konflikt mellem  

 far og datter, idet der er strid om, hvorvidt datteren skal opholde sig på  

 efterskolen  

 i Vamdrup.
Der er her tale om en meget principiel afvejning af reglerne for  

 myndighed og unges ret til ytringsfrihed.
B.T. har anført, at unge mellem 15  

 og  

 18 år i en række tilfælde tillægges handlefrihed og kan træffe afgørelser,  

 der  

 har langt større effekt på deres liv end medvirken i en avisartikel.
Det er  

 derfor ikke oplagt, at den økonomisk/juridiske myndighedsalder på 18 år er en  

 absolut aldersgrænse.
Den må i det enkelte tilfælde afvejes konkret med  

 lovbestemmelserne om ytringsfrihed.
B.T. har i den forbindelse henvist til Grundlovens § 77 og Den  

 Europæiske Menneskerettighedskonventions artikel 10, hvorefter  

 enhver har ret  

 til ytringsfrihed, der således ikke kan begrænses aldersmæssigt. [A] har  

 således en lovsikret ytringsfrihed, som betyder, at hun kan udtale sig uden  

 samtykke fra sin far.
Et krav om, at [A]s medvirken i artiklen var afhængig  

 af  

 faderens accept, vil således umiddelbart være i konflikt med Grundloven og  

 Den  

 Europæiske Menneskerettighedskonvention.
Efter B.T.s opfattelse kan forelæggelse for [K] alene være  

 relevant i forhold til oplysningen om, at datteren ikke er så gode venner med  

 ham.
Da der imidlertid er tale om en vurdering fra datterens side, kan der  

 ikke  

 være krav om forelæggelse. [K] er ikke berettiget til at klage på vegne af  

 Fredericia Kommune, men B.T. har i øvrigt forelagt sagen for kommunen.
B.T.  

 har  

 erkendt, at man burde have forelagt efterskolen [A]s oplysning om, at kun 3  

 ud  

 af skolens 20 elever ikke var misbrugere.
Da moderen ikke i artiklen  

 identificeres med navn, bopæl eller alder, er der ikke krav om forelæggelse.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Ulrik Holmstrup og Kirsten Dyregaard.
 Pressenævnet udtaler:
 Pressenævnet bemærker indledningsvis, at nævnet ikke har  

 kompetence til at tage stilling til, hvorvidt FNs konvention om barnets  

 rettigheder er overtrådt.
 Nævnet bemærker videre, at [K] alene har retlig interesse i at  

 klage på egne vegne og som indehaver af forældremyndigheden til [A].
Pressenævnet tager  som et led i denne sags behandling  ikke  

 stilling til, om en forældremyndighedsindehaver kan nedlægge forbud mod, at  

 vedkommendes barn benytter sin ytringsfrihed til at fortælle om sin egen  

 situation.
Det vil imidlertid som regel være god presseskik, at et medie, når  

 det vælger at beskæftige sig med børn og unge, indhenter tilladelse fra  

 forældremyndighedsindehaveren til de medvirkende.
Dette kan dog fraviges i tilfælde, hvor der er tale om større  

 børn eller unge, som har en interessekonflikt med  

 forældremyndighedsindehaveren  

 i forhold til det emne, mediet ønsker at belyse.
I sådanne situationer vil  

 det  

 kunne forekomme, at den mindreåriges ret til at ytre sig må veje tungere end  

 kravet om forældremyndighedsindehaverens accept.
Noget sådant stiller  

 imidlertid skærpede krav til mediets behandling af den unge, over for hvem  

 der  

 skal udvises størst muligt hensyn, idet mediet må tage højde for, at den  

 mindreårige ikke i alle tilfælde kan ventes at være klar over virkningerne af  

 sin offentlige fremtræden.
 To medlemmer   

  

 Axel  

 Kierkegaard og Kirsten Dyregaard  

  

  udtaler:
Vi lægger vægt på, at der skal udvises særlig varsomhed ved anvendelse  

 af interviews med børn og unge mennesker.
De konkrete forhold i forbindelse  

 med  

 artiklens tilblivelse kan ikke føre til, at B.T. uden at have indhentet [K]s  

 indforståelse har været berettiget til at bringe artiklen, som indeholdt  

 oplysninger af meget privat karakter.
Ved at undlade at indhente hans  

 samtykke  

 til offentliggørelsen har B.T. handlet i strid med god presseskik, og vi  

 finder  

 derfor, at nævnet må udtale sin kritik af B.T.
 To medlemmer   

  

 Bo  

 Maltesen og Ulrik Holmstrup  

  

  udtaler:
Trods de meget personlige oplysninger, der fremkommer under  

 B.T.s interview med [K]s datter - finder vi ikke, at B.T. har handlet i  

 strid  

 med god presseskik ved at bringe artiklen uden tilladelse fra [K], som har  

 forældremyndigheden over datteren.
Vi lægger i bedømmelsen vægt på,  

  

 at  

 datteren på offentliggørelsestidspunktet var 17 år,  

  

 at  

 klagers datter  

 selv har henvendt sig til pressen for at få sat fokus på det forhold, at  

 hendes  

 opholdskommune i forståelse med klager mod hendes vilje ønsker at sende hende  

 tilbage på en efterskole, hvor hun efter eget udsagn har haft alvorlige  

 problemer med stoffer,  

  

 og at  

 datteren har fortalt sin historie i flere  

 medier og ikke efterfølgende har klaget over mediernes behandling af hende.
 Da der er stemmelighed, er formandens stemme afgørende, og  

 Pressenævnet udtaler derfor kritik af B.T.
 Samtlige medlemmer  

 udtaler herefter:
Nævnet bemærker, at udsagnet narkoman er bladets valg af  

 betegnelse af [A] med baggrund i de oplysninger, som hun selv har givet  

 bladet  

 om sit forbrug af euforiserende stoffer.
Der er ikke grundlag for at udtale  

 kritik af B.T. på dette punkt.
Nævnet finder, at B.T.  henset til artiklens oplysninger,  

 særligt om forholdene på efterskolen i Vamdrup  burde have efterprøvet  

 oplysningen om, at [K] ville sende sin datter tilbage til efterskolen, ved at  

 forelægge den for ham.
B.T. har handlet i strid med god presseskik ved at  

 undlade  

 dette, og nævnet udtaler sin kritik af B.T.
 I medfør af medieansvarslovens § 49 pålægger Pressenævnet den  

 ansvarshavende redaktør af B.T. at offentliggøre følgende:
   

  

 Kendelse fra Pressenævnet:
B.T. bragte den 19. marts  

 2004 en omtale af og et interview med den 17-årige [A].
I interviewet fremkom  

 en række private oplysninger, blandt andet om hendes oplevelser med  

 euforiserende stoffer.
I artiklen udtalte [A] endvidere, at hun ikke ønskede  

 at  

 komme tilbage til efterskolen i Vamdrup, da der er stoffer på skolen.
 [K], der er far til [A] og  

 indehaver af forældremyndigheden, har klaget til Pressenævnet, idet han  

 finder,  

 at god presseskik er tilsidesat.
 Pressenævnet udtaler:
Pressenævnet tager  som  

 et led i denne sags behandling  ikke stilling til, om en  

 forældremyndighedsindehaver  

 kan nedlægge forbud mod, at vedkommendes barn benytter sin ytringsfrihed til  

 at  

 fortælle om sin egen situation.
Det vil imidlertid som regel være god  

 presseskik, at et medie, når det vælger at beskæftige sig med børn og unge,  

 indhenter tilladelse fra forældremyndighedsindehaveren til de medvirkende.
Dette kan dog fraviges i  

 tilfælde, hvor der er tale om større børn eller unge, som har en  

 interessekonflikt  

 med forældremyndighedsindehaveren i forhold til det emne, mediet ønsker at  

 belyse.
I sådanne situationer vil det kunne forekomme, at den mindreåriges  

 ret  

 til at ytre sig må veje tungere end kravet om forældremyndighedsindehaverens  

 accept.
Noget sådant stiller imidlertid skærpede krav til mediets behandling  

 af  

 den unge, over for hvem der skal udvises størst muligt hensyn, idet mediet må  

 tage højde for, at den mindreårige ikke i alle tilfælde kan ventes at være  

 klar  

 over virkningerne af sin offentlige fremtræden.
 To medlemmer   

  

 Axel Kierkegaard og Kirsten Dyregaard  

  

   

 udtaler:
Vi lægger vægt på, at der  

 skal udvises særlig varsomhed ved anvendelse af interviews med børn og unge  

 mennesker.
De konkrete forhold i forbindelse med artiklens tilblivelse kan  

 ikke  

 føre til, at B.T. uden at have indhentet [K]s indforståelse har været  

 berettiget til at bringe artiklen, som indeholdt oplysninger af meget privat  

 karakter.
Ved at undlade at indhente hans samtykke til offentliggørelsen har  

 B.T. handlet i strid med god presseskik, og vi finder derfor, at nævnet må  

 udtale sin kritik af B.T.
 To medlemmer   

  

 Bo Maltesen og Ulrik Holmstrup  

  

   

 udtaler:
Trods de meget personlige  

 oplysninger, der fremkommer under B.T.s interview med [K]s datter -  

 finder vi  

 ikke, at B.T. har handlet i strid med god presseskik ved at bringe artiklen  

 uden tilladelse fra [K], som har forældremyndigheden over datteren.
Vi lægger  

 i  

 bedømmelsen vægt på,  

  

 at  

 datteren på offentliggørelsestidspunktet var 17  

 år,  

  

 at  

 klagers datter selv har henvendt sig til pressen for at få sat  

 fokus på det forhold, at hendes opholdskommune i forståelse med klager mod  

 hendes vilje ønsker at sende hende tilbage på en efterskole, hvor hun efter  

 eget udsagn har haft alvorlige problemer med stoffer,  

  

 og at  

 datteren har  

 fortalt sin historie i flere medier og ikke efterfølgende har klaget over  

 mediernes  

 behandling af hende.
 Da der er stemmelighed, er  

 formandens stemme afgørende, og Pressenævnet udtaler derfor kritik af B.T.
 Samtlige medlemmer udtaler herefter:
Nævnet finder, at B.T.   

 henset til artiklens oplysninger, særligt om forholdene på efterskolen i  

 Vamdrup  burde have efterprøvet oplysningen om, at [K] ville sende sin  

 datter  

 tilbage til efterskolen, ved at forelægge den for ham.
B.T. har handlet i  

 strid  

 med god presseskik ved at undlade dette, og nævnet udtaler sin kritik af B.T.
København, den 15. september 2004 Axel Kierkegaard, Bo Maltesen, Ulrik Holmstrup og Kirsten Dyregaard. Afgjort den 15. september  

 2004.
