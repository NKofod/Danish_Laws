 1. Denne vejledning gælder for danske  

 livsforsikringsselskaber og generalagenturer for udenlandske  

 livsforsikringsselskaber.
 2. Ifølge § 30, stk. 1, nr. 4 i lov om  

 forsikringsvirksomhed (lovbekendtgørelse nr. 127 af 23. marts 1984 med senere  

 ændringer), skal Finanstilsynet godkende det højeste beløb, som selskabet må  

 overtage på enkelt risiko uden genforsikring (selskabets egetbehold).  

 Tilsynets praksis med hensyn til godkendelse af forhøjede egetbehold er, at  

 ansøgninger, der indebærer, at egetbeholdet ikke overstiger 0,04% af summen  

 af selskabets positive dødsrisikosummer for egen regning, som hovedregel  

 godkendes, mens et større egetbehold kun vil kunne godkendes efter en nærmere  

 gennemgang af det enkelte selskabs forhold.
 3. Idet der i øvrigt henvises til Forsikringstilsynets  

 vejledning af 7. februar 1986, skal Finanstilsynet derfor anmode om, at  

 ansøgninger om godkendelse af et forhøjet egetbehold ledsages af en angivelse  

 af den nævnte sum af risikosummer ved udgangen af de tre senest afsluttede  

 regnskabsår samt af, hvad denne sum ville have været ved udgangen af det  

 seneste regnskabsår, hvis det forhøjede egetbehold havde været gældende.
