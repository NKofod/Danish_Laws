 Cirkulæreskrivelse om meddelelse om  

 dispensation i tilfælde, hvor medlemmet har søgt om  

 efterløn, efter at retten til dagpenge/over- gangsydelse er  

 ophørt.
 Kommentar m.v.:
Arbejdsmarkedets Ankenævn  har i en række sager dispenseret,  

 således at medlemmet kan gå på efterløn, selvom  

 medlemmet har søgt for sent.
I meddelelsen beskrives, hvilken praksis  

 der er fulgt.
Problemstilling Efter lovens § 75 a, stk. 3, kan efterløn tidligst ydes fra det  

 tidspunkt, hvor kassen har modtaget medlemmets skriftlige ansøgning.
 Efter lovens § 75 b, stk.1, nr. 3, er en af betingelserne for  

 efterløn, at medlemmet har ret til dagpenge, modtager dagpenge efter  

 lovens § 55, stk. 4, modtager overgangsydelse eller modtager  

 delefterløn.
I en række tilfælde har medlemmet af forskellige grunde  

 først søgt om efterløn efter retten til ydelser i  

 dagpengesystemet var ophørt.
I nogle sager er der truffet  

 afgørelse om, at medlemmet skal stilles som om, at ansøgningen  

 er modtaget i rette tid i a-kassen.
 Særligt vedrørende for sen ansøgning om  

 efterløn fra overgangsydelse.
 Lovens § 75 a, stk. 3, 2. punktum blev ændret  1. januar 1997.  

 Der er nu hjemmel til, at DfA i særlige tilfælde kan tillade, at  

 et medlem, som går fra overgangsydelse til efterløn, kan  

 få efterløn fra en dato før kassen modtog  

 ansøgningen.
 En sådan hjemmel findes ikke ved overgang fra ledighed mv, men der  

 følges samme praksis.
 Eventuel tilladelse gives af DfA.
A-kassen kan ikke give en tilladelse.
Kassen skal derfor træffe  

 afgørelse om medlemmets ret til efterløn.
Samtidig skal kassen  

 dog oplyse om muligheden for dispensation og sende sagen til direktoratet med  

 kassens indstilling.
Det er ikke nødvendigt at afvente en klage fra  

 medlemmet.
 Tilladelser til at overgå til efterløn:
 1.
(DfA 96-653-1035 mf.  - AMA 1996-1-4127 mf.) 5 medlemmer af samme kasse modtog overgangsydelse og fyldte 60 år i  

 maj 1996. De 5 medlemmer søgte først om overgang til  

 efterløn i løbet af juni 1996, hvor retten til overgangsydelse  

 var faldet bort.
 De 5 medlemmer oplyste samstemmende, at de ikke havde modtaget kassens  

 vejledning om at søge om efterløn, jf. § 38 i dagældende  

 bekendtgørelse om overgangsydelse, nr. 1183 af 22. december 1995.  

  Vejledningsbrevene var efter kassens lister udskrevet natten mellem 3. og 4.  

 marts 1996.
 DfA fandt, at der ikke kunne dispenseres.
Arbejdsmarkedets Ankenævn fandt, at det var overvejende sandsynligt,  

 at vejledningsbrevet, som medlemmet har krav på at få, ikke var  

 kommet frem til medlemmerne.
Derfor skulle medlemmerne stilles som om,  de  

 var blevet vejledt retmæssigt, hvilket må antages at ville have  

 medført, at ansøgningerne var indgivet rettidigt.
 Ankenævnet ændrede med den begrundelse DfA's  

 afgørelse.
 2.
(DfA 96-652-72 - AMA 1996-1-4217) Et medlem havde været ledig siden 1991. Medlemmet var fyldt 60  

 år i 1991.
 I forbindelse med arbejdsmarkedsreformen 1. januar 1994 blev medlemmet  

 fejlagtigt indplaceret med dagpengeret i 208 uger i delperiode 1. På  

 grund af den forudgående ledighed havde medlemmet kun ret til dagpenge  

 i 104 uger, det vil sige til 31. december 1995.
I april 1996 blev kassen klar over fejlindplaceringen og stoppede  

 dagpengeudbetalingen.
Kassen modtog 30. maj 1996  medlemmets  

  ansøgning om efterløn.
 Kassen traf afgørelse om, at medlemmet ikke opfyldte betingelserne  

 for dagpenge på ansøgningstidspunktet, og medlemmet kunne derfor  

 ikke overgå til efterløn.
Medlemmet klagede og kassen anmodede om, at direktoratet ændrede  

  afgørelsen,  således at overgang til efterløn kunne ske  

 enten ved dagpengerettens  udløb eller ved modtagelsen af  

 ansøgningen om efterløn.
Kassen begrundede det med, at  

 forholdet alene skyldtes fejl begået af kassen.
 DfA fandt ikke, at der var hjemmel til at dispensere.
 Arbejdsmarkedets Ankenævn fandt, at medlemmet skulle stilles som om,  

 hun havde ansøgt om at overgå til efterløn inden  

 udløbet af dagpengeretten 31. december 1995.
Afgørelsen var begrundet med, at der alene var tale om  fejl fra  

 kassens side og at medlemmet som følge af fejlen ikke var blevet  

 vejledt om at søge om efterløn inden dagpengerettens  

 ophør.
Ankenævnet lagde videre til grund, at medlemmet på  

 grund af fejlindplaceringen havde føje til at tro, at hun havde  

 mulighed for at vælge  efterløn efter 31. december 1995.
 Den manglende vejledning skulle ikke afskære fra efterløn  

  som medlemmet i øvrigt opfyldte betingelserne for.
 Ankenævnet ændrede dermed DfA's afgørelse.
 3.
(DfA 98-652-0005) I forbindelse med arbejdsmarkedsreformen blev medlemmet indplaceret i  

 delperiode 1 med 96 forbrugte ydelsesuger og med overgang til delperiode 2  

 (nu aktivperioden) 26. februar 1996. Medlemmet skiftede den dato til  

 aktivperioden.
Den  6. november 1997 søgte hun om overgang til  

 efterløn fra 1. januar 1998.
 Kassen blev da klar over, at medlemmet ikke havde haft dagpengeret siden  

 26. februar 1996, fordi hun allerede i februar 1995 var fyldt 60 år og  

 derfor ikke havde ret til at overgå til aktivperioden.
 Kassen stoppede  dagpengene 21. december 1997 og traf afgørelse om  

 manglende dagpengeret og deraf følgende manglende ret til at gå  

 på efterløn.
 DfA traf afgørelse om, at  medlemmet skulle stilles som om, hun  

 havde søgt i rette tid.
Ved afgørelsen lagde DfA vægt på, at det alene var  

 kassen, der havde begået fejl i forbindelse med indplaceringen.  

 Medlemmet havde fået oplyst, at hun  fortsat havde dagpengeret og  

 kassen udbetalte dagpenge til hende.
Hun havde ikke grund til at tvivle  

 på, at hun ville blive vejledt af kassen om ansøgning om  

 efterløn inden dagpengerettens udløb.
De dagpenge, som medlemmet havde fået efter 25. februar 1996, var  

 udbetalt med urette, men beløbet kunne ikke kræves tilbagebetalt  

 på grund af medlemmets gode tro.
Kassen fik ikke refusion for de  

 fejludbetalte dagpenge.
 Afslag på at overgå til efterløn:
 4.
(DfA 95-652-51 - AMA 1996-1-3942) Et medlem fik i brev af 26. april 1994 besked om, at hun var indplaceret i  

 delperiode 1 med dagpengeret i 85 uger, og at hendes dagpengeret tidligst  

 ville udløbe 20. august 1995.
Ved brev af 13. juni 1995 fremsendte kassen en ansøgning om  

 overgang til efterløn til medlemmet.
Det fremgik af brevet, at det  

 blev fremsendt  "på anmodning".
I brevet oplyste kassen bl.a, at "Vi skal have blanketten senest den dag,  

 du ønsker at gå på efterløn....... Vi skal have  

 modtaget din efterlønsbegæring, inden din dagpengeret  

 ophører." Medlemmets dagpengeret udløb 20. august 1995, og kassen modtog  

 medlemmets ansøgning om efterløn 31. august 1995.
 DfA tiltrådte kassens afgørelse om, at medlemmet ikke opfylde  

 betingelserne for efterløn 31. august 1995.
Arbejdsmarkedets Ankenævn lagde vægt på, at medlemmet  

 havde fået brevet af 13. juni 1995 med oplysning om at søge om  

 efterløn inden dagpengerettens udløb.
Videre lagde  

 ankenævnet vægt på, at indplaceringen af medlemmet var  

 korrekt og at ansøgningen om efterløn først var modtaget  

 i kassen 31. august 1995.
 Ankenævnet tiltrådte derfor DfA's  afgørelse.
