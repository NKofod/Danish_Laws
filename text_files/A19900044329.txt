 Herved bekendtgøres lov nr. 285 af 9. juni 1982 om  

 beskyttelse mod afskedigelse på grund af foreningsforhold med de ændringer,  

 der følger af lov nr. 347 af 29. maj 1990:
§ 1.  En arbejdsgiver må ikke afskedige en  

 lønmodtager, fordi denne er medlem af en forening eller en bestemt forening.
 § 2.  En arbejdsgiver må ikke afskedige en  

 lønmodtager, fordi denne ikke er medlem af en forening eller af en bestemt  

 forening.
 Stk. 2.  Stk. 1 finder ikke anvendelse, såfremt  

 lønmodtageren ved ansættelsen var bekendt med, at arbejdsgiveren stillede  

 medlemskab af en forening eller af en bestemt forening som betingelse for  

 beskæftigelse i virksomheden.
 Stk. 3.  Stk. 1 finder endvidere ikke anvendelse, når en  

 lønmodtager, der er medlem af en forening efter ansættelsen gøres bekendt  

 med, at medlemskabet er en betingelse for fortsat ansættelse i virksomheden.
 § 3.  Lovens §§ 1 og 2 gælder ikke for lønmodtagere,  

 der er ansat hos arbejdsgivere, hvis virksomhed som sit udtrykte formål har  

 at fremme et bestemt politisk, idelogisk, religiøst eller kulturelt  

 standpunkt, og den pågældenes foreningsforhold må anses for at være af  

 betydning for virksomheden.
§ 4.  Afskediges en lønmodtager i strid med lovens  

 bestemmelser, skal afskedigelsen underkendes, og ansættelsesforholdet  

 opretholdes eller genoprettes, såfremt der nedlægges påstand herom.
Dette  

 gælder dog ikke for privat ansatte lønmodtagere, såfremt det i særlige  

 tilfælde og efter en afvejning af parternes interesser findes åbenbart  

 urimeligt at kræve ansættelsesforholdet opretholdt eller genoprettet.
 § 4 a.  Afskediges en lønmodtager i strid med lovens  

 bestemmelser, uden at afskedigelsen underkendes, skal arbejdsgiveren betale  

 en godtgørelse.
Stk. 2.  Godtgørelsen der ikke kan være mindre end 1  

 måneds løn og ikke overstige 24 måneders løn, fastsættes under hensyn til  

 lønmodtagerens ansættelsestid og sagens omstændigheder i øvrigt.
Har  

 ansættelsesforholdet varet mindst 2 år, kan godtgørelsen ikke være mindre end  

 3 måneders løn.
 § 4 b.  Sager efter denne lov skal fremmes med størst  

 mulig hurtighed.
Stk. 2.  Retten kan under behandlingen af en sag om  

 afskedigelse ved kendelse bestemme, at afskedigelsen ikke har virkning, før  

 sagen er afgjort ved dom.
Det kan ved dommen bestemmes, at anke ikke har  

 opsættende virkning.
 § 5.  Loven træder i kraft den 1. juli 1982.
§ 6.  Loven gælder ikke for Færøerne og Grønland.
Ved  

 Kongelig anordning kan loven sættes i kraft for Grønland.
 Lov nr. 347 af 29. maj 1990 om ændring af lov om beskyttelse mod  

 afskedigelse på grund af foreningsforhold, som indsatte § 4, § 4 a og § 4 b,  

 indeholder følgende ikrafttrædelsesbestemmelse:
 § 2.  Loven har virkning for afskedigelser, der finder  

 sted den 1. juni 1990 eller senere.
