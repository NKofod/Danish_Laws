Klage over kiropraktors behandling og information Nævnet fandt ikke grundlag for at kritisere  

 kiropraktorens behandling.
Nævnet lagde herved vægt på, at kiropraktoren  

 havde  

 optaget en fyldestgørende sygehistorie og foretaget en relevant objektiv  

 undersøgelse af patienten.
Nævnet lagde herudover vægt på, at  

 manipulationsbehandling er velindikeret ved akutte lave lændesmerter, og at  

 der  

 ikke er dokumentation for, at risikoen for komplikationer er mindre ved  

 benyttelse af artikulationsbehandling frem for manipulationsbehandling ved  

 behandling af discogene lidelser.
Nævnet lagde endvidere vægt på, at det er  

 almindelig faglig praksis ved akutte lændesmerter, at røntgenundersøgelse af  

 ryggen først overvejes, hvis lændebesværet fortsætter ud over 4 uger.
Nævnet fandt det ikke tilstrækkelig sandsynliggjort, at  

 der var nogen sammenhæng mellem den kiropraktiske behandling den 10. januar  

 2003 og den senere konstaterede diskusprolaps.
Nævnet oplyste i den  

 forbindelse, at en diskusprolaps er en lidelse, som udvikler sig over tid -  

 fra  

 uger til måneder.
Rygpatienter henvender sig til behandlere, herunder  

 kiropraktorer, på vidt forskellige tidspunkter i sygdomsforløbet, og det er  

 uden tvivl således, at en del personer med diskusprolaps henvender sig på så  

 tidligt et tidspunkt i forløbet, at de objektive tegn på nerverodstryk endnu  

 ikke er til stede Nævnet fandt ikke grundlag for at kritisere  

 kiropraktorens information af patienten.
Nævnet lagde herved vægt på, at  

 kiropraktoren informerede om sine fund, og at der var klar indikation for  

 behandling  

 af bækkenleddene.
Nævnet lagde endvidere vægt på, at det faktum, at  

 kiropraktoren ikke informerede nærmere om den kiropraktiske behandling af  

 tilstanden, skyldtes, at patienten tidligere var blevet behandlet hos en  

 kiropraktor, ligesom patienten bekræftede, at hun ikke behøvede information  

 om  

 behandlingen.
Nævnet fandt ikke, at kiropraktoren burde have informeret om  

 risikoen for, at behandlingen kunne medføre komplikationer i form af  

 diskusprolaps, idet det ikke var muligt at afgøre, om den diskusprolaps, som  

 patienten fik konstateret, havde udviklet sig under alle omstændigheder,  

 eller  

 om behandlingen forværrede tilstanden.
 Nævnet fandt det ikke godtgjort, at kiropraktoren havde  

 fortsat behandlingen af patienten uden dennes samtykke.
Nævnet fandt ikke grundlag for at kritisere  

 kiropraktorens journalføring af sin behandling af patienten.
Kiropraktoren  

 havde ved sin journalføring af behandlingen anvendt en listing  

 (S.SI:PIEX,D,SI:ASIN),  

 hvilket var en beskrivelse af de dysfunktioner, der blev fundet, og i hvilke  

 bevægeretninger de pågældende led var låste.
Nævnet fandt, at denne  

 listing  

 var en dækkende journalføring af behandlingen, idet den måtte anses som  

 bundet  

 til en bestemt behandlingsteknik.
 Nævnet fandt grundlag for at kritisere kiropraktorens  

 journalføring af sin information af patienten, idet kiropraktoren ikke  

 noterede  

 i journalen, hvilken information han gav, inden behandlingen blev påbegyndt,  

 ligesom det heller ikke blev noteret, hvad patienten havde tilkendegivet i  

 relation til den påtænkte behandling.
