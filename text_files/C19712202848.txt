 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1956 om lærlingeforhold nedenstående uddannelsesregler, som angiver  

 mindstemålet for uddannelse af butikslærlinge inden for textilbranchens  

 lærefag, og som er bindende for fagets læremestre.
 Lærlingen skal lære faget så fuldkomment, som pågældende omfang og art  

 muliggør, hvorfor efterfølgende regler må iagttages som normal  

 lærlingeuddannelse inden for disse fag, jfr. lærlingelovens § 16.
Lærlingene skal oplæres efter følgende regler, der samtidig er affattet  

 som en uddannelsesplan, tilrettelagt i perioder, således at planen kan  

 fungere såvel for læretiden i hele år som for brudte læretider.  

 ----------------- 1. periode: (prøvetiden).
 Lærlingen skal orienteres om virksomhedens varesortiment samt om  

 prismærkningsmetoder, evt. lagerfunktioner.
 Endvidere varebestilling, forsendelse, anvendelse af kataloger m.v.
 Lærlingen må efter det første halve år være orienteret om  

 forretningsgangen og have prøvet mindre kundeekspeditioner, således at chef  

 eller afdelingsleder ved prøvetidens udløb kan skønne, om læreforholdet med  

 udbytte vil kunne fortsætte, ligesom lærlingen skal være fortrolig med, hvad  

 oplæringen går ud på og herudfra kan vurdere, om læreforholdet ønsker  

 fortsat.
 2. periode:
Lærlingen oplæres endvidere til kundebetjening i øget omfang, evt. også  

 ved vinduespyntning og salgsfremmende vareplaceringer, ekspedition af  

 skriftlige ordrer, telefonekspedition, indpakning, hensigtsmæssig og  

 forsvarlig lagring, udskrivning af evt. nødvendige papirer samt kendskab til  

 hele forsendelsesproceduren.
Opgørelse af lagerbeholdning, udskrivning af  

 ordresedler, anvendelse af kataloger.
 Kendskab til de vigtigste leverandører inden for branchen og deres  

 artikler.
 Lærlingen skal endvidere erhverve kendskab til og i det omfang, det er  

 muligt, deltage i følgende funktioner:
 Føring af forretningens lovpligtige bøger og den forekommende  

 korrespondance, vareindkøb, kalkulation og fortoldning.
 3. periode:
Den sidste del af læretiden bør anvendes til helt selvstændigt arbejde og  

 gennemgang af samtlige discipliner, der er oplært i.
Lærlingen må herunder  

 udvide sin viden om råmaterialer, fabrikationsmetoder, forarbejdning, varens  

 benævnelse og anvendelse.
 Der lægges vægt på, at lærlingen gennem det praktiske arbejde i  

 virksomheden får fornøden støtte og vejledning om den rette brug af  

 håndbøger, kataloger, faglitteratur m.v.
 Den afsluttende gennemgang af disciplinerne skal sikre faget, læremesteren  

 og lærlingen selv, at der med udstedelse af lærebrev er opnået den dygtighed,  

 som forventes af en faglært butiksfunktionær.
 Det faglige udvalg lægger vægt på, at der tilrettelægges en turnusordning,  

 således at lærlingen oplæres så alsidigt og grundigt som muligt, uden at det  

 dermed forpligter virksomheden til at følge en bestemt rækkefølge i  

 disciplinerne, idet arbejdsforholdene kan variere fra virksomhed til  

 virksomhed.
 Lærlingerådet, den 24. februar 1971.
P.
Hermann / Carl Jørgensen sekr.
