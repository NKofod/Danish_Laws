Resumé  



  

 En journalist klagede over Rigspolitichefens og Indenrigsministeriets  

 afslag på aktindsigt i tre unavngivne personers udsendelsessag.
Journalisten  

 fik afslag på aktindsigt i 10 bilag med henvisning til at de indeholdt  

 oplysninger om enkeltpersoners private forhold.
Indenrigsministeriet skrev  

 til  

 journalisten at bilagene efter den fornødne ekstrahering ikke ville give  

 nogen  

 meningsfuld information.
I sin udtalelse til ombudsmanden skrev  

 Indenrigsministeriet senere at ministeriet nu, efter Ombudsmandens anmodning,  

 havde foretaget en gennemgang af bilagene og understreget de oplysninger der  

 kunne anses som oplysninger om enkeltpersoners private forhold.
Ombudsmanden udtalte at det var beklageligt når ministeriet i sin  

 begrundelse for afslaget gav indtryk af at oplysningerne i bilagene var  

 vurderet konkret når det faktisk ikke var tilfældet.
Ombudsmanden skrev  

 endvidere at det var beklageligt at myndighederne havde været i en  

 retsvildfarelse om anvendelsen af offentlighedslovens § 12, stk. 1, nr. 1.  

 Myndighederne burde have vurderet hvilke oplysninger i bilagene der kunne  

 undtages efter offentlighedslovens § 12, stk. 1, nr. 1, og have udleveret  

 (ekstraheret) de øvrige oplysninger, medmindre de kunne undtages efter andre  

 undtagelsesbestemmelser i offentlighedsloven.
Ombudsmanden tilføjede at  

 ministeriet i de fleste bilag kun havde understreget mindre end halvdelen som  

 oplysninger om enkeltpersoners private forhold, og at en udlevering af de  

 øvrige oplysninger hverken var en prisgivelse af de oplysninger som kunne  

 hemmeligholdes, eller en klart vildledende information. (J.nr.  

 1998-1363-601).
Afslag på aktindsigt med henvisning til offentlighedslovens §  

 12, stk. 1, nr. 1. Ekstraheringspligt En journalist, A, klagede  

 over at Rigspolitichefen og Indenrigsministeriet havde afslået at give  

 aktindsigt i bilagene til en udvisningssag.
 Det fremgik af sagen at A i  

 brev af 22. april 1998 anmodede Rigspolitichefen om aktindsigt i sagen  

 vedrørende  

 udsendelse af tre somaliske flygtninge til X-land i begyndelsen af april  

 1998.
Rigspolitichefen meddelte A  

 aktindsigt i sagen ved brev af 23. april 1998 bortset fra bilag 1-10 som  

 havde  

 været vedlagt Rigspolitichefens brev af 20. april 1998 til  

 Indenrigsministeriet.
Rigspolitichefen begrundede afslaget med følgende:
For så vidt angår de bilag  

 1-10, der var vedlagt skrivelsen af 20. april 1998 til Indenrigsministeriet,  

 bemærkes, at de vedrører konkrete udsendelsessager med oplysninger om  

 enkeltpersoners private forhold.
Disse bilag - og herunder den udarbejdede  

 udsendelsesrapport - er derfor ikke undergivet aktindsigt, jf. lov om  

 offentlighed  

 i forvaltningen § 12, stk. 1, nr.  

 1. A klagede til  

 Indenrigsministeriet over afslaget på udlevering af bilag 1-10.  

 Indenrigsministeriet stadfæstede afslaget i brev af 30. april 1998. I brevet  

 var der bl.a. anført:
 ...
 Det følger således af  

 offentlighedslovens § 12, stk. 1, nr. 1, at dokumenter, der indeholder  

 oplysninger om enkeltpersoners private forhold, herunder økonomiske forhold,  

 ikke er undergivet aktindsigt.
 Bilag 1-10 til  

 Rigspolitichefens brev af 20. april 1998 indeholder efter  

 Indenrigsministeriets  

 opfattelse oplysninger om enkeltpersoners private forhold i form af  

 oplysninger om forberedelsen og gennemførelsen af konkrete tvangsmæssige  

 udsendelser af afviste asylansøgere til (X-land).
 Indenrigsministeriet finder  

 på denne baggrund ikke, at bilag 1-10 er undergivet aktindsigt, jf. § 12,  

 stk.  

 1, i offentlighedsloven.
 Indenrigsministeriet finder i  

 den forbindelse ikke, at den offentlige interesse og omtalen i medierne af  

 Rigspolitiets udsendelser af afviste asylansøgere til (X-land) kan begrunde,  

 at  

 der meddeles aktindsigt i dokumenter, der er undtaget fra aktindsigt i medfør  

 af offentlighedslovens § 12, stk. 1, nr. 1.
 ...
 Af offentlighedslovens § 12,  

 stk. 2, følger det videre, at der skal gives aktindsigt i den del af et  

 dokument, der ikke kan undtages efter bestemmelsens stk. 1.
 Indenrigsministeriet finder  

 ikke, at der er grundlag for at foretage en sådan ekstrahering af bilag 1-10  

 til Rigspolitiets brev af 20. april 1998.
 Indenrigsministeriet har  

 herved lagt til grund, at de pågældende dokumenter efter den fornødne  

 ekstrahering ikke vil give nogen meningsfuld information om de konkrete  

 udsendelser til (X-land).
 Det er på denne baggrund  

 Indenrigsministeriets opfattelse, at bilag 1-10 til Rigspolitiets brev af 20.  

 april 1998 i deres helhed undtaget fra aktindsigt.
... I brev af 6. maj 1998 klagede  

 A til mig over afslaget på aktindsigt i bilag 1-10.
 Jeg bad i brev af 18. maj  

 1998 Indenrigsministeriet og Rigspolitichefen om en udtalelse og om udlån af  

 sagens akter i anledning af As klage.
 Indenrigsministeriet og  

 Rigspolitichefen meddelte i breve af 20. august 1998 og 8. juni 1998 at de  

 kunne henholde sig til de trufne afgørelser.
 I brev af 1. september 1998  

 bad jeg Indenrigsministeriet og Rigspolitichefen om at oplyse hvilke  

 oplysninger i bilag 1-10 de havde anset for at være omfattet af  

 offentlighedslovens § 12, stk. 1, nr. 1.
Rigspolitichefen meddelte i  

 brev af 20. oktober 1998 til Indenrigsministeriet at asylsager - herunder  

 udsendelsesdelen - generelt og i deres helhed var omfattet af  

 offentlighedslovens § 12, stk. 1, nr. 1, og at politiet derfor ikke i  

 forbindelse med afgørelsen af 23. april 1998 havde foretaget en konkret  

 vurdering af om de enkelte dokumenter måtte anses for at indeholde  

 oplysninger  

 om enkeltpersoners private forhold.
Politiet henviste til en  

 ombudsmandsudtalelse trykt i beretningen for året 1988, s. 267, som omtales  

 nedenfor.
 Indenrigsministeriet skrev i  

 brev af 10. december 1998 til Rigspolitichefen at ministeriet nu havde  

 gennemgået bilag 1-10 og foretaget en foreløbig understregning af  

 de  

 oplysninger der var omfattet af § 12, stk. 1, nr. 1. Ministeriet anmodede om  

 Rigspolitichefens bemærkninger hertil.
 I brev af 5. januar 1999  

 meddelte Indenrigsministeriet at Rigspolitichefen havde tilsluttet sig  

 præciseringen af hvilke oplysninger der var omfattet af offentlighedslovens §  

 12, stk. 1, nr. 1. I brevet var endvidere anført:
 ...
Det bemærkes dog endvidere,  

 at det er Rigspolitiets og Indenrigsministeriets opfattelse, at sager om  

 udsendelse i deres helhed må anses for omfattet af offentlighedslovens § 12,  

 stk. 1, nr. 1, medmindre det på forhånd kan udelukkes, at oplysninger i en  

 sag  

 om udsendelse, der i sig selv ikke er omfattet af § 12, stk. 1, nr. 1, kan  

 henføres til bestemte personer.
Offentlighedslovens § 12, stk. 1, nr. 1,  

 udelukker således efter Rigspolitiets og Indenrigsministeriets opfattelse  

 aktindsigt i selve oplysningen om, at en bestemt udlænding er udsendt  

 tvangsmæssigt af landet.
 Der vedlægges i den  

 forbindelse kopi af Rigspolitiets udtalelse af 20. oktober 1998. Rigspolitiet  

 har bl.a. udtalt følgende:
 at man fortsat kan henholde  

 sig til afgørelse af 23. april 1998 om at afslå anmodningen om aktindsigt i  

 de  

 pågældende bilag, idet de vedrører konkrete udsendelsesaftaler med  

 oplysninger  

 om enkeltpersoners private forhold, jf. offentlighedslovens § 12, stk. 1, nr.  

 1.
 Det er Rigspolitiets  

 opfattelse, at asylsager - og herunder udsendelsesdelen - er sager af en så  

 privat karakter, at de generelt og i deres helhed er omfattet af  

 offentlighedslovens § 12, stk 1, nr. 1.
 Rigspolitiet skal i den  

 forbindelse henvise til, at Folketingets Ombudsmand i 1988 af egen drift  

 foretog en undersøgelse af 70 sager fra det daværende Familieretsdirektorat.  

 Der var tale om sager om samværsret og bidragssager.
 I forbindelse med  

 gennemgangen af disse sager udtalte ombudsmanden i sin beretning for 1988,  

 side  

 267, følgende om aktindsigt:
Adgangen til almindelig  

 aktindsigt er mere begrænset end adgangen til partsaktindsigt; bl.a. omfatter  

 den ikke enkeltpersoners private, herunder økonomiske forhold, jf.  

 offentlighedslovens § 12, stk. 1, nr. 1. Dette indebærer, at almenheden i  

 praksis er afskåret fra aktindsigt i sager som de foreliggende. Denne udtalelse er endvidere  

 refereret i John Vogters kommentar til offentlighedsloven fra 1992, hvor det  

 på  

 side 180 anføres:
Er der tale om  

 familieretlige eller sociale sager, vil bestemmelsen (i § 12) dog i praksis  

 føre til, at almenheden er afskåret fra aktindsigt i sådanne sager. Rigspolitiet forstår disse  

 udtalelser således, at der er sager, der har så privat karakter, at de  

 generelt  

 og i deres helhed kan undtages fra aktindsigt efter offentlighedsloven.
Det er Rigspolitiets  

 opfattelse, at asylsager generelt må anses for at være af lige så privat  

 karakter som sager om samværsret og bidragssager, og Rigspolitiet finder  

 således, at også asylsager - og herunder udsendelsesdelen - som helhed vil  

 kunne undtages fra aktindsigt efter offentlighedsloven. Indenrigsministeriet kan  

 henholde sig til Rigspolitiets udtalelse, og kan endvidere henholde sig til  

 det af ministeriet anførte i breve af 30. april og 20. august 1998. Det er  

 således fortsat Indenrigsministeriets opfattelse, at bilag 1-10 til  

 Rigspolitiets  

 redegørelse af 20. april 1998 i deres helhed er undtaget fra aktindsigt.
... Ombudsmandens udtalelse Som sagen er oplyst for mig har hverken Rigspolitiet eller  

 Indenrigsministeriet i forbindelse med afslaget på (A)s  

 aktindsigtsbegæring foretaget en konkret vurdering af hvilke oplysninger i  

 bilag 1-10 der var omfattet af offentlighedslovens § 12, stk. 1, nr. 1, og om  

 der herefter var dele af dokumenterne der som udgangspunkt skulle udleveres  

 efter § 12, stk. 2. Jeg henviser for det første til at der ikke forelå nogen  

 markering af disse oplysninger før jeg udtrykkeligt i brev af 1. september  

 1998 anmodede om at få meddelelse herom.
For det andet har jeg forstået  

 Rigspolitichefens og Indenrigsministeriets høringssvar således at  

 myndighederne finder denne vurdering overflødig, idet det er myndighedernes  

 opfattelse at asylsager, herunder udsendelsesdelen, i deres helhed er  

 omfattet af offentlighedslovens § 12, stk. 1, nr. 1. Ministeriet har tilføjet  

 at det dog ikke gælder hvis det kan udelukkes at oplysninger, som ikke i sig  

 selv er omfattet af § 12, stk. 1, nr. 1, kan henføres til bestemte personer.
Jeg bemærker at jeg finder det beklageligt at Indenrigsministeriet i brev af  

 30. april 1998 til (A) gav indtryk af at ministeriet havde vurderet  

 dokumenternes oplysninger konkret i henhold til § 12, stk. 1, nr. 1, og § 12,  

 stk. 2, når det, som jeg har forstået nu, ikke var tilfældet.
Jeg henviser  

 til at en begrundelse for en afgørelse - ud over at opfylde kravene i  

 forvaltningslovens § 24 - naturligvis også skal være korrekt i den forstand  

 at den skal være et sandt udtryk for de forhold og overvejelser der har ført  

 myndighederne frem til den trufne afgørelse, jf.
Hans Gammeltoft-Hansen mfl.,  

 Forvaltningsret (1994), s. 373. Jeg har gjort Indenrigsministeriet bekendt  

 med min opfattelse.
Rigspolitichefen og Indenrigsministeriet har afslået aktindsigt i bilag 1-10  

 fordi myndighederne mener at asylsager, herunder udsendelsesdelen, som  

 sagstype generelt er undtaget fra aktindsigt i medfør af offentlighedslovens  

 § 12, stk. 1, nr. 1. Jeg bemærker at jeg ikke er helt klar over hvad  

 ministeriet mener med tilføjelsen om at det dog ikke gælder hvis det kan  

 udelukkes at oplysninger, som ikke i sig selv er omfattet af § 12, stk. 1,  

 nr. 1, kan henføres til bestemte  

 personer.
I den konkrete sag har man, som jeg har forstået, lagt til grund at  

 sagstypen var undtaget, og jeg har derfor koncentreret mig om dette  

 spørgsmål.
Jeg bemærker dog at jeg er  

 enig i at oplysningen om at en bestemt person er udsendt tvangsmæssigt, er en  

 oplysning der er omfattet af § 12, stk. 1, nr. 1. Hvis aktindsigtsbegæringen  

 derfor havde lydt på aktindsigt i en bestemt navngiven persons  

 udsendelsessag,  

 måtte myndighederne være berettiget til at afslå aktindsigt allerede fordi de  

 ikke kunne oplyse om vedkommende havde en udsendelsessag.
I den konkrete sag  

 vedrørte aktindsigtsbegæringen nogle bilag fra udsendelsessagerne for to  

 unavngivne  

 kvinder og et barn, som var omtalt i en redegørelse fra Rigspolitichefen, som  

 De havde fået udleveret.
 Bestemmelsen i  

 offentlighedslovens § 12 har følgende ordlyd:
§ 12. Retten til aktindsigt omfatter ikke  

  

 oplysninger  

  

 (min fremhævelse) om enkeltpersoners private, herunder økonomiske, forhold, tekniske indretninger eller fremgangsmåder eller om  

 drifts- eller forretningsforhold eller lignende, for så vidt det er af  

 væsentlig  

 økonomisk betydning for den person eller virksomhed, oplysningen angår, at  

 begæringen ikke imødekommes.
Stk. 2.  

  

 Omfattes kun en del af et dokument af bestemmelsen i stk.  

 1, skal den pågældende gøres bekendt med dokumentets øvrige indhold. Det fremgår af selve ordlyden  

 af bestemmelsen at det er oplysninger og ikke hele sager der undtages fra  

 aktindsigt.
Det fremgår af § 12, stk. 1, sammenholdt med § 12, stk. 2, at  

 myndighederne har pligt til at gennemgå hvert enkelt dokument i sagen med  

 henblik på at vurdere hvorvidt der er oplysninger i dette dokument der kan  

 karakteriseres som  oplysninger om enkeltpersoners private, herunder  

 økonomiske, forhold.
Disse oplysninger kan naturligvis undtages.
Hvis  

 dokumentet  

 indeholder oplysninger som ikke kan karakteriseres som omfattet af § 12, stk.  

 1, nr. 1 (eller nr. 2), skal resten af dokumentet som udgangspunkt udleveres  

 efter § 12, stk. 2, medmindre andre af offentlighedslovens  

 undtagelsesbestemmelser  

 finder anvendelse.
 Jeg henviser i øvrigt til  

 systematikken  

 i offentlighedsloven  

 hvorefter lovens § 2 undtager visse  

  

 sagstyper  

  

 ,  

 §§ 7 og 10 undtager  

  

 dokumenter  

  

 , og §§  

 12 og 13 undtager  

  

 oplysninger.
Endelig fremgår det  

 forudsætningsvis af offentlighedslovens § 3, stk. 1. Denne bestemmelse  

 bemyndiger vedkommende minister til efter forhandling med justitsministeren  

 at fastsætte regler om at nærmere angivne myndigheder, sagsområder eller  

 arter  

 af dokumenter, for hvilke bestemmelserne i §§ 7-14 i almindelighed vil  

 medføre  

 at begæring om aktindsigt kan afslås, skal være undtaget fra loven.  

 Bemyndigelsesbestemmelsen blev indsat af administrative praktiske grunde idet  

 der så kunne fastsættes regler om at en myndighed generelt kunne afslå  

 aktindsigt  

 på et bestemt sagsområde uden at skulle gennemgå sagens enkelte dokumenter,  

 jf.
Folketingstidende 1985-86, tillæg A, sp. 208, og betænkning nr. 857/1978  

 om  

 offentlighedslovens revision, s. 266. Der er ikke fastsat generelle regler om  

 at asylsager ikke er omfattet af loven.
Derfor gælder de almindelige regler  

 hvorefter udgangspunktet er at der er aktindsigt i alle sagens dokumenter,  

 dog med de undtagelser der følger af §§ 7-14.
 I forarbejderne til  

 offentlighedslovens § 12, stk. 2, Folketingstidende 1985-86, tillæg A, sp.  

 227, er der henvist til betænkning nr. 857/1978 om offentlighedslovens  

 revision, s.  

 265f.  

 I betænkningen er der bl.a. anført:
 Som anført ovenfor under  

 pkt. 3 indebærer denne bestemmelse tillige, at afgørelsen af, hvorvidt en  

 begæring om aktindsigt kan imødekommes, må træffes hvert enkelt dokument i  

 sagen for sig, jfr. herved  

  

 kommentaren  

  

 side  

 44 om F.O.B. 1971 side 37.
I tilfælde hvor en større del  

 af sagens dokumenter, herunder dele af dokumenter, undtages fra aktindsigt i  

 medfør af § 2, vil de dokumenter eller dele heraf, der bliver tilbage, ofte  

 kun  

 give et begrænset og tilfældigt grundlag for at bedømme sagen.
Dette forhold  

 kan dog næppe i sig selv anses som en tilstrækkelig begrundelse for at  

 undtage  

 samtlige sagens dokumenter fra aktindsigt, jfr. herved ombudsmandens  

 udtalelse  

 i den ovenfor nævnte sag om  bagmandsrapporten (F.O.B. 1974 side 328),  

 hvor  

 det hedder:
Den omstændighed, at der kun  

 kan blive spørgsmål om aktindsigt med hensyn til de afsnit i rapporten, der  

 vedrører (A)s forhold, og muligvis kun dele heraf (jfr. lovens § 2,  

 stk. 3),  

 kan vel medføre, at den aktindsigt, der gives, ud fra flere synspunkter  

 bliver  

 af mindre tilfredsstillende karakter, også for de udleverede afsnits  

 vedkommende, og eventuelt bibringer læseren en opfattelse af indholdet, som  

 ikke er dækkende.
Dette forhold kan imidlertid efter min mening ikke anføres  

 med afgørende vægt imod, at der gives aktindsigt.
Det er noget typisk, at en  

 delvis aktindsigt i overensstemmelse med princippet i lovens § 2, stk. 3,  

 giver et i nogen grad skævt indtryk.
Denne omstændighed kan efter min mening  

 kun begrunde afslag på delvis aktindsigt i de tilfælde, hvor den delvise  

 aktindsigt medfører en prisgivelse af det eller de forhold, som der er  

 hjemmel  

 til at hemmeligholde (jfr.
Eilschou Holm i Ugeskrift for Retsvæsen  

 1970, s.  

 158) og formentlig herudover i tilfælde, hvor den indebærer en klart  

 vildledende information. Jeg har endvidere tidligere  

 udtalt mig om pligten til at ekstrahere de dele af et dokument der ikke er  

 omfattet af offentlighedslovens § 12, stk. 1, nr. 1, jf. § 12, stk. 2. Se  

 bl.a.  

 mine udtalelser i Folketingets Ombudsmands beretning for året 1989, s. 252,  

 1. spalte foroven, beretningen for året 1992, s.  

 301f, og udtalelsen i beretningen for  

 året 1983, s. 144ff, om § 2, stk. 3, i lov nr. 280 af 10. juni 1970 om  

 offentlighed i forvaltningen (som svarer til § 12, stk. 2, i den nugældende  

 lov).
Rigspolitiet og  

 Indenrigsministeriet har taget et citat fra ombudsmandsudtalelsen i  

 beretningen fra 1988, s. 267, til indtægt for at sager om samværsret og  

 bidragsret generelt er undtaget fra aktindsigt således at myndighederne ikke  

 behøver at foretage en vurdering af hvilke oplysninger der måtte være  

 omfattet  

 af § 12, stk. 1, nr. 1. Myndighederne har ment at det samme er tilfældet i  

 asylsager, herunder udsendelsesdelen.
Citatet havde følgende ordlyd:
Adgangen til almindelig  

 aktindsigt er mere begrænset end adgangen til partsaktindsigt; bl.a. omfatter  

 den ikke enkeltpersoners private, herunder økonomiske forhold, jf.  

 offentlighedslovens § 12, nr. 1. Dette indebærer, at almenheden i praksis er  

 afskåret fra aktindsigt i sager som de foreliggende. Det bemærkes at citatet er  

 taget fra et afsnit om aktindsigtsreglernes hovedindhold, og at  

 egendrift-undersøgelsen ikke konkret omfattede sager hvor offentlighedsloven  

 havde været anvendt.
Citatet skal ikke læses som  

 anført af Rigspolitichefen og Indenrigsministeriet således at de myndigheder  

 der behandler samværssager og familieretssager, generelt kan give afslag på  

 aktindsigt efter offentlighedsloven i disse sagstyper uden at foretage en  

 gennemgang af dokumenterne i den konkrete sag.
Udtalelsen skal forstås sådan  

 at realiteten af § 12, stk. 1, nr. 1, i praksis er at  

  

 når man har gennemgået sagens dokumenter,  

  

 vil der oftest ikke været  

 noget der skal udleveres efter offentlighedsloven.
 Jeg finder det beklageligt at  

 Rigspolitiet og Indenrigsministeriet har været i en retsvildfarelse om  

 anvendelsen af offentlighedslovens § 12. Det er beklageligt at hverken  

 Rigspolitiet eller Indenrigsministeriet i forbindelse med (A)s  

 aktindsigtsbegæring foretog en konkret vurdering af hvilke oplysninger der  

 var  

 omfattet af § 12, stk. 1, nr. 1, og om der var dele af bilag 1-10 der  

 herefter  

 som udgangspunkt skulle have været udleveret efter § 12, stk. 2, eller om der  

 var andre undtagelsesbestemmelser i offentlighedsloven der kunne finde  

 anvendelse.
 Jeg har gjort myndighederne  

 bekendt med min opfattelse og henstillet til Indenrigsministeriet at  

 genoptage  

 sagen med henblik på at ekstrahere de oplysninger der ikke er omfattet af  

 offentlighedslovens § 12, stk. 1, nr. 1 , jf. offentlighedslovens § 12, stk.  

 2. Jeg bemærker at jeg ikke har taget stilling til om andre af  

 offentlighedslovens  

 undtagelsesbestemmelser eventuelt kan finde anvendelse.
 Jeg har ikke foretaget en  

 nærmere undersøgelse af Indenrigsministeriets markering af de oplysninger som  

 ministeriet i forbindelse med min supplerende høring har anset for omfattet  

 af  

 § 12, stk. 1, nr. 1. Jeg har dog bemærket at i over halvdelen af bilagene har  

 ministeriet ikke selv anset den overvejende del af dokumentets oplysninger  

 for  

 omfattet af § 12, stk. 1, nr. 1. De dele af dokumentet som ministeriet ikke  

 anser for omfattet af § 12, stk. 1, nr. 1, kan efter min opfattelse ikke  

 nægtes  

 udleveret med henvisning til at det er en prisgivelse af de forhold der er  

 hjemmel til at hemmeligholde efter § 12, stk. 1, nr. 1, og udlevering af  

 disse  

 dele kan heller ikke afslås med henvisning til at det vil give en klart  

 vildledende  

 information.
Jeg foretager mig herefter  

 ikke mere i sagen. Rigspolitichefen orienterede  

 mig senere om at Rigspolitichefen efter anmodning fra Indenrigsministeriet  

 havde genoptaget sagen og ændret sin tidligere afgørelse således at A fik  

 aktindsigt i bilag 1-10, dog med undtagelse af de oplysninger der var  

 omfattet  

 af offentlighedslovens § 12, stk. 1, nr. 1.
 Jeg meddelte herefter  

 Rigspolitichefen at jeg på det foreliggende grundlag ikke foretog mig mere i  

 sagen.
 NOTER: (*1)  

 FOB 1988, s. 249, FOB 1971, s. 37, FOB 1974, s. 328.
