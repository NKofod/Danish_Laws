(Til stiftsøvrighederne) Hermed udsendes Kirkeministeriets cirkulære af 12. januar 1998 om  

 oprettelse af stillinger som kordegn og om oprettelse af stillinger som  

 kordegneassistent.
 Bestemmelserne i cirkulæret er fastsat efter forhandling med Danmarks  

 Kordegneforening.
 Cirkulæret bedes bekendtgjort for stiftets menighedsråd, provstiudvalg og  

 provstirevisor.
 Om cirkulærets bestemmelser skal man bemærke følgende:
Ad § 2, stk. 1.  Minimumsgrænsen på 5000 beboere i  

 sognet/pastoratet er bortfaldet.
Et menighedsråd har derfor nu mulighed for  

 at få oprettet en stilling som kordegn, uanset at sognets (sognenes) folketal  

 er under 5000.
Størrelsen af sognets folketal udløser som hidtil en grundkvote for  

 stillingen.
Et folketal på 4.999 og derunder udløser en grundkvote på 40 pct.
 Ad § 2, stk. 2.  Reglen er i overensstemmelse med hidtidig  

 praksis på området, hvorefter der ikke har kunnet oprettes kordegnestillinger  

 på under 50 pct.
 Ad § 3, stk. 2.  Der kan nu ydes en kordegn, der er  

 sekretær for flere menighedsråd i et sogn eller pastorat, et tillæg til  

 grundkvotaen for sekretærhvervet for hvert enkelt menighedsråd for sig.
 Et tillæg for sekretærhvervet for menighedsråd A og for menighedsråd B  

 udløser altså 2 x 5-10 pct. i tillæg til grundkvotaen.
 Ad § 4, stk. 2.  Der kan ligeledes ydes en kordegn, der er  

 kasserer for flere menighedsråd i et sogn eller pastorat, et tillæg til  

 grundkvotaen for kassererhvervet for hvert enkelt menighedsråd for sig.
 Et tillæg for kassererhvervet for menighedsråd A og for menighedsråd B  

 udløser altså 2 x 10-20 pct. i tillæg til grundkvotaen.
 Ad § 6, stk. 2.  Der ydes kvotatillæg for navneændringer,  

 registrering af udensogns dåb, begravelse/bisættelse af udensogns beboere  

 eller registrering af udlændinge/flygtninge Tillægget fastsættes på samme  

 måde som kvotatillægget for forpligtelser af administrativ art.
Kvotatillægget skal ses på baggrund af, at de nævnte forpligtelser i en  

 del sogne er en tidskrævende del af kordegnens arbejde, der bør honoreres på  

 samme måde som forpligtelser af administrativ art.
Det bemærkes dog, at  

 kvotatillægget er maksimeret til 15 pct., således at timer ud over 237 ikke  

 forøger tillægget.
 Ad kapitel 2 og 3.  Et menighedsråd har mulighed for at få  

 oprettet en stilling som kordegneassistent, når beskæftigelsesgraden for  

 kordegnen overstiger en vis procent.
 Reglerne for, hvornår der kan oprettes en stilling som kordegneassistent  

 er forskellige, alt efter om der er tale om et sogn/pastorat med et folketal  

 på under 13.000 eller på 13.000 eller derover.
 For begge situationer gælder, at der ikke kan oprettes  

 kordegneassistentstillinger på under 50 pct.
Ad § 7.  I sogne/pastorater med et folketal på under  

 13.000, kan der oprettes en stilling som kordegneassistent, når en  

 kvoteberegning for kordegnestillingen (hovedstillingen) fører til en  

 beskæftigelsesgrad på minimum 140 pct.
Der udløses herved en grundkvote på 40  

 pct.
Til grundkvoten lægges yderligere den del af kvoten, der ligger ud over  

 140 pct. i hovedstillingen.
Er hovedstillingens kvote således beregnet til  

 160 pct., lægges yderligere 20 pct. til grundkvoten i assistentstillingen.
 Der ydes herudover et kvotatillæg på 10 pct. for vikarforpligtelse under  

 kordegnens ferie, fridage og friweekends.
 Ad § 8.  I sogne/pastorater med et sognetal på 13.000  

 eller derover er betingelsen for, hvornår der kan oprettes en stilling som  

 kordegneassistent, forskellige.
 Således falder kravet til, hvor stor den beregnede kvote i hovedstillingen  

 skal være for at udløse en assistentstilling, hver gang sognetallet stiger  

 med 1000.
Der udløses i alle tilfælde en grundkvote på 40 pct.
Hertil skal lægges  

 den del af den beregnede kvote i hovedstillingen, der overstiger den i  

 forhold til folketallet fastsatte grænse.
Er der f.eks. tale om et folketal på 15.200, udløses der en  

 assistentstilling på 40 pct. ved en beregnet kvote i hovedstillingen på 130  

 pct.
Er hovedstillingen beregnet til 140 pct., lægges de  

 »overskydende« 10 pct. oveni kvoten til assistentstillingen, der  

 herefter er 50 pct.
 Der ydes herudover et kvotatillæg på 10 pct. for vikarforpligtelse under  

 kordegnens ferie, fridage og friweekends.
 Ad § 9, stk. 1.  Lønkvoten for kordegnestillinger  

 fastsættes af stiftsøvrigheden.
 Ad § 9, stk. 3.  Nyberegning efter cirkulæret af  

 eksisterende kordegnestillinger, som ikke er begrundet i den periodiske  

 nyberegning ved ledighed eller ved henlæggelse af nye opgaver til stillingen,  

 kan først finde sted, når udgiften til en kvoteforhøjelse er indarbejdet i et  

 ordinært budget.
Ad § 10.  Stillinger som kordegneassistent indplaceres i  

 en lønramme, der fastsættes af Kirkeministeriet efter forhandling med  

 Danmarks Kordegneforening Ad § 11, stk. 1.  Lønkvoten for  

 kordegneassistentstillinger fastsættes af Kirkeministeriet.
 Ad § 11,. stk. 2.  Der kan først oprettes en stilling som  

 kordegneassistent, når udgiften hertil er indarbejdet i et ordinært budget.
 Kirkeministeriet, den 12. januar 1998.
 P.M.V.
 E.B.
