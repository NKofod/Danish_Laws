 Med virkning fra den 1. april 1976 ophævede ministeriet for offentlige  

 arbejder »Reglement for forvaltningen af sognekommunale havne, der har  

 modtaget større tilskud fra staten« af 19. juni 1953 for så vidt angik  

 de bestemmelser, som vedrørte ministeriets økonomiske tilsyn med disse havne.
 Udviklingen siden da har givet anledning til overvejelser vedrørende de  

 resterende bestemmelser, og resultatet heraf er, at ministeriet efter  

 brevveksling med indenrigsministeriet herved ophæver reglementet i sin helhed  

 med virkning fra dags dato.
 Til orientering meddeles, at ministeriet for offentlige arbejders tilsyn  

 med de mindre havne (herunder de kommunalt ejede mindre havne, som ikke er  

 omfattet af trafikhavneloven) er baseret på følgende bestemmelser:
De af ministeriet for offentlige arbejder i medfør af statens højhedsret  

 over søterritoriet fastsatte bestemmelser til sikring af en havns forsvarlige  

 drift og vedligeholdelse m.v., nemlig 1. Havnebestyrelsen er ansvarlig for havnens  

 forsvarlige vedligeholdelse samt for, at havneværkerne m.v. ikke frembyder  

 fare for sejladsen eller for færdselen på havnen.
 2. havnebestyrelsen skal indhente ministeriet for  

 offentlige arbejders godkendelse til udførelse af arbejder, som indebærer en  

 udvidelse eller en væsentlig ændring af havnen.
 3. Havnebestyrelsen skal indhente ministeriet for  

 offentlige arbejders godkendelse af en nedlæggelse af havnen.
 4. Havnebestyrelsen er forpligtet til for egen regning  

 at fjerne havneanlægget eller rester af det samt retablere den tidligere  

 tilstand, såfremt anlægget ikke vedligeholdes, ødelægges eller ikke længere  

 anvendes til havneformål.
5. Havnebestyrelsen skal forvalte havnens anliggender  

 efter saglige og ligelige synspunkter.
II.
Ministeriet for offentlige arbejders cirkulære af 30. september 1976 til bestyrelserne for de mindre havne vedrørende skibs- og vareafgifter.
Kopi vedlægges.
III. § 19 i lov om trafikhavne om fastsættelse af ordensreglementer for havnene, jfr. vedlagte kopi af ministeriet for offentlige arbejders cirkulæreskrivelse af 30. september 1976 til bestyrelserne for de mindre havne.
 P.M.V.
 E.B.
B.
Willumsen Kopi til:
Indenrigsministeriet ad skr. af 12.01.83 (1.h.kt.j.nr.1983/1079/1613-2).
