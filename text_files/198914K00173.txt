Nr BTL 173 Betænkning over Forslag til lov om dødskriterium og transplantation m.v.  

  

 Nr L 173 1989-90, 1. samling Afgivet af Retsudvalget Afgivet: 19900510 Retsudvalget har behandlet lovforslaget i en række møder sammen med forslag til lov om ligsyn, obduktion og transplantation m.v. (L 149), som udvalget ligeledes har afgivet betænkning over.
Udvalget har herunder stillet spørgsmål til justitsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 vedrørende de to lovforslag fra:
Arden, A. lrs., Bagsværd, Astrup, Karen, læge, København, CEAPIR, Confoederatio Europaea Associationum Patientium Insufficientiae  

 Renum, Danmarks Frivillige Bloddonorer, Dansk Sygeplejeråd, Det Etiske Råd, Det Åbne Akademi, Frederiksborg Amt, Knudsen, Rudolf, amtsrådsmedlem, Videbæk, Landsforeningen for Nyresyge i Danmark, Rigshospitalet, Transplantationsudvalget, Sørensen, Viggo, konsulent, Ærøskøbing, og Thomsen, Thorben Koed, Viborg.
 Herefter indstiller et flertal (Socialdemokratiets, Det  

 Konservative Folkepartis, Venstres, Fremskridtspartiets og Det Radikale  

 Venstres medlemmer af udvalget) lovforslaget til forkastelse ved 3.  

 behandling.
 Et mindretal (Socialistisk Folkepartis medlemmer af udvalget) vil  

 ved 2. behandling redegøre for sin stilling til lovforslaget.
 Et andet mindretal (Centrum-Demokraternes medlem af udvalget) vil  

 ligeledes ved 2. behandling redegøre for sin stilling til lovforslaget.
 Et tredje mindretal (Kristeligt Folkepartis medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Med hensyn til ændringsforslagene bemærkes det, at udvalget i et spørgsmål  

 til justitsministeren udbad sig et notat, hvori justitsministerens  

 juridisk-tekniske betragtninger ved 1. behandling af nærværende lovforslag  

 blev uddybet.
 Mindretallets ændringsforslag er udarbejdet på baggrund af dette notat,  

 bortset fra ændringsforslagene om obduktion, som er identiske med de  

 obduktionsregler, der foreslås i justitsministerens forslag til lov om  

 ligsyn, obduktion og transplantation m.v.
Ændringsforslag Af et mindretal (KRF):
Til § 1 1) Paragraffen affattes således:
»§ 1. En persons død konstateres ved uopretteligt ophør af  

 åndedræt, hjertevirksomhed og al hjernefunktion.« Til § 2 2) Paragraffen og den tilhørende overskrift affattes således:
»Konstatering af, at al hjernefunktion uopretteligt er ophørt § 2. Når al hjernefunktion uopretteligt er ophørt, udstedes en  

 attest på, at hjernen er holdt op med at fungere.
Attesten skal udfærdiges af  

 en læge og indeholde dokumentation for forudgående sygdom eller ulykke, som  

 med overvejende sandsynlighed har bevirket ophøret af hjernefunktionen, og  

 for, at der ikke længere er ilttilførsel til hjernen.
Stk. 2. Attesten udfærdiges på grundlag af undersøgelser foretaget  

 af to læger, som ikke kan antages at have interesse i et bestemt udfald af  

 undersøgelserne.
Undersøgelsesresultater, røntgenoptagelser m.v. skal  

 bilægges attesten.
 Stk. 3. Sundhedsministeren fastsætter bestemmelser om de  

 undersøgelser, der skal foretages for at konstatere, at al hjernefunktion  

 uopretteligt er ophørt.
Stk. 4. Sundhedsministeren fastsætter nærmere regler for  

 udstedelsen af attesten.« Til § 3 3) Paragraffen og den tilhørende overskrift affattes således:
»Behandling af personer, når det er konstateret, at al  

 hjernefunktion uopretteligt er ophørt »§ 3. Når det er konstateret, at al hjernefunktion  

 uopretteligt er ophørt, og den i § 2 nævnte attest foreligger, bringes alle  

 foranstaltninger, der har til formål at forlænge dødsprocessen, til ophør.  

 For personer, der er tilmeldt det i kapitel 3 nævnte organdonorregister, kan  

 de i 1. pkt. nævnte foranstaltningers ophør udsættes, dog maksimalt i 48  

 timer.« Til § 4 4) Paragraffen og den tilhørende overskrift udgår.
Nyt kapitel 5) Efter § 4 indsættes som nyt kapitel og nye paragraffer:
»Kapitel 01 Obduktion Retslægelig obduktion § 01. Retslægelig obduktion skal foretages:
1) når dødsfaldet skyldes et strafbart forhold, eller muligheden heraf  

 ikke med tilstrækkelig sikkerhed kan udelukkes, eller obduktion dog skønnes  

 nødvendig for at hindre, at der senere kan opstå mistanke herom, 2) når dødsmåden i øvrigt ikke er fastslået med tilstrækkelig sikkerhed  

 ved det retslægelige ligsyn, eller 3) når dødsårsagen ikke er fastslået med tilstrækkelig sikkerhed ved det  

 retslægelige ligsyn og yderligere retsmedicinske undersøgelser af  

 politimæssige grunde skønnes påkrævet.
 Stk. 2. Skønnes almen interesse i øvrigt at kræve en særlig  

 undersøgelse af dødsårsagen ved bestemte grupper af dødsfald, kan  

 justitsministeren efter forhandling med Sundhedsstyrelsen bestemme, at der  

 ved sådanne dødsfald skal foretages retslægelig obduktion.
 § 02. Bestemmelse om retslægelig obduktion træffes af politiet.  

 Obduktionen udføres af en sagkyndig læge, der udpeges af justitsministeren,  

 sammen med en embedslæge eller en anden læge, der repræsenterer denne.
Stk. 2. Såfremt omstændighederne tillader det, skal afdødes  

 nærmeste, førend obduktion foretages, underrettes om dødsfaldet og om, at der  

 vil blive foretaget obduktion.
Den pågældende skal samtidig gøres bekendt med  

 adgangen til domstolsprøvelse.
Domstolsprøvelse § 03. Såfremt afdødes nærmeste modsætter sig retslægelig  

 obduktion, skal politiet inden 24 timer indbringe spørgsmålet om lovligheden  

 af beslutningen herom for retten.
Stk. 2. Sagen behandles efter strafferetsplejens regler.
Rettens  

 afgørelse træffes ved kendelse.
Kære til landsretten kan kun ske inden for en  

 frist på 3 dage.
Retsplejelovens § 949, stk. 2, finder tilsvarende  

 anvendelse.
 Stk. 3. I de i § 01, stk. 1, nævnte tilfælde kan obduktion  

 foretages, inden rettens afgørelse foreligger, såfremt der er nærliggende  

 fare for, at øjemedet ellers vil forspildes.
Lægevidenskabelig obduktion § 04. Obduktion i lægevidenskabeligt øjemed og i forbindelse  

 hermed udtagelse af væv og andet biologisk materiale kan efter reglerne i  

 stk. 2-5 foretages på en person, som er død på eller som død er indbragt til  

 et sygehus eller en lignende institution.
Stk. 2. Obduktion må foretages, såfremt afdøde efter sit fyldte  

 18. år skriftligt har givet sit samtykke til obduktion.
I andre tilfælde må  

 obduktion ikke finde sted, såfremt afdøde eller afdødes nærmeste har udtalt  

 sig derimod, eller indgrebet må antages at stride mod afdødes eller de  

 nærmestes livsopfattelse, eller såfremt særlige omstændigheder i øvrigt taler  

 mod indgrebet.
Stk. 3. Uden for de i stk. 2 nævnte tilfælde skal afdødes  

 nærmeste, hvis opholdssted kendes, underrettes om den påtænkte obduktion med  

 anmodning om at give tilladelse hertil.
Obduktion må herefter foretages,  

 såfremt afdødes nærmeste giver samtykke til indgrebet. Ønsker afdødes  

 nærmeste ikke at tage stilling til det påtænkte indgreb, skal der oplyses om  

 adgangen til at modsætte sig obduktion inden for 6 timer efter underretningen  

 som nævnt i 1. pkt.
Obduktion må tidligst foretages 6 timer efter denne  

 underretning, medmindre afdødes nærmeste forinden har givet samtykke til  

 obduktion.
 Stk. 4. Er afdøde under 18 år, må obduktion kun foretages, såfremt  

 forældremyndighedens indehaver har samtykket heri.
Stk. 5. Obduktion må ikke finde sted, såfremt der skal foretages  

 retslægeligt ligsyn eller retslægelig obduktion.« Til § 6 6) Paragraffen affattes således:
»§ 6. Når al hjernefunktion uopretteligt er ophørt hos en  

 person, der er registreret som organdonor, jf. kapitel 3, kan der fra den  

 pågældende udtages væv og andet biologisk materiale til behandling af sygdom  

 eller legemsskade hos et andet menneske eller til videnskabelig brug i  

 overensstemmelse med den pågældendes bestemmelse herom.« Til § 7 7) I stk. 1 udgår 2. pkt.
 8) Stk. 2 affattes således:
»Stk. 2. Indgreb efter § 6 må ikke foretages af de læger, der  

 har behandlet donor under dennes sygdom, har konstateret, at al  

 hjernefunktion uopretteligt er ophørt eller konstateret dødens indtræden  

 efter § 1.« Til § 8 9) Stk. 2 affattes således:
»Stk. 2. Efter begæring fra organdonor kan der samtidig i  

 registret optages oplysninger om navn, adresse og CPR-nummer på den  

 pågældende persons nærmeste, der er underrettet om, at personen er  

 registreret som donor.« Til § 9 10) Paragraffen affattes således:
»§ 9. Sundhedsministeren informerer i samarbejde med Det  

 Etiske Råd om organdonorregistret.« Ny kapiteloverskrift 11) Før § 10 indsættes følgende kapiteloverskrift:
»Kapitel 02 Straffe- og ikrafttrædelsesbestemmelser m.v.« Til § 10 12) Paragraffen affattes således:
 »§ 10. Den, der udtager væv og andet biologisk materiale til  

 bestemmelse som nævnt i § 5 og § 6 eller foretager indgreb efter §§ 01 og 02,  

 uden at lovens bestemmelser herfor er opfyldt, straffes med bøde, medmindre  

 højere straf er forskyldt efter anden lovgivning.
Stk. 2. Den, der yder eller modtager betaling eller anden  

 økonomisk fordel for udtagelse eller overførsel af væv og andet biologisk  

 materiale i behandlingen som nævnt i § 5 eller § 6, straffes med bøde.
Det  

 samme gælder den, der med viden om, at der er ydet eller modtaget betaling  

 som nævnt i 1. pkt., medvirker til, at et sådant indgreb foretages.
Stk. 3. I forskrifter, der udstedes i medfør af loven, kan der  

 fastsættes straf af bøde for overtrædelse af bestemmelserne i  

 forskrifterne.« Ny paragraf 13) Efter § 10 indsættes som ny paragraf og tilhørende overskrift:
»Lovens anvendelsesområde § 05. Loven gælder ikke for udtagelse af blod, fjernelse af  

 mindre hudpartier samt andre mindre indgreb, der ganske må ligestilles  

 hermed.« Bemærkninger Til nr. 1 Mindretallet ønsker at understrege, at døden er indtrådt ved uopretteligt  

 ophør af åndedræt, hjertevirksomhed og al hjernefunktion.
Til nr. 2 og 3 Reglerne om konstatering af uopretteligt ophør af al hjernefunktion bør  

 placeres før bestemmelser om, hvordan man skal forholde sig med hensyn til  

 fortsat behandling, når uopretteligt ophør af al hjernefunktion er  

 konstateret.
Derfor er rækkefølgen af lovforslagets § 2 og § 3 byttet om ved  

 ændringsforslagene.
 Ved ændringsforslagene præciseres det, at al hjernefunktion  

uopretteligt skal være ophørt.
Det foreslåede nye § 2, stk. 3, indeholder en bemyndigelse til  

 sundhedsministeren til at fastsætte bestemmelser om de undersøgelser, der  

 skal foretages for at konstatere uopretteligt ophør af al hjernefunktion.
Som  

 det fremgår af bemærkningerne til justitsministerens forslag til lov om  

 ligsyn, obduktion og transplantation m.v., bør lovgivningsmagten tillægge  

 disse regler så væsentlig betydning, at cirkulæret kun bør ændres på grundlag  

 af en ændring af selve loven.
Til nr. 4 Lovforslagets § 4 er overflødig, da den gældende lov om ligsyn m.v. ikke  

 foreslås ophævet.
Til nr. 5 Ad §§ 01-03 Bestemmelserne er - bortset fra en enkelt rent redaktionel ændring i § 02  

 - uændrede i forhold til ligsynslovens §§ 6-8.
 Efter bestemmelsen i § 02, stk. 2, skal underretning af afdødes nærmeste  

 om den påtænkte retslægelige obduktion m.v. kun foretages, såfremt  

 omstændighederne tillader det.
Om baggrunden herfor anføres i ligsynsbetænkningens side 35 følgende:  

 »Den mulighed, der efter bestemmelsens ordlyd holdes åben for, at  

 obduktion kan finde sted, selv om det ikke er lykkedes at underrette de  

 nærmeste om dødsfaldet, vil f.eks. kunne få betydning i drabssager, hvor det  

 i nogle tilfælde såvel af efterforskningsmæssige grunde som ud fra et  

 lægeligt synspunkt vil kunne være af afgørende betydning, at obduktion kan  

 foretages straks uden at afvente underretning af de nærmeste, hvis  

 opholdssted måske ikke kendes. . . . som andre eksempler kan nævnes  

 opdrivende lig eller andre dødfundne, hvis identitet ikke umiddelbart kan  

 fastslås, og hvor ligets tilstand tilsiger hurtig obduktion.
I sådanne  

 tilfælde kan selve obduktionen udgøre et vigtigt led i  

 identifikationsarbejdet.« Ad § 04 Bestemmelsen vedrører de lægevidenskabelige obduktioner  

 (hospitalsobduktionerne) og erstatter § 4 og § 5, 1. pkt., i  

 transplantationsloven.
 Bestemmelsen indeholder de betingelser, der skal være opfyldt, for at der  

 kan foretages lægevidenskabelig obduktion.
Såfremt afdøde efter sit fyldte 18. år skriftligt har givet sit samtykke  

 og dette i øvrigt ikke må anses for tilbagekaldt eller ugyldigt, kan  

 obduktion altid foretages efter stk. 2, 1. pkt.
Dette svarer til den gældende  

 retstilstand (transplantationslovens § 4, stk. 3, 2. pkt.).
 Foreligger der ikke et sådant samtykke, må obduktionen efter stk. 2, 2.  

 pkt., ikke foretages, såfremt afdøde eller afdødes nærmeste har udtalt sig  

 derimod eller indgrebet må antages at stride mod de nævntes livsopfattelse  

 (f.eks. religiøse opfattelse), eller såfremt særlige omstændigheder i øvrigt  

 taler mod indgrebet (f.eks. hvor en udlænding dør her i landet). Dette svarer  

 ligeledes til de gældende regler (§ 4, stk. 2).
 Såfremt ingen af de i stk. 2 nævnte situationer foreligger, hvilket  

 formentlig oftest vil være tilfældet, skal betingelserne i stk. 3 være  

 opfyldt, før obduktion kan foretages.
Reglen erstatter den gældende lovs § 4, stk. 3, 1. pkt. og 2. pkt., 2.  

 led.
Bestemmelsen udvider sygehusets pligter på to punkter.
Det skal ikke  

 længere være tilstrækkeligt at underrette om dødsfaldet.
Efter forslaget skal  

 der dels underrettes om den påtænkte obduktion, dels anmodes om samtykke til  

 indgrebet. Ønsker afdødes nærmeste ikke at tage stilling til spørgsmålet på  

 stedet, skal der oplyses om adgangen til at modsætte sig obduktion inden for  

 6 timer efter underretningen.
Såfremt der ikke inden fristens udløb er  

 fremkommet er forbud mod obduktion, kan denne foretages.
Dog gælder det efter  

 sidste punktum, at obduktion kan foretages inden fristens udløb, såfremt  

 afdødes nærmeste har givet samtykke til obduktion.
 Om baggrunden for denne bestemmelse henvises til de almindelige  

 bemærkninger pkt. 3 i forslag til lov om ligsyn, obduktion og transplantation  

 m.v.
Efter bestemmelsen skal sygehuset underrette og spørge »afdødes  

 nærmeste« om samtykke.
Som i den gældende transplantationslov og  

 ligsynslov er det hverken fundet hensigtsmæssigt eller muligt i selve  

 lovteksten nærmere at præcisere og afgrænse denne personkreds for det enkelte  

 tilfælde, men det forudsættes, at afgrænsningen foretages i overensstemmelse  

 med den hidtidige praksis.
Udtrykket omfatter herefter i hvert fald ægtefælle  

 eller samlever, slægtninge i lige linje og efter de konkrete forhold  

 søskende.
Adoptivbørn vil som regel og plejebørn jævnligt være omfattet af  

 reglen.
Bestemmelsen vil efter omstændighederne, navnlig hvor afdøde ikke har  

 efterladt sig ægtefælle, samlever eller børn, kunne omfatte slægtninge, som  

 afdøde var nært knyttet til, eller nært besvogrede.
 Det kan i øvrigt nævnes, at Justitsministeriet i cirkulæreskrivelse nr. 79  

 af 30. marts 1977 om ligsyn og dødsattester m.v. om underretningspligten  

 efter ligsynsloven har fastsat følgende:
»Justitsministeriet anmoder politiet om inden for denne kreds af  

 »afdødes nærmeste« så vidt muligt først og fremmest at søge at  

 underrette den person, som har været afdødes samlevende ægtefælle, eller  

 afdødes myndige børn eller i givet fald andre, som umiddelbart kan antages at  

 have haft den nærmeste tilknytning til afdøde.
Der kræves normalt kun  

 underretning af een af afdødes nærmeste.
 Det er Justitsministeriets opfattelse, at disse retningslinjer også bør  

 følges ved underretning om påtænkt lægevidenskabelig obduktion, dog således  

 at samlever sidestilles med samlevende ægtefælle.
Det er tilstrækkeligt, at der er givet samtykke fra en af de personer, der  

 i det konkrete tilfælde kan henregnes til afdødes nærmeste.
Det må dog  

 understreges, at der ikke kan antages at foreligge et samtykke til obduktion,  

 såfremt blot een af de personer, der hører til kredsen af afdødes nærmeste,  

 udtaler sig mod indgrebet (eller tilbagekalder samtykket), inden indgrebet er  

 foretaget.
 Har afdødes nærmeste ikke givet samtykke til indgrebet, vil et  

 efterfølgende forbud mod obduktion fra blot een enkelt inden for den kreds,  

 som må antages at udgøre afdødes nærmeste, afskære indgrebets foretagelse.
Underretningen skal som hidtil kun ske til afdødes nærmeste, såfremt deres  

 opholdssted kendes.
Udtrykket »opholdssted« skal forstås vidt,  

 således at det også omfatter det formodede opholdssted, f.eks. et feriested  

 eller lignende.
Kan man herefter ikke få fat i en af de nærmeste, hvis  

 opholdssted kendes, kan obduktionen ikke foretages, da betingelsen i stk. 3  

 ikke er opfyldt.
Er der imidlertid ingen pårørende eller kendes deres  

 opholdssted ikke, vil indgrebet kunne foretages.
Stk. 4 indeholder reglen om, at obduktion af personer under 18 år kun må  

 foretages, såfremt forældremyndighedens indehaver har samtykket heri.
Der  

 henvises herom ligeledes til de almindelige bemærkninger, pkt. 3, i forslag  

 til lov om ligsyn, obduktion og transplantation m.v.
Stk. 5 svarer til transplantationslovens § 5, 1. pkt.
Efter reglen, der er  

 begrundet i efterforskningsmæssige hensyn, må obduktion ikke finde sted,  

 såfremt der skal foretages retslægeligt ligsyn eller retslægelig obduktion.
 En lægevidenskabelig obduktion består i den ydre og indre undersøgelse af  

 et dødt menneskes krop eventuelt med yderligere undersøgelser, herunder  

 mikroskopi samt visse kemiske og bakteriologiske undersøgelser.
 Obduktion har til formål dels at fastslå den nøjagtige dødsårsag, dels at  

 få kendskab til den eller de sygdomme, afdøde har lidt af, og endelig at  

 kunne vurdere den foretagne behandling.
Det foreslås, at den gældende lovs afgrænsning af de indgreb, der kan  

 foretages i forbindelse med obduktion opretholdes, således at et samtykke til  

 obduktion omfatter udtagelse af væv og andet biologisk materiale til  

 behandling af sygdom eller legemsskade hos et andet menneske eller til  

 lægevidenskabeligt eller undervisningsmæssigt brug, såfremt indgrebet  

 foretages i tilknytning til obduktion.
Det kan i den forbindelse fremhæves,  

 at kravet til foretagelsen af de nævnte indgreb med denne ændring er  

 væsentligt skærpet i forhold til den gældende retstilstand, idet kravet om  

 underretning om dødsfaldet foreslås erstattet af en udtrykkelig underretning  

 til afdødes nærmeste om en påtænkt obduktion med anmodning om samtykke  

 hertil.
Efter den hidtidige forståelse af ligsynsloven kan der ikke foretages  

 obduktion, før der ved almindeligt ligsyn er konstateret et af de tre  

 tidligere nævnte dødstegn: dødsstivhed, dødspletter eller forrådnelse.  

 Obduktion kan således først foretages nogen tid (i størrelsesordenen timer)  

 efter, at blodkredsløbet er ophørt.
Denne retstilstand forudsættes  

 opretholdt.
Der vil således heller ikke kunne foretages obduktion i tilfælde,  

 hvor en person er hjernedød med kunstigt opretholdt kredsløb.
Til nr. 7 Det foreslås, at bestemmelsen udgår, da det efter formuleringen kan give  

 anledning til tvivl om udtagelse af væv m.v. til videnskabeligt brug kan  

 foretages af andre end læger allerede fra det tidspunkt, hvor uopretteligt  

 ophør af al hjernefunktion er konstateret.
Til nr. 8 Det præciseres, at også læger, der har konstateret dødens indtræden efter  

 § 1, er afskåret fra at medvirke ved transplantationsindgrebet.
Til nr. 10 Med ændringsforslaget sker der en tydeliggørelse af bestemmelsen.
Til nr. 12 § 10 indeholder lovens straffebestemmelser.
 Det bemærkes i øvrigt, at en overtrædelse af de bestemmelser, som  

 sundhedsministeren fastsætter i medfør af § 3, stk. 3, om konstatering af, at  

 al hjernefunktion uopretteligt er ophørt, efter omstændighederne vil kunne  

 indebære en overtrædelse af den generelle straffebestemmelse for læger i  

 lægelovens § 18.
Bestemmelsen i stk. 2 er ny.
Det foreslås, at det skal være strafbart at  

 yde eller modtage betaling eller anden økonomisk fordel for udtagelse eller  

 overførsel af væv og andet biologisk materiale, herunder f.eks. en nyre, i  

 transplantationsøjemed.
Der foreslås endvidere (i 2. pkt.) straf for den, der  

 med viden om, at der er ydet eller modtaget sådan betaling, har medvirket  

 til, at transplantationen foretages.
Dette strafansvar vil omfatte læger og  

 andet sygehuspersonale, der foretager sådanne indgreb.
Endvidere vil  

 personer, der formidler køb og salg af organer til transplantation kunne  

 straffes efter 1. pkt. efter almindelige regler om medvirken (straffelovens §  

 23). 1. pkt. fuldbyrdes ved betalingen.
 Betaling for selve indgrebet (operationsudgifter m.v.) vil selvsagt ikke  

 være omfattet af bestemmelsen.
 Strafansvaret (og den deraf følgende adgang til konfiskation af det  

 modtagne beløb) skal søge at modvirke, at der i Danmark opstår tilfælde, hvor  

 personer modtager penge f.eks. for at give en nyre til transplantation.
Til nr. 13 Ændringsforslaget bringer lovforslaget i overensstemmelse med gældende  

 ret, hvorefter sådanne tilfælde udtrykkeligt er undtaget.
Grethe Fenger Møller (KF) fmd.
Fischer (KF) Helge Adam Møller  

 (KF) Elsebeth Kock-Petersen (V) Inge Dahl-Sørensen (V) Pia Kjærsgaard (FP)  

 Kirsten Lee (RV) Nør Christensen (CD) Inger Stilling Pedersen (KRF) Erling  

 Christensen (S) Ole Espersen (S) Søren Hansen (S) Torben Lund (S) Lissa  

 Mathiasen (S) Carsten Andersen (SF) Margrete Auken (SF) Ebba Strange (SF)  

 nfmd.
