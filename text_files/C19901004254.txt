 Konkurrencerådet har på sit møde den 9. maj 1990 besluttet at tilladelsen  

 til at foreningens medlemmer kan håndhæve bindende bruttopriser, jf.  

 sekretariatets skrivelse af 2. januar 1990, ikke kan fortsætte under  

 konkurrenceloven, idet tilladelsen dog midlertidigt forlænges til den 1.  

 januar 1991, fra hvilket tidspunkt den bortfalder.
Rådet henviste til, at konkurrencelovens § 14 indeholder et generelt  

 forbud mod bindende bruttopriser.
Hvor der foreligger vægtige grunde, kan der  

 dog gives en dispensation fra forbuddet.
Rådet fandt ikke, at sådanne vægtige  

 grunde var til stede, idet det fandt, at tobaksvarer ikke adskiller sig så  

 væsentligt fra andre varer i detailhandlen, at det kan begrunde en  

 dispensation fra reglerne i konkurrencelovens § 14. Man lagde endvidere vægt  

 på, at en dispensation ikke ville harmonere med konkurrencelovens  

 formålsparagraf, hvor erhvervsfrihed og effektivitet i distribution og  

 produktion tillægges stor betydning.
I øvrigt henvises til vedlagte notat,  

 der har ligget til grund for rådets behandling af sagen.
Indstillingen til  

 rådet samt bilagene udelades.
Referat fra rådets møde vil senere blive  

 fremsendt.
I forbindelse med sagen har Skatteministeriet udtalt, at en fri  

 prisdannelse på tobaksvarer ikke vil være i strid med tobaksafgiftsloven, men  

 at det, for at undgå administrative problemer, vil være hensigtsmæssigt at få  

 foretaget en ændring af denne lov før end virkningerne af tilbagetrækningen  

 af tilladelsen til at håndhæve bindende bruttopriser indtræffer.
Ministeriet  

 har udtalt at denne lovændring vil kunne være foretaget inden den 1. januar  

 1991.
 Man skal derfor meddele, at den af Konkurrencerådet den 2. januar 1990 til  

 foreningen meddelte midlertidige dispensation fra reglerne i  

 konkurrencelovens § 14, stk. 1, videreføres til den 1. januar 1991, hvorefter  

 den bortfalder.
 Med hensyn til klageadgang henvises til konkurrencelovens § 16, jf. § 18,  

 stk. 1. Der gøres opmærksom på, at konkurrencelovens § 18, stk. 2, angiver en  

 klagefrist på 4 uger.
 Et eksemplar af bekendtgørelsen om Konkurrenceankenævnet vedlægges.
