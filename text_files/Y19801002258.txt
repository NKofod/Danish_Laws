Et dansk firma, der fremstillede flute efter en original, fransk  

 opskrift med franske råmaterialer, solgte dem under betegnelsen originale  

 franske flute.
Forbrugerombudsmanden udtalte, at oprindelseslandet måtte  

 antages at være Danmark, idet bearbejdningen af råmaterialerne fandt sted  

 her, og førte til fremstillingen af et nyt produkt.
Det var derfor  

 vildledende og i strid med markedsføringslovens § 2, stk. 1 at udbyde brødet  

 til salg under varebetegnelsen »originalt fransk flute.« (»Original fransk flute - fremstillet i Danmark.
 En forbruger klagede til FO over, at et dansk firma NN markedsførte flute  

 under en urigtig og vildledende varebetegnelse, der gav indtryk af, at fluten  

 var bagt i Frankrig.
 Mærkningen på flutens emballage var følgende: »NN - original fransk  

 flute«.
 Fluten var fremstillet her i landet i NN's eget fabriksanlæg efter en  

 original, fransk bageforskrift og -metode på grundlag af franske  

 råmaterialer.
Da bearbejdningen af de nævnte råmaterialer fandt sted her i landet, og  

 denne bearbejdning førte til fremstilling af et nyt produkt, en NN flute, var  

 det FO's opfattelse, at produktets oprindelsesland måtte antages at være  

 Danmark.
Det måtte derfor anses for urigtigt og vildledende og dermed i strid  

 med markedsføringslovens § 2, stk. 1, at udbyde brødet til salg under  

 varebetegnelsen: »NN - original fransk flute«, og FO henstillede,  

 at selskabet for fremtiden undlod at markedsføre brødet under denne  

 betegnelse.
 (* 1) Offentliggjort i Forbrugerombudsmandens Årsberetning 1979-1980, side  

 102.
