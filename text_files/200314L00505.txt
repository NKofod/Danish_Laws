Betænkning afgivet af  

 Retsudvalget den 18. maj 2004 Betænkning over Forslag til lov om  

 visse forbrugeraftaler og om ændring af lov om  

  

 forsikringsaftaler og lov om beskatningen af pensionsordninger m.v.
[af justitsministeren (Lene Espersen)] 1. Ændringsforslag Justitsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 15. april 2004. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget bygger på betænkning nr. 1440/2004 om revision af  

 forbrugeraftaleloven.
Betænkningen har været sendt i høring, og den 2. april  

 2004 sendte justitsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Michael Andersen, Viby, Bertmark A/S Danmark, Finansrådet og IT-Brancheforeningen.
 Justitsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Bertmark A/S Danmark og IT-Brancheforeningen.
Spørgsmål Udvalget har stillet 8 spørgsmål til justitsministeren til  

 skriftlig besvarelse, som denne har besvaret.
Et af udvalgets spørgsmål til  

 justitsministeren og dennes besvarelse heraf er optrykt som bilag til  

 betænkningen.
3. Indstillinger  

 og politiske bemærkninger Fortrydelsesretten i forhold til digitale  

 produkter, der bestilles og leveres via en mobiltelefon IT-Brancheforeningen har skriftligt og i et foretræde for  

 udvalget gjort opmærksom på, at den foreslåede regulering af  

 fortrydelsesretten  

 er problematisk i forhold til digitale produkter, der bestilles og leveres  

 via  

 en mobiltelefon.
Som løsningsmodel foreslår IT-Brancheforeningen, at  

 leverandøren sørger for inden aftalens indgåelse at få forbrugerens samtykke  

 til, at fortrydelsesretten bortfalder ved leveringen, og at forbrugerens  

 samtykke bør kunne indhentes ved, at det i markedsføringsmaterialet   

 f.eks. en  

 papirannonce eller en annonce på internettet  anføres, at når  

 forbrugeren  

 sender en SMS-besked for at bestille et produkt, giver den pågældende  

 samtidig  

 afkald på sin fortrydelsesret.
 Udvalget henviser til, at det af justitsministerens kommentarer  

 til henvendelsen fra IT-Brancheforeningen fremgår, at det ikke vil være i  

 overensstemmelse med fjernsalgsdirektivet, såfremt de erhvervsdrivende  

 ensidigt  

 kan »ophæve« fortrydelsesretten ved blot at anføre i  

 markedsføringsmaterialet,  

 at forbrugeren ved at bestille den pågældende tjenesteydelse samtidig giver  

 afkald på fortrydelsesretten, men at det derimod ligger i både den gældende  

 og  

 den foreslåede bestemmelse, at forbrugerens samtykke kan gives i parternes  

 aftale, hvis forbrugeren samtidig er gjort opmærksom på, at  

 fortrydelsesretten  

 ophører, når udførelsen m.v. påbegyndes.
 Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
 Socialdemokratiet bemærker:
Et udvalg under  

 justitsministeren afgav i februar 2004 en betænkning om modernisering af lov  

 om  

 forbrugeraftaler, den såkaldte dørsalgslov, og indarbejdelse af et  

 EF-direktiv  

 heri.
Videre foreslås det at indføre pligt for den erhvervsdrivende ved  

 fjernsalg af finansielle ydelser til at give forbrugeren en række oplysninger  

 om den indgåede aftale, og dertil kommer et forslag om at give forbrugeren  

 ret  

 til at fortryde en sådan aftale inden for to uger, hvad Socialdemokratiet kan  

 støtte.
Ministeren foreslår også at  

 indsætte regler i direktivet, der har med forsikring at gøre, i  

 forsikringsaftaleloven,  

 mens direktivets regler vedrørende andre finansielle tjenesteydelser foreslås  

 indsat i en ny forbrugeraftalelov.
Forsikringsområdet er allerede i dag  

 kendetegnet ved visse typer af fortrydelsesret.
Ministeren ønsker at føre den  

 eksisterende ordning om fortrydelsesret ved forbrugerforsikringer videre,  

 hvad  

 Socialdemokratiet mener er ganske udmærket.
Endvidere kommer der ifølge  

 forslaget en undtagelse fra fortrydelsesretten, som skal træde i kraft, hvis  

 prisen på tjenesteydelsen er afhængig af kapitalmarkedets udsving.
I sådanne  

 tilfælde skal man ikke være omfattet af fortrydelsesretten, hvad  

 Socialdemokratiet ligeledes kan støtte.
Det åbner for uoverskuelige  

 perspektiver, hvis en investor kunne fortryde et aktiekøb, hvis f.eks.  

 aktierne  

 skulle falde i kurs i betænkningsperioden.
 Som noget nyt kan  

 forbrugeren få pligt til at betale den del af den finansielle ydelse, som den  

 erhvervsdrivende  

 allerede har leveret, selv om forbrugeren bruger sin fortrydelsesret, men  

 gældende ret skal dog føres videre, så forbrugeren grundlæggende set fortsat  

 har ret til at fortryde en aftale.
 Socialdemokratiet har  

 noteret sig, at der er uenighed om, hvorvidt man helt skal forbyde direkte  

 telefonisk henvendelse til forbrugerne, hvorfor Socialdemokratiet generelt  

 kan  

 støtte lovforslaget.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten vil stemme hverken for eller imod de stillede  

 ændringsforslag.
 Enhedslisten bemærker, at  

 selv om der er enkelte forbedringer i denne lov, kan Enhedslisten ikke støtte  

 den, da loven på afgørende områder er for slap.
 Enhedslisten mener, at der  

 bør være et generelt forbud mod dørsalg og salg via telefoniske kontakter.  

 Dog  

 vil Enhedslisten gerne diskutere en undtagelse for f.eks. dagblade, men under  

 ingen omstændigheder for forsikringsselskaber.
Enhedslisten mener ikke, at  

 forbrugerne skal kunne bindes af aftaler i mere end 3 eller allerhøjst 6  

 måneder, og Enhedslisten mener, at der skal være offentligretlige sanktioner,  

 når erhvervsdrivende ikke betaler penge tilbage, som de er forpligtet til.  

 Det  

 skal ikke bare være op til forbrugerne at få inddrevet det skyldige beløb,  

 fordi det for den enkelte kan være uforholdsmæssigt svært og dyrt, hvis der  

 er  

 tale om inddrivelse af mindre beløb, og den erhvervsdrivende derfor ofte kan  

 undgå at betale tilbage.
Der er også svækkelser af den gældende lov i  

 lovforslaget.
Aftaler er ikke længere automatisk ikkebindende for  

 forbrugeren,  

 hvis der ikke er gjort opmærksom på forbrugerens mulighed for at fortryde  

 aftalen, og bestemmelserne om fortrydelsesret gælder ikke, hvis man selv har  

 rettet henvendelse til den erhvervsdrivende.
Enhedslisten er enige med  

 Advokatrådet og Forbrugerombudsmanden i, at denne svækkelse ikke er  

 fornuftig,  

 da der kan være stor usikkerhed om, hvorvidt den vare, der er købt, svarer  

 til  

 det, kunden oprindelig har henvendt sig om.
Derfor stemmer Enhedslisten imod  

 lovforslaget.  

 Det er desuden uansvarligt, at et så vigtigt lovkompleks hastes igennem i  

 Folketinget, alene fordi det er krævet i et EU-direktiv.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen 4. Ændringsforslag  

 med bemærkninger Ændringsforslag Af  

 	  

    

  

 justitsministeren,  

  

 tiltrådt af et  

  

 flertal  

  

 (udvalget med undtagelse af EL):
Til titlen 1)  

  

 Ordene »og om  

 ændring af lov om forsikringsaftaler og lov om beskatningen af  

 pensionsordninger  

 m.v.« udgår.
[Ændring af lovteknisk karakter] Til § 32 2)  

  

 I indledningen  

 indsættes efter »24. marts 2004«: »og § 1 i lov nr. 317 af 5. maj 2004«.
[Ændring af lovteknisk karakter] 3)  

  

 I  

  

 nr. 1  

  

 ændres i den indledende tekst »§  

 22« til: »§ 22 A«, og den foreslåede  

  

 § 22  

 A  

  

 betegnes § 22 B.
[Ændring af lovteknisk karakter] Bemærkninger Til nr. 1 Den foreslåede ændring er af lovteknisk karakter.
Til nr. 2 og 3 Ved § 1 i lov nr. 317 af 5. maj 2004 er foretaget en ændring af  

 pensionsbeskatningsloven, hvorved der bl.a. er indsat en ny § 22 A i loven.  

 Det  

 er derfor nødvendigt, at henvisningen i § 32 til den seneste ændring af  

 pensionsbeskatningsloven ændres, og at den nye paragraf, der foreslås indsat  

 i  

 loven, betegnes § 22 B i stedet for § 22 A.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag  

 vedrørende L 220 Bilagsnr.
Titel 1 Høringssvar og høringsnotat, fra justitsministeren 2 Notat om resultatet af en panelundersøgelse vedrørende  

 lovforslaget foretaget af et virksomhedspanel, fra justitsministeren 3 Udkast til tidsplan for udvalgets behandling af  

 lovforslaget 4 Spm. 1 om de foreslåede undtagelser fra forbuddet mod  

 telefonisk henvendelser, til justitsministeren Spm. 2, om de foreslåede regler om uanmodede henvendelser  

 også gælder spaminformationer, som popper op på pcen f.eks. ved brug af  

 søgemaskiner på nettet, til justitsministeren Spm. 3 om adgangen for forbrugeren til at frabede sig  

 uanmodede telefoniske henvendelser ved at lade sig notere på en liste i  

 CPR-registeret (den såkaldte Robinsonliste), til justitsministeren 5 Henvendelse af 23/3-04 fra Bertmark A/S Danmark  

 vedrørende udkast til ny forbrugeraftalelov 6 Spm. 4 om kommentar til henvendelse af 23/3-04 fra  

 Bertmark A/S Danmark, til justitsministeren 7 Henvendelse af 17/4-04 fra Michael Andersen, Viby 8 Spm. 5 om kommentar til henvendelse af 17/4-04 fra  

 Michael Andersen, Viby, til justitsministeren 9 Tidsplan for udvalgets behandling af lovforslaget 10 Henvendelse af 23/4-04 fra Finansrådet 11 Spm. 6 om kommentar til henvendelse af 23/4-04 fra  

 Finansrådet, til justitsministeren 12 Bilag tilbagetaget 13 Bilag tilbagetaget 14 Henvendelse af 3/5-04 fra IT-Brancheforeningen 15 Spm. 8 om kommentar til henvendelse af 3/5-04 fra  

 IT-Brancheforeningen, til justitsministeren 16 Svar på spm. 1 om de foreslåede undtagelser fra forbuddet  

 mod telefoniske henvendelser, fra justitsministeren Svar på spm. 2, om de foreslåede regler om uanmodede  

 henvendelser også gælder spaminformationer, som popper op på pcen  

 f.eks. ved  

 brug af søgemaskiner på nettet, fra justitsministeren Svar på spm. 3 om adgangen for forbrugeren til at frabede  

 sig uanmodede telefoniske henvendelser ved at lade sig notere på en liste i  

 CPR-registeret (den såkaldte Robinsonliste), fra justitsministeren Svar på spm. 4 om kommentar til henvendelse af 23/3-04  

 fra Bertmark A/S Danmark, fra justitsministeren Svar på spm. 5 om kommentar til henvendelse af 17/4-04  

 fra Michael Andersen, Viby, fra justitsministeren Svar på spm. 6 om kommentar til henvendelse af 23/4-04  

 fra Finansrådet, fra justitsministeren Svar på spm. 8 om kommentar til henvendelse af 3/5-04 fra  

 IT-Brancheforeningen, fra justitsministeren Ændringsforslag fra justitsministeren 17 1. udkast til betænkning Bilag 2 Et af udvalgets spørgsmål  

 til justitsministeren og dennes besvarelse heraf Spørgsmål 8 og ministerens svar herpå er optrykt efter ønske fra  

 udvalget.
 Spørgsmål nr. 8:
»Ministeren bedes kommentere henvendelsen af 3. maj 2004 fra  

 IT-Brancheforeningen, jf.
L 220  bilag 14.« Svar:
 I henvendelsen af 3. maj 2004 anfører IT-Brancheforeningen, at  

 den foreslåede regulering af fortrydelsesretten er problematisk i forhold til  

 digitale produkter, der bestilles og leveres via en mobiltelefon.
 Om baggrunden herfor anfører foreningen, at fortrydelse af  

 aftaler om disse produkter  f.eks. en ringetone, en adresseoplysning,  

 et logo  

 mv. leveret over mobiltelefonen  ikke giver mening, da det ikke rent  

 teknisk  

 er muligt at tilbagelevere produktet efter modtagelsen, idet der er tale om  

 et  

 digitalt og dermed kopierbart produkt.
 Foreningen anfører videre, at dette problem ifølge det  

 foreliggende lovforslag kan løses ved, 1) at leverandøren venter indtil  

 fortrydelsesfristens udløb  dvs. 14 dage  før produktet leveres,  

 eller 2) at  

 leverandøren sørger for inden aftalens indgåelse at få forbrugerens samtykke  

 til, at fortrydelsesretten bortfalder ved leveringen.
 Om den førstnævnte løsning anfører foreningen, at produktet i  

 givet fald ikke vil være interessant for kunden, da det leveres alt for lang  

 tid efter bestillingen.
 Vedrørende den sidstnævnte løsning anføres det, at forbrugerens  

 samtykke vil kunne indhentes ved en korrespondance mellem parterne via  

 SMS-beskeder, men at dette ikke er rentabelt for leverandøren i forhold til  

 de  

 lave priser, disse tjenester typisk udbydes til, ligesom der er risiko for,  

 at  

 kundeoplevelsen er negativ.
 Efter foreningens opfattelse bør forbrugerens samtykke derfor  

 kunne indhentes ved, at det i markedsføringsmaterialet  f.eks. en  

 papirannonce  

 eller en annonce på internettet  anføres, at når forbrugeren sender en  

 SMS-besked for at bestille et produkt, giver den pågældende samtidig afkald  

 på  

 sin fortrydelsesret.
Det følger af artikel 6, stk. 1, i det generelle  

 fjernsalgsdirektiv (Europa-Parlamentets og Rådets direktiv 97/7/EF af 20. maj  

 1997 om forbrugerbeskyttelse i forbindelse med aftaler vedrørende fjernsalg),  

 at der er pligt til at indføre en fortrydelsesret for fjernsalgsaftaler om  

 ikke-finansielle tjenesteydelser, herunder aftaler om de ovennævnte digitale  

 produkter.
Dette gælder, uanset at tjenesteydelser efter deres karakter  

 typisk  

 ikke kan tilbageleveres.
 Efter det generelle fjernsalgsdirektiv er der imidlertid  

 samtidig adgang til at indføre en regel om, at fortrydelsesretten ved  

 tjenesteydelser kun gælder, indtil udførelsen af tjenesteydelsen påbegyndes,  

 hvis forbrugeren forinden har samtykket i, at udførelsen kunne påbegyndes  

 inden  

 fortrydelsesfristens udløb, jf. direktivets artikel 6, stk. 3.
 Denne bestemmelse gennemføres ved lovforslagets § 18, stk. 4,  

 der viderefører den gældende forbrugeraftalelovs § 12, stk. 2.
 Den problemstilling,  

 IT-Brancheforeningen omtaler, gør sig således allerede gældende i dag og  

 beror  

 med andre ord på bestemmelser i det generelle fjernsalgsdirektiv.
Efter Justitsministeriets opfattelse vil det ikke være i  

 overensstemmelse med direktivet, såfremt de erhvervsdrivende ensidigt kan  

 »ophæve« fortrydelsesretten ved blot at anføre i markedsføringsmaterialet, at  

 forbrugeren ved at bestille den pågældende tjenesteydelse samtidig giver  

 afkald  

 på fortrydelsesretten.
Det ligger derimod i både den gældende og den  

 foreslåede  

 bestemmelse, at forbrugerens samtykke kan gives i parternes aftale, hvis  

 forbrugeren samtidig er gjort opmærksom på, at fortrydelsesretten ophører,  

 når  

 udførelsen mv. påbegyndes.
