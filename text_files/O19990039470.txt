Resumé  



  

 En forening klagede på en kvindes vegne over en kommunes og det sociale  

 ankenævns afslag på økonomisk hjælp til at anskaffe en computer til kvindens  

 handicappede datter.
Foreningen klagede også over at Den Sociale Ankestyrelse  

 afviste at behandle sagen som principiel eller generel.
Som begrundelse for sin  

 afgørelse anførte det sociale ankenævn at en almindelig computer ikke kunne  

 anses for en nødvendig merudgift som følge af datterens handicap.
Nævnet  

 mente  

 at en computer lå inden for området af hvad der almindeligvis måtte anskaffes  

 i  

 en familie.
I et brev til Ankestyrelsen  

 bad ombudsmanden styrelsen om  på baggrund af en tidligere  

 offentliggjort  

 afgørelse (en såkaldt social meddelelse) om spørgsmålet  at  

 oplyse hvilket  

 grundlag styrelsen havde for at anse det for normalt at forældre anskaffer  

 computer med tegneprogram, tekstbehandling, farveskærm og printer til deres  

 børn.
Endvidere blev Ankestyrelsen bedt om at udtale sig om hvorvidt barnets  

 alder havde nogen betydning for om det var normalt at forældre anskaffede  

 computere til deres børn, og om styrelsen havde gjort sig tanker om hvilken  

 computerstørrelse det var normalt at forældre anskaffede til deres børn.
 Ankestyrelsen optog herefter sagen til principiel behandling og  

 ændrede afgørelsen. (J.nr. 1997-1238-054).
Hjælp til anskaffelse af computer til handicappet barn B klagede på As vegne til  

 mig over K Kommunes og Det Sociale Ankenævn for Fyns Amts afslag på økonomisk  

 hjælp til anskaffelse af en computer til As handicappede datter C.
 B klagede endvidere over at  

 Den Sociale Ankestyrelse afviste at behandle sagen under henvisning til at  

 den  

 hverken var af principiel eller generel betydning.
Det fremgik af sagen at As  

 datter C, født i 1984, i forbindelse med en hjernesvulst og operation herfor  

 i  

 1989 pådrog sig en hjerneskade som medførte funktionsnedsættelse på en del  

 områder.
C blev siden søgt genoptrænet på forskellige måder og blev  

 integreret  

 i en normalklasse efter folkeskolelovens § 20, stk. 2, om vidtgående  

 specialundervisning.  

 Desuden kom C hver dag i skolens fritidsordning.
 Den 22. marts 1996 ansøgte A  

 K Kommune om økonomisk hjælp til anskaffelse af en computer som hjælpemiddel  

 for C - både hjemme og i skolen.
Skolepsykolog S afgav supplerende  

 udtalelse til As ansøgning i brev af 24. marts 1996 til social- og  

 sundhedsforvaltningen.
S oplyste bl.a. at C stadig havde funktionsnedsættelse  

 på en del områder på grund af hjerneskaden, bl.a. i form af langsomhed i  

 reaktion, bevægelse og tale, samt motoriske og balancemæssige vanskeligheder,  

 koordinationsforstyrrelser og hånddominansproblemer.
S fandt endvidere at C  

 intellektuelt lå noget under aldersnormen.
C havde været henvist først til  

 teknologiundersøgelse og siden til Dialogprojektet ved Fyns Amt.  

 Dialogprojektet  

 blev gennemført i foråret  

 1995. C  

 blev i denne periode undersøgt af mange forskellige fagpersoner.
Fra denne  

 tid  

 forelå diverse rapporter der gav en udførlig redegørelse for Cs  

 handicap.
Af  

 rapporterne fremgik bl.a. at C er tilbage i udvikling, har motoriske  

 problemer,  

 en generel langsommelighed på alle områder og analyse/synteseproblemer  

 kombineret  

 med visuelle problemer.
Af brevet fra skolepsykolog S  

 af 24. marts 1996 fremgik yderligere at edb i vid udstrækning blev anvendt i  

 dialogprojektet, og at det her blev konkluderet at C burde benytte egen  

 personlig computer som personligt hjælpemiddel fordi arousalproblemet  

 medførte  

 langsomhed som der burde kompenseres for.
S anførte i fortsættelse heraf at  

 det  

 var et stort handicap for C at arousal bevirker langsom tilgang til  

 almindelige  

 oplysninger i dagligdagen, og S anførte videre at der kunne kompenseres  

 herfor  

 ved anvendelse af en bærbar personlig computer med mulighed for  

 billedredigering idet anvendelse af en sådan computer ifølge dialogprojektet  

 havde betydning for hukommelses- og begrebstræning for C.
Ved afgørelse af 15. april  

 1996 gav kommunen afslag på støtte til computer.
Kommunen begrundede afslaget  

 med at computeren ikke kunne anses for et hjælpemiddel efter bistandslovens §  

 58, og med at computeren der skulle anvendes i undervisningen af C, burde  

 blive  

 stillet til rådighed af Cs skole.
Cs skole anmodede ved brev  

 af 22. april 1996 kommunen om at tage sagen op til fornyet overvejelse.
I  

 brevet anførte skolen bl.a. at computeren blev søgt som et hjælpemiddel  

 hjemme  

 med Cs personlige udvikling for øje med henblik på at fortsætte den  

 indlæringsmåde som havde været en stor succes som kompensation for hendes  

 handicap.
Kommunens lægekonsulent, E,  

 udtalte den 20. juni 1996 om sagen at der fra sagkyndig side var  

 overbevisende  

 argumenter for nødvendigheden af at Cs personlige udvikling og evne til  

 social kommunikation understøttedes ved tildeling af en computer med  

 specialprogram.
E udtalte endvidere at der i dette tilfælde i mindre grad var  

 tale om et hjælpemiddel i bistandslovens § 58s forstand og i højere  

 grad om en  

 nødvendig merudgift til behandling af barnets handicap, jf. bistandslovens §  

 48.
Kommunen fastholdt i  

 afgørelse af 4. juli 1996 afslaget på hjælp efter bistandslovens § 58 og  

 supplerede begrundelsen for denne afgørelse med at det kun er i tilfælde af  

 svært kommunikationshandicap at en computer kan tildeles som et hjælpemiddel  

 efter bistandslovens § 58. Samtidig blev ansøgningen vurderet efter  

 bistandslovens § 48, stk. 1, om merudgifter ved forsørgelse af et handicappet  

 barn i hjemmet.
Kommunen traf i denne forbindelse den foreløbige beslutning  

 at såfremt det fortsat var et krav af hensyn til Cs  

 handicap at en computer skulle være bærbar, måtte udgiften hertil anses for  

 at være  

 omfattet af bistandslovens § 48, stk. 1, såfremt et computeranlæg svarende til hvad der normalt  

 anskaffes til børn kunne honorere Cs behov, kunne udgiften til  

 anskaffelse  

 ikke bevilges da der så ikke var tale om en merudgift, og udgift til specialprogrammer til brug i hjemmet til  

 støtte for Cs personlige udvikling kunne betragtes som omfattet af  

 bistandslovens  

 § 48, stk. 1, og kunne dermed bevilges.
 Til brug for den endelige  

 beslutning udtalte kommunen at den manglede oplysninger om hvilke krav der  

 stilledes til computeranlægget.
B klagede i brev af 16. juli  

 1996 på vegne af A over kommunens afgørelse.
I klagen anførte B bl.a. at det  

 fortsat ikke kunne betragtes som en selvfølge at anskaffe computeranlæg til  

 børn i Danmark hvorfor der var tale om en merudgift på grund af handicappet.
Det Sociale Ankenævn for Fyns  

 Amt tiltrådte i afgørelse af 30. januar 1997 K Kommunes afgørelse af 4. juli  

 1996 om afslag på økonomisk hjælp til en almindelig computer til C.
Nævnet  

 begrundede  

 afgørelsen med at en normal computer ikke kunne anses for en nødvendig  

 merudgift  

 som følge af hendes handicap ved forsørgelsen af C.
Nævnet mente at en  

 computer  

 lå inden for området af hvad der almindeligvis måtte anskaffes i en familie.  

 Nævnet traf afgørelse i henhold til bistandslovens § 48, stk. 1, og nævnet  

 henviste  

 - ligesom kommunen - til Social Meddelelse nr.
SM O-20-91.
 B klagede den 13. februar  

 1997 på vegne af A over nævnets afgørelse.
Ved brev af 7. marts 1997  

 meddelte Den Sociale Ankestyrelse B at Ankestyrelsen ikke fandt at sagen var  

 af  

 generel eller principiel betydning da Ankestyrelsen tidligere havde taget  

 stilling til spørgsmålet.
Ankestyrelsen henviste ligeledes til Social  

 Meddelelse nr.
SM O-20-91.
Den 6. maj 1997 klagede B på  

 vegne af A til mig over myndighedernes afgørelser.
I klagen skrev B bl.a.  

 følgende:
 Under henvisning til sagens  

 akter, der er vedlagt i kopi, findes det absurd, at det skønnes der ikke er  

 tale om en nødvendig merudgift ved (C)s forsørgelse som følge af hendes  

 handicap og anskaffelse af en normal computer ligger indenfor, hvad der  

 almindeligvis anskaffes i en familie.
I relation hertil bør det  

 være indlysende, at der er tale om en decideret merudgift, da computeren ikke  

 ville have været en nødvendighed, såfremt (C) ikke havde haft nuværende  

 mén/handicap.
Der er intet der indikerer det modsatte.
 At samtlige instanser  

 henviser til Social Meddelelse SM O-20-91 findes retskrænkende, da (C)s  

 handicap er af en anden karakter end omtalte SM O-20-91.
Retstilstanden er, efter vor  

 vurdering, ikke afklaret på dette område ved blot at henvise til denne  

 meddelelse. Jeg anmodede i brev af 11.  

 maj 1998 Ankestyrelsen om en udtalelse i anledning af klagen.
I brevet til  

 Ankestyrelsen skrev jeg bl.a. følgende:
Det fremgår af sagen at  

 Ankestyrelsen den 7. marts 1997 afviste at behandle sagen om afslag på en  

 computer til (A)s handicappede datter (C). Ankestyrelsen fandt ikke at  

 sagen  

 havde principiel eller generel betydning, da styrelsen tidligere havde taget  

 stilling til spørgsmålet.
Styrelsen henviste i den forbindelse til SM  

 O-20-91.
 Af SM O-20-91 fremgår bl.a.  

 følgende:
 Afgørelse:
 Et computeranlæg med  

 tegneprogram, tekstbehandling, farveskærm og printer kunne ikke anses for at  

 være en nødvendig merudgift ved (D)s forsørgelse.
 Ankestyrelsen lagde herved  

 vægt på det oplyste om omfanget af drengens handicap, og at behovet for  

 computer til beskæftigelse i fritiden på daværende tidspunkt kunne tilgodeses  

 ved et anlæg af den slags, som normalt anskaffes til børn.
... Af vedlagte klage fra (B) af  

 6. maj 1997 fremgår bl.a. at en computer ikke ville have været en  

 nødvendighed  

 hvis (C) ikke havde haft de nuværende men/handicap.
 På baggrund af ovennævnte  

 beder jeg Ankestyrelsen redegøre for baggrunden for og rækkevidden af SM  

 O-20-91 hvorefter anskaffelse af en computer til et handicappet barn ikke er  

 en  

 merudgift i henhold til bistandslovens § 48, stk. 1.
 Jeg har forstået SM O-20-91  

 således at Ankestyrelsen fandt at (D) som følge af sit handicap havde et  

 behov  

 for et computeranlæg, og at Ankestyrelsen afviste at anse et computeranlæg  

 med  

 tegneprogram, tekstbehandling, farveskærm og printer for at være en nødvendig  

 merudgift ved (D)s forsørgelse byggende på en opfattelse af at  

 (D)s handicap  

 ikke nødvendiggjorde særlige egenskaber ved computeranlægget samt at det er  

 normalt at forældre anskaffer computere til deres børn.
 Under henvisning til dette  

 beder jeg Ankestyrelsen oplyse hvilket grundlag styrelsen har for at anse  

 dette  

 for normalt.
 Ankestyrelsen bedes endvidere  

 udtale sig om hvorvidt barnets alder har nogen betydning for om det er  

 normalt  

 at forældre anskaffer computere til deres børn.
Jeg beder også Ankestyrelsen  

 oplyse om styrelsen har gjort sig tanker om hvilken computerstørrelse det  

 efter  

 styrelsens opfattelse er normalt at forældre anskaffer til deres børn.
I  

 givet  

 fald bedes Ankestyrelsen oplyse hvornår styrelsen finder at det er normalt at  

 forældre anskaffer computere til deres børn. Ankestyrelsen skrev i  

 udtalelsen til mig af 15. juli 1998 bl.a. følgende:
Ankestyrelsen afviste den 7.  

 marts 1997 at behandle sagen om afslag på støtte til en computer til  

 (A)s  

 handicappede datter (C), da sagen ikke fandtes at have principiel eller  

 generel  

 betydning, og afgørelsen ikke skønnedes at have generel betydning for  

 retsanvendelsen  

 på området.
Ankestyrelsen henviste til, at styrelsen tidligere havde taget  

 stilling til spørgsmålet, jf.
Sociale Meddelelser nr.
SM O-20-91.
(B) har i sit brev til  

 Ombudsmanden bl.a. anført, at det under henvisning til sagens akter findes  

 absurd, at det skønnes, at der ikke er tale om en nødvendig merudgift ved  

 (C)s  

 forsørgelse som følge af hendes handicap, og at anskaffelse af en computer  

 ligger inden for, hvad der almindeligvis anskaffes i en familie.
At samtlige  

 instanser henviser til Social Meddelelse nr.
SM O-20-91 findes retskrænkende,  

 da (C)s handicap er af en anden karakter end omtalte SM O-20-91.  

 Retstilstanden er efter (B)s vurdering ikke afklaret på dette område  

 blot ved  

 at henvise til denne meddelelse. (B) har derfor ønsket Ombudsmandens  

 vurdering  

 af praksis.
 På baggrund heraf har  

 Ombudsmanden anmodet Ankestyrelsen om at redegøre for baggrunden for og  

 rækkevidden af SM O-20-91. Ankestyrelsen er yderligere anmodet om at oplyse  

 hvilket grundlag styrelsen har for at anse det for normalt, at forældre  

 anskaffer computere til Deres børn.
Ankestyrelsen er  

 endvidere  

 anmodet om at udtale sig om  

 barnets alder har nogen betydning for, om det er normalt, at forældre  

 anskaffer  

 computere til deres børn, og om styrelsen har gjort sig tanker om, hvilken  

 computerstørrelse styrelsen anser det for normalt at forældre anskaffer til  

 deres børn.
I givet fald bedes Ankestyrelsen oplyse, hvornår styrelsen  

 finder,  

 at det er normalt at forældre anskaffer computere til deres børn.
Hertil skal Ankestyrelsen  

 oplyse, at afgørelsen, som er refereret i SM O-20-91, må forstås således, at  

 den er truffet ud fra en konkret vurdering både af, om der ud fra en konkret  

 lægelig vurdering var tale om en nødvendig udgift, og om der i den aktuelle  

 situation kunne siges at være tale om en merudgift.
Da der således er tale om  

 en konkret vurdering, hvori der har indgået flere faktorer, vil afgørelsen  

 alene kunne anvendes som fortolkningsbidrag i tilsvarende situationer.
Af  

 mødereferatet til sagen kan ses, at barnets alder på 10 år har indgået i den  

 samlede  

 vurdering.
Ankestyrelsen var ikke i besiddelse af statistiske oplysninger om,  

 hvor mange forældre, der anskaffer computere til deres børn, alderen på de  

 børn, som har computere eller arten af sådanne computeranlæg.
Afgørelsen blev  

 truffet som en flertalsafgørelse ud fra en samlet skønsmæssig vurdering.
De  

 to  

 ankechefer, styrelseschefen og det ene beskikkede medlem fandt, at der ikke  

 var  

 tale om en nødvendig merudgift.
Det ene beskikkede medlem afgav dissens og  

 fandt, at der var tale om en nødvendig merudgift.
Det foreligger ikke klart,  

 i  

 hvilket omfang stemmeafgivelserne beroede på vurderingen af den lægelige  

 nødvendighed eller af spørgsmålet, om det i den konkrete situation kunne  

 anses  

 for en merudgift.
Da der kan være tvivl om  

 rækkevidden af ovennævnte SM og tvivl om, i hvilket omfang familier anskaffer  

 computere til deres børn, har Ankestyrelsen igen den 21. november 1997  

 antaget  

 en sag om støtte efter bistandslovens § 48 til computer til et handicappet  

 barn  

 til principiel behandling.
Sagen er antaget bl.a. med henblik på afklaring  

 af,  

 om computere må anses for et almindeligt forbrugsgode og dermed ikke en  

 merudgift.
Denne sag forventes mødebehandlet i september 1998, hvorefter der  

 forventes udsendt en ny Social Meddelelse om spørgsmålet.
Der vil ved samme  

 lejlighed blive taget stilling til, hvorvidt der er grundlag for at kassere  

 SM  

 O-20-91. Under behandlingen af denne sag vil indgå en vurdering af de af  

 ombudsmanden rejste spørgsmål.
Med henblik på en bredere  

 belysning af problemet har Ankestyrelsen nu besluttet at antage (A)s  

 sag til  

 principiel behandling samtidig. På baggrund af Ankestyrelsens  

 udtalelse og beslutning om at optage As sag til principiel behandling  

 meddelte  

 jeg den 5. august 1998 B at jeg fandt det mest korrekt ikke at undersøge  

 sagen  

 på daværende tidspunkt, og jeg bad B om at afvente Ankestyrelsens afgørelse  

 før B tog stilling til om der eventuelt var grundlag for at klage til mig  

 igen.
 Samme dag sendte jeg klagen  

 med bilag og sagens akter videre til Den Sociale Ankestyrelse og henlagde  

 sagen  

 her ved embedet.
 As sag om økonomisk hjælp  

 efter bistandslovens § 48 eller bistandslovens § 58 til en computer til C  

 blev  

 behandlet i Ankestyrelsens møde den 18. marts 1999. Ankestyrelsen traf  

 følgende  

 afgørelse:
 (A) er berettiget til  

 økonomisk hjælp til en computer til (C).
 Ankestyrelsen finder, at  

 hjælpen skal ydes efter bistandslovens § 58.
 Begrundelsen er, at  

 Ankestyrelsen efter en konkret lægelig vurdering finder, at der kan  

 kompenceres  

 for (C)s funktionsnedsættelse som følge af hjerneskaden, specielt  

 hendes  

 arousalproblem (vanskeligheder med at forbinde begreber), ved hjælp af brug  

 af  

 computer, og at en computer i væsentlig grad vil afhjælpe følgerne af dette  

 handicap i form af bl.a. bedre hukommelse og bedre styring af dagligdags  

 begreber.
Ankestyrelsen har særligt  

 lagt vægt på rapporterne fra Dialogprojektet, særligt resultat af psykologisk  

 screening af 11. oktober 1994 og udtalelsen af 24. marts 1996 fra  

 skolepsykolog  

 (S), hvori der bl.a. peges på nødvendigheden af en pc hjemme for at  

 kompencere  

 for arousalproblematikken og den langsommelighed, som er en central del af  

 (C)s handicap.
Ankestyrelsen har yderligere lagt vægt på en lægelig  

 vurdering  

 af betydningen af en computer til afhjælpning af denne lidelse.
 Ankestyrelsen har yderligere  

 fundet, at en computer til eget personligt brug for en pige på (C)s  

 alder  

 ikke kan betragtes som et almindeligt forbrugsgode jf.  

 hjælpemiddelbekendtgørelsens § 2.
 Ankestyrelsen har ved denne  

 vurdering lagt vægt på indhentede oplysninger fra Danmarks Statistik og  

 Socialforskningsinstituttet, hvoraf bl.a. fremgår, at kun 12 % af piger i  

 alderen 12-15 år idag har en computer til eget brug.
 Under hensyn til at hjælpen i  

 dette tilfælde skal ydes efter bistandslovens § 58 og ikke efter de nye  

 regler  

 i servicelovens §§ 97 og 98, kan der ikke blive tale om eventuel nedsættelse  

 af  

 støtten med 50 %.
 Ankestyrelsen ændrer således  

 den af Fyns Statsamt, Det Sociale Ankenævn trufne afgørelse.
Det bemærkes, at Sociale  

 Meddelelser, SM O-20-91 vil blive kasseret. Jeg modtog den 29. marts 1999  

 underretning om Ankestyrelsens afgørelse.
