 I medfør af §§ 52 og 70 i lov om luftfart, jfr. lovbekendtgørelse nr. 381  

 af 10. juni 1969, som ændret senest ved lov nr. 87 af 13. marts 1985,  

 fastsættes herved følgende:
 § 1.  Statens Luftfartsvæsen udfærdiger bestemmelser  

 for flyvepladser og for luftfartsradioanlæg på jorden.
 Stk. 2.  Bestemmelserne udfærdiges som Bestemmelser for  

 Civil Luftfart (BL).
 § 2.  Bestemmelser for flyvepladser skal udfærdiges i  

 overensstemmelse med kravene i Annex 14 til Konventionen om international  

 civil luftfart (Chicago-konventionen). Bestemmelser, der er mindre vidtgående  

 end kravene (standards) i Annex 14, skal godkendes af ministeriet for  

 offentlige arbejder.
§ 3.  Bestemmelser for luftfartsradioanlæg på jorden  

 skal udfærdiges i overensstemmelse med Annex 10, Volume I, til  

 Chicago-konventionen.
Bestemmelser, der er mindre vidtgående end kravene  

 (standards) i Annex 10, Volume I, skal godkendes af ministeriet for  

 offentlige arbejder.
 § 4.  Statens Luftfartsvæsen kan i særlige tilfælde  

 meddele dispensation fra de bestemmelser, der er udfærdiget i medfør af denne  

 bekendtgørelse.
 § 5.  Statens Luftfartsvæsen fører tilsyn med  

 overholdelsen af de bestemmelser, der er udfærdiget i medfør af denne  

 bekendtgørelse.
 § 6.  Afgørelser efter de bestemmelser, der er  

 udfærdiget i medfør af denne bekendtgørelse, kan påklages til ministeriet for  

 offentlige arbejder.
 § 7.  Bekendtgørelsen træder i kraft den 15. maj 1985.
 Stk. 2.  Samtidig ophæves ministeriet for offentlige  

 arbejders bekendtgørelse nr. 493 af 18. september 1975 om ændring af  

 bekendtgørelse om reglement for tankning af luftfartøjer m.v.
 Stk. 3.  BL 3-6 Tankning af luftfartøjer, 2. udgave af  

 15. juli 1978 forbliver i kraft, indtil Statens Luftfartsvæsen bestemmer  

 andet.
