 Til brug ved udarbejdelsen af de statistiske oplysninger til direktoratets  

 årsberetning skal man anmode om, at anstalterne og arresthusene årligt  

 indberetter antal selvmord og selvmordsforsøg.
 De statistiske oplysninger vedrørende selvmord og selvmordsforsøg er  

 hidtil blevet udarbejdet på grundlag af anstalternes og arresthusenes  

 indberetninger i henhold til direktoratets cirkulære af 9. juni 1969. Efter  

 at denne indberetningsordning er ophævet ved cirkulære af 5. august 1974, er  

 grundlaget for tilvejebringelse af de statistiske oplysninger bortfaldet,  

 hvorfor det er nødvendigt med særskilte indberetninger til årsberetningen.
 Oplysninger vedrørende antal selvmord og selvmordsforsøg bedes indsendt  

 til direktoratet senest den 1. februar det følgende år.
 Eksemplarer af skrivelsen er sendt direkte til arresthusene.
 E.B.
Bodil Philip Kriminalforsorgens anstalter og arrestinspektørerne.
