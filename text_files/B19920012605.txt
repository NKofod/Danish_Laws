Ifølge § 31, stk. 3, i lov nr. 292 af 18. juni 1969 om  

 tjenestemandspension træffer finansministeren nærmere bestemmelse om  

 sammensætningen af nævnet for helbredsbedømmelser i tjenestemandssager og om  

 nævnets virkeområde.
I medfør heraf fastsættes følgende:
§ 1.  Nævnet for helbredsbedømmelser i  

 tjenestemandssager (Helbredsnævnet) består af en formand og af 5 andre  

 medlemmer, hvoraf 4 skal være læger.
Formanden og nævnets øvrige medlemmer  

 udpeges af finansministeren og beskikkes for 3 år ad gangen.
 Stk. 2.  Nævnet kan tilkalde specielt sagkyndige, hvis  

 det skønnes nødvendigt.
 § 2.  Nævnet afgiver skøn om helbredsmæssige  

 spørgsmål, der opstår ved ansættelse og afskedigelse af tjenestemænd samt  

 under tjenestemandsansættelsen.
 Stk. 2.  Nævnet afgiver udtalelser efter anmodning fra  

 ministerier og andre statslige styrelser, kommuner, kommunale  

 sammenslutninger, koncessionerede selskaber, offentlige virksomheder samt  

 statsgaranterede pensionsordninger.
 Stk. 3.  Når det skønnes hensigtsmæssigt, kan et enkelt  

 af nævnets lægeuddannede medlemmer afgive udtalelser på nævnets vegne.
 Stk. 4.  Nævnet bestemmer selv sin forretningsorden.
 § 3.  Finansministeren kan fastsætte regler om  

 betaling for udtalelser, som nævnet afgiver.
 § 4.  Bekendtgørelsen træder i kraft den 1. marts  

 1992.
 Stk. 2.  Finansministeriets bekendtgørelse nr. 450 af  

 17. oktober 1980 om nævnet for helbredsbedømmelser i tjenestemandssager  

 ophæves.
