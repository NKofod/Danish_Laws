Landsskatteretskendelse af 9. december 2002 vedr.
Vurdering  

 af fast ejendom  værditillæg for opstilling af vindmøller Ejendommen A er ved vurderingen pr. 1. januar 2000 af Skyldrådet  

 ansat til:
Grundværdi 2.242.700 kr.
 Grundværdien er ansat med følgende specifikation:
Arealværdi 1.901.962 kr.
Pumpenedslag -59.275 kr.
Tillæg for 4 vindmøller á 500 kW 400.000 kr.
Grundværdi i alt, afrundet 2.242.700 kr.
 Klagen til  

    

  

 Landsskatteretten vedrører det forhold, at der ved ansættelsen af  

 grundværdien  

 er givet et tillæg pr. vindmølle på 100.000 kr. eller i alt 400.000 kr. for  

 værdien af retten til at opstille 4 vindmøller á 500 kW.
Det fremgår af sagen, at ejendommen, der er beliggende i  

 landzone, omfatter et grundareal på 684.967 m  

  

 2  

  

 . På denne ejendom  

 samt på en anden af klageren ejet ejendom er der opstillet i alt 7  

 vindmøller,  

 hvoraf 6 møller ejes af elværket, medens 1 mølle ejes af klageren selv.  

 Vindmøllerne står i 2 klynger af henholdsvis 3 og 4 møller.
I forbindelse med  

 opstillingen af vindmøllerne blev der udbetalt engangserstatning samt  

 tinglyst  

 en deklaration, hvorefter elværket i en længere periode har uindskrænket  

 råderet over arealet, hvor møllerne er opstillet.
 Det fremgår videre af sagen, at skyldrådet har ansat  

 ejendomsværdien til 6.550.0000 kr. heraf tillægsparcelværdi 3.613.727 kr.  


  

 Repræsentanten for ejeren af ejendommen har klaget over det ved ansættelsen  

 af  

 grundværdien pålagte tillæg på 400.000 kr. med påstand, at tillægget  

 annulleres  

 eller nedsættes, jf. nedenfor.
 Til støtte for påstanden har repræsentanten bl.a. anført  

 følgende:
Primær påstand Vore primære påstand er, at det omhandlede tillæg ikke er  

 lovmedholdeligt og derfor skal annulleres.
 Der er tale om en landbrugsejendom og jf. den tilgængelige  

 litteratur  væsentligst Vurdering og beskatning af fast ejendom  

 af Flemming  

 Paludan, Mogens Nielsen m.fl.  fremgår det af kapital 2, at  

 ejendommen skal  

 vurderes som én enhed, og hvor der i den konkrete situation gælder de særlige  

 regler for værdiansættelse af grundværdien i landbruget.
 Dette lovfæstede princip - om at det er ejendommen som én enhed  

 der skal vurderes - knægtes ved, at et tilfældigt hjørne af  

 ejendommen pilles  

 ud af den samlede landbrugsejendom og værdiansættes særskilt, hvilket vi ikke  

 kan finde den fornødne lovhjemmel til.
 Hertil kommer, at alle handler af landbrugsareal indgår i  

 salgsstatistikken, der danner grundlag for regulering af de særlige  

 grundværdiansættelsesværdier gældende for landbrugsejendomme.
 Dette betyder, at en eventuel værdi  og på tilsvarende vis en  

 eventuel mindre værdi (læs: prisreduktion) vedrørende vindmølleplacering  

 allerede indgår i den generelle prissætning af landbrugsarealer, hvorfor et  

 særskilt tillæg reelt set vil være at betragte som en dobbelt værdiansættelse  

 og deraf følgende dobbelt beskatning  ikke er lovmedholdelig.
 Vore primære påstand om at det omhandlede tillæg ved  

 grundværdiansættelsen skal annulleres er såvel betragtningen om, at der ikke  

 er  

 det fornødne lovgrundlag for at ansætte dette tillæg samtidig med, at en  

 eventuel merværdi (eller mindre værdi) allerede er medtaget i vurderingen i  

 forbindelse med grundværdiansættelsen efter de almindelige landbrugsregler.
Sekundær påstand Såfremt vor primær påstand ikke kan tages til følge, skal vi  

 postulere det omhandlede tillæg ansat til 0  medmindre retten efter en  

 konkret  

 vurdering finder, at beløbet bør være direkte negativt  ud fra, at den  

 omhandlede del af ejendommen reelt ikke kan sælges grundet den tinglyste  

 servitut i relation til elselskabet, hvorfor det pågældende areal reelt er  

 værdiløst.
Sammenholdes dette med vurderingslovens § 6 og § 13, medfører de  

 omhandlede vindmølleplaceringer direkte en værdiforringelse af den samlede  

 ejendom.
I forbindelse med klagerens erhvervelse af ejendommen er der  

 direkte dokumentation for den værdiforringelse som elværksejede møller  

 betyder.  

 I fri handel mellem uafhængige tredjemænd blev der indgået aftale om salg af  

 ejendommen, hvor det på salgstidspunktet var uafklaret, hvorvidt elselskabet  

 ønskede at rejse vindmøller på den omhandlede ejendom.
Af salgsaftalen  

 fremgår  

 det af § 8, at parterne var enige om, at sælger skulle have et større  

 vederlag  

 for ejendommen på 150.000 kr., såfremt elselskabet ikke rejste møller på den  

 pågældende ejendom.
En tydelig dokumentation for at elværksejede og  

 laugsejede  

 møller direkte er værdiforringende for grundværdien.
Endvidere kan man ud fra et lighedsprincip gøre en sammenligning  

 til elmaster, brøndboringer og lignende.
Der er ikke fra  

 vurderingsmyndighederne ansat noget tillæg for forøget værdi af disse  

 forekomster.
 I realitetens verden er situationen helt sammenlignelig med de  

 laugs- og elværksejede vindmøller.
 Med samme ekspropriationshjemmel, som gælder vedrørende  

 vindmøller, har elselskaberne ekspropriationsret i forbindelse med opstilling  

 af elmaster (og vandværker har analogt i relationer til vandboringer), og  

 situationen er, at den på opstillingstidspunktet værende lodsejer modtager en  

 engangserstatning, hvorefter ejendommen skal tåle det pågældende  

 anlægs  

 tilstedeværelse uden yderligere vederlag herfor.
 Det er nøjagtig den samme situation, der er gældende i relation  

 til de her omhandlede vindmøller.
Tertiær påstand Såfremt Landsskatteretten ikke kan tilslutte sig vor primær  

 eller sekundær påstand, skal vi begære, at der fastsættes et nedslag ved  

 grundværdiansættelsen af mindst samme størrelse som det omhandlede tillæg.  

 Dette nedslag gives for de rådighedsindskrænkninger, der er for den  

 pågældende  

 lodsejer i udnyttelsen af det pågældende areal.
Nedslaget ansættes med  

 hjemmel  

 i vurderingslovens § 13, stk. 3, og § 13, stk. 2, idet der ved den omhandlede  

 rådighedsindskrænkning principielt er tale om en privatretlig servitut, men  

 indgået  under trussel  om ekspropriation fra et selskab med  

 offentlig  

 koncession.
I relation til § 13, stk. 3, skal fremhæves, at retspraksis  

 hidtil har været, at der for rådighedsindskrænkning i form af en servitut,  

 der  

 er pålagt et grundareal til fordel for en anden ejendom,  

 principielt skal  

 gives nedslag, uagtet at det i praksis ikke er muligt at overvælte en  

 tilsvarende byrde på den herskende ejendom  i det konkrete tilfælde  

 elselskabet. Repræsentanten har endvidere anført, at der i 1999 blev vedtaget  

 en el-reform, der på drastisk vis reducerede afregningsprisen for el leveret  

 fra vindmøller.
På kort sigt betød dette, at afregningsprisen for  

 vindmøllestrøm blev nedsat med ca. 1/3 og på længere sigt med op til 50 % af,  

 hvad afregningsprisen har været tidligere.
For vindmøller rejst før 31.  

 december 1999 gælder reducerede, men dog lempelige afregningsregler i en  

 overgangsperiode på 10 år, medens afregningsprisen for el fra vindmøller  

 rejst  

 fra og 1. januar 2000 er reduceret fra 60 øre til 43 øre pr. kWh i en 10-årig  

 periode, hvorefter der ifølge repræsentanten ingen sikkerhed er for  

 afregningsprisen.
Den forventes ifølge repræsentanten dog at blive på et  

 niveau  

 på 20-30 øre pr. kWh.
 Landsskatteretten skal  

 udtale:
I henhold til bestemmelserne i vurderingslovens § 6, jf. § 9,  

 stk. 1, ansættes ejendomsværdien til handelsværdien på vurderingstidspunktet  

 af  

 den faste ejendom i dens helhed, medens grundværdien for landbrugsejendomme i  

 henhold til bestemmelserne i vurderingslovens § 14, stk. 2, ansættes pr.  

 arealenhed efter, hvad jord af beskaffenhed og beliggenhed som det pågældende  

 jordstykke må antages efter egnens priser at ville koste ved salg i ubebygget  

 stand, når jorden tænkes at høre til en middelstor bondegård i middelgod  

 kultur.
Det følger videre af vurderingslovens § 14, stk. 4, at hvis  

 benyttelse  

 til andet end landbrug o.lign. for dele af ejendommen må anses for at være den  

 i økonomisk henseende gode anvendelse, må værdien af jorden for disse dele  

 ansættes skønsmæssigt efter de priser, som antages at kunne opnås ved salg af  

 den til den pågældende anvendelse, jf. § 16.
I medfør af vurderingslovens § 10, stk. 1 og 2, samt § 13, stk.  

 2 og 3, skal der endvidere ved ansættelserne tages hensyn til de til den  

 faste  

 ejendom og til grunden knyttede rettigheder og byrder af offentligretlig  

 karakter samt til privatretlige servitutter, der er pålagt en ejendom eller  

 et  

 grundareal til fordel for en anden ejendom eller et areal under en anden  

 ejendom.
I øvrigt skal der bortses fra rettigheder og forpligtelser af  

 privatretlig karakter.
 Endelig følger det af vurderingslovens § 16, at grundværdien for  

 andre ejendomme, hvorpå de i §§ 14 og 15 givne regler ikke kan anvendes,  

 ansættes til det beløb, som efter de gældende handelspriser antages at kunne  

 opnås for den pågældende ejendom i ubebygget stand ved salg til en efter  

 samtlige forhold økonomisk god anvendelse, i hvilken henseende hensyn må  

 tages  

 såvel til ejendommens form og størrelse som til udstyknings- og  

 omlægningsmuligheder.
 Landsskatteretten skal bemærke, at retten ved kendelse gengivet  

 i  

    

  

 SKM 2001.50/TfS 2001.158 fandt, at det  

 som følge af de i sagen foreliggende oplysninger i aftaler om salg af  

 ejendomme  

 med ret til opstilling af en eller flere vindmøller måtte lægges til grund,  

 at  

 der derved i handel og vandel var konstateret en økonomisk værdi, der skulle  

 medtages ved ansættelsen af grundværdien, jf. vurderingslovens § 14, stk. 4,  

 og  

 § 16.
 Landsskatteretten finder ikke, at der ved ansættelsen af  

 grundværdien skal tages hensyn til den mellem elværket og lodsejeren indgåede  

 aftale om elværkets ret til opstilling af vindmøller og dermed råderet over  

 arealet hertil i en længere periode, idet aftalen efter rettens opfattelse må  

 betragtes som en privatretlig aftale, der ikke skal tages hensyn til ved  

 ansættelsen af grundværdien, jf. vurderingslovens § 13, stk. 3.
 Landsskatteretten finder herefter, at der i overensstemmelse med  

 hidtidig praksis for privatejede vindmøller ved ansættelsen af grundværdien  

 skal gives tillæg for retten til at opstille vindmøller på den omhandlede  

 ejendom.
Det følger af hidtidig praksis, jf. rettens kendelse gengivet i  

 SKM 2001.50/TfS 2001.158, at der for ejendomme med vindmøller med en  

 udnyttelsesmulighed på op til 499 kW blev ansat et tillæg på 50.000 kr., og  

 for  

 ejendomme med vindmøller med en udnyttelsesmulighed på 500 kW og derover blev  

 ansat et tillæg på 100.000 kr.
Afgørelsen vedrørte dog ikke vindmøller over  

 600  

 kW.
Som følge af el-reformen fra marts 1999 og dennes indvirkning på  

 afregningspriserne for vindmølleenergi fra og med 2000 er der efter  

 Landsskatterettens opfattelse fremlagt tilstrækkeligt grundlag for at  

 nedsætte  

 de ovennævnte fastsatte tillæg, for så vidt angår tillæg pålagt ved  

 vurderingen  

 pr. 1. januar 2000 og senere.
Landsskatteretten finder efter en samlet  

 bedømmelse, at det tidligere fastsatte tillæg på 50.000 kr. for vindmøller op  

 til 499 kW skal nedsættes til skønsmæssigt 40.000 kr. pr. mølle, samt at det  

 tidligere fastsatte tillæg på 100.000 kr. for vindmøller på 500 kW og derover  

 skal nedsættes til skønsmæssigt 80.000 kr. pr. mølle.
 For den i sagen omhandlede ejendom skal det af skyldrådet  

 ansatte tillæg pr. mølle på 100.000 kr. herefter nedsættes til 80.000 kr. pr.  

 mølle, hvorefter det samlede tillæg for retten til at opstille 4 vindmøller  

 på  

 ejendommen skal nedsættes fra 400.000 kr. til 320.000 kr.
 Grundværdien ansættes herefter til 2.162.700 kr., jf.  

 specifikationen nedenfor:
Arealværdi 1.901.962 kr.
Pumpenedslag - 59.275 kr.
Tillæg for 4 vindmøller á 500 kW 320.000 kr.
Grundværdi i alt, afrundet 2.162.700 kr.
 For så vidt angår ejendomsværdien skal ansættelsen heraf  

 nedsættes i konsekvens af ovenstående, hvorefter ejendomsværdien skal  

 nedsættes  

 fra 6.550.000 kr. til nedrundet 6.500.000 kr.
 Den påklagede afgørelse vil være at ændre i overensstemmelse  

 hermed.
