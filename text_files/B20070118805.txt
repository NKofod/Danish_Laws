Bekendtgørelse om undtagelse af dokumenter om IFUs  Industrialiseringsfonden for Udviklingslandene  forretningsvirksomhed fra lov om offentlighed i forvaltningen I medfør af § 3, stk. 1, i lov nr. 572 af 19. december 1985 om offentlighed i forvaltningen og efter forhandlinger med justitsministeren fastsættes:
 § 1. Lov om offentlighed i forvaltningen gælder ikke for den forretningsvirksomhed, der udøves af Industrialiseringsfonden for Udviklingslandene i henhold til § 9 i lov om internationalt udviklingssamarbejde.
 Stk. 2. Bestemmelsen i stk. 1 gælder dog ikke for dokumenter, der er offentligt tilgængelige hos andre, herunder udenlandske, myndigheder.
 § 2. Bekendtgørelsen træder i kraft den 24. oktober 2007.
 Stk. 2. Samtidig bortfalder bekendtgørelse nr. 684 af 29. oktober 1987 om undtagelse af Industrialiseringsfonden for Udviklingslandene fra lov om offentlighed i forvaltningen.
