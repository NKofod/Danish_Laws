Tilsynet meddelte tilladelse til, at der tillagdes personer, ansat i  

 en koncern prokura i et eller flere selskaber i samme koncern, når blot  

 lovgivningens særlige krav, f.eks.
Fondsbørslovens § 29, overholdtes.
 Et børsmæglerselskab forespurgte tilsynet, hvorvidt personer ansat i et  

 selskab kan få tillagt prokura i et eller flere andre selskaber inden for  

 samme koncern.
Tilsynet udtalte i denne anledning, at dette spørgsmål ikke er direkte  

 reguleret i lovgivningen for børsmæglerselskaber eller i lov om visse  

 kreditinstitutter.
Tilsynet bemærkede endvidere, at man i et sådant tilfælde  

 betragter tildeling af prokura som sidestillet med et ansættelsesforhold,  

 hvorfor de særlige krav, der efter lovgivningen for børsmæglerselskaber og  

 kreditinstitutter stilles til direktører og andre ansatte, må kræves  

 overholdt.
Særlig henledte tilsynet opmærksomheden på bestemmelserne om  

 tavshedspligt, forbud mod at udføre eller deltage i spekulationsforretninger  

 og fondsbørslovens § 29, hvorefter direktøren i et børsmæglerselskab ikke  

 uden tilladelse må deltage i ledelsen eller driften af anden  

 erhvervsvirksomhed end børsmæglerselskabet.
