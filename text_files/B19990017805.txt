Bekendtgørelse  

 om eftergivelse af studiegæld I medfør af § 15, stk. 3, § 16, stk. 5, og  

 § 16 d i lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 952  

 af 16. december 1998, fastsættes:
§ 1. Bekendtgørelsen gælder  

 for 1)	ansøgninger om eftergivelse af studiegæld, 2)	ansøgninger om forhåndstilkendegivelse om eftergivelse  

 af studiegæld, 3)	tilbagebetaling af studiegæld efter en  

 forhåndstilkendegivelse om eftergivelse af studiegæld, 4)	tilbagebetaling af studiegæld efter en delvis eftergivelse af  

 gælden, 5)	tilbagebetaling af studiegæld efter et afslag på en  

 ansøgning om eftergivelse, og 6)	tilbagebetaling af studiegæld efter et afslag på en  

 ansøgning om en forhåndstilkendegivelse om  

 eftergivelse.
Kapitel 1 Ansøgning om eftergivelse af studiegæld og  

 ansøgning om forhåndstilkendegivelse om eftergivelse m.v.
 § 2. Ansøgning om eftergivelse af  

 studiegæld og ansøgning om forhåndstilkendegivelse om  

 eftergivelse af studiegæld sendes til Finansstyrelsen på  

 særlige ansøgningsskemaer.
Stk. 2. Finansstyrelsen kan bede ansøger om oplysninger  

 og dokumentation, som er nødvendig for behandling af ansøgning  

 om eftergivelse eller ansøgning om forhåndstilkendegivelse om  

 eftergivelse af studiegæld, herunder om 1)	personnummer, navn og adresse for ansøger og for børn,  

 som ansøger har forsørgerforpligtelser for, 2)	ansøgers uddannelsesforløb og erhverv, 3)	hvornår ansøger har afsluttet eller afbrudt den  

 første uddannelse, hvortil studielån er optaget, samt perioder  

 hvor ansøger ikke har betalt på studiegælden på  

 grund af fortsat uddannelse og tidspunktet for tilbagebetalingspligtens  

 indtræden, 4)	førtidspension, invaliditetsydelse, ydelser efter lov om  

 social bistand, arbejdsløshed eller lignende, 5)	den samlede studiegæld på  

 ansøgningstidspunktet, 6)	den samlede studiegæld på det tidspunkt, hvor  

 ansøger har indgået den første tilbagebetalingsaftale,  

 for statslån dog tidspunktet, hvor SUstyrelsen eller Finansstyrelsen  

 har fastsat tilbagebetalingens begyndelse, 7)	størrelsen af de tilbagebetalte beløb og tidspunktet  

 for betaling af beløbene, 8)	ansøgers indkomster og særlige udgifter, herunder  

 udgifter i forbindelse med sygdom og handicap samt erhvervsrelaterede  

 udgifter eller særlige udgifter i forbindelse med  

 forsørgerforpligtelser, og 9)	størrelsen og sammensætningen af ansøgers  

 eventuelle anden gæld end studiegæld.
 § 3. Finansstyrelsen kan kræve, at  

 ansøger inden for en nærmere fastsat frist kommer med  

 oplysninger som nævnt i § 1, herunder sender den dokumentation,  

 som er nødvendig for, at ansøgningen kan behandles.
 Stk. 2. Hvis ansøger ikke overholder den frist, som  

 fastsættes efter stk. 1, eller hvis ansøgningen er  

 mangelfuld eller urigtig, eller hvis ansøger ikke underskriver den  

 kvittering, der sendes til ansøger som led i behandling af  

 ansøgningen, kan Finansstyrelsen afvise ansøgningen.
§ 4. Finansstyrelsen kan hos pengeinstitutter og  

 SUstyrelsen indhente de oplysninger, som er nødvendige for behandling  

 af ansøgning om eftergivelse eller ansøgning om  

 forhåndstilkendegivelse om eftergivelse af studiegæld, herunder  

 om 1)	størrelsen af betalte beløb på  

 studiegælden, og 2)	studiegældens størrelse a)	på det tidspunkt, hvor uddannelsen blev afsluttet eller  

 afbrudt, b)	på det tidspunkt, hvor tilbagebetalingspligten  

 indtrådte, og c)	på ansøgningstidspunktet.
§ 5. Finansstyrelsen opkræver et gebyr  

 på 250 kr. hos ansøgere om forhånds-tilkendegivelse om  

 eftergivelse af studiegæld.
Gebyret tilbagebetales ikke til  

 låntager, selv om Finansstyrelsen ikke kan imødekomme  

 ansøgningen.
 § 6. Hvis ansøger ikke opfylder  

 betingelserne for en hel eller delvis eftergivelse af studiegælden  

 eller for en forhåndstilkendegivelse om eftergivelse af  

 studiegæld, fortsætter tilbagebetalingen af studiegælden  

 på de vilkår, der oprindeligt er aftalt med pengeinstituttet,  

 Finansstyrelsens bankvirksomhed, SUstyrelsen eller Hypotek-banken.
Kapitel 2 Tilbagebetaling af studiegæld efter en  

 forhåndstilkendegivelse om eftergivelse af studiegæld m.v.
§ 7. Studiegælden tilbagebetales til  

 Finansstyrelsen i overensstemmelse med forhåndstilkendegivelsen, og den  

 månedlige ydelse på studiegælden skal være modtaget  

 af Finansstyrelsen senest den første i hver måned.
Betaling til  

 et pengeinstitut senest den første i måneden vil dog være  

 rettidig betaling.
 Stk. 2. Det påhviler låntager at sørge for,  

 at de månedlige ydelser på studiegælden står i et  

 rimeligt forhold til låntagers indkomstforhold.
 § 8. Overholder låntager ikke den  

 tilbagebetaling, som er fastsat i forhåndstilkendegivelsen eller senere  

 er godkendt af Finansstyrelsen, bortfalder forhåndstilkendegivelsen.  

 Herunder bortfalder rentefritagelsen, og gælden forrentes på de  

 vilkår, der gælder for misligholdt studiegæld.
 Stk. 2. Gæld efter stk. 1 vil blive søgt  

 inddrevet efter de gældende regler for misligholdt studiegæld.  

 Finansstyrelsen fastsætter de månedlige ydelser således, at  

 studiegælden er tilbagebetalt inden udløbet af den  

 15-årige tilbagebetalingsperiode for studiegæld.
§ 9. Finansstyrelsen revurderer  

 forhåndstilkendegivelsen om eftergivelse af studiegæld, når  

 12-års perioden er gået.
En forhåndstilkendegivelse om  

 eftergivelse af studiegæld kan bortfalde, hvis låntager ikke har  

 tilbagebetalt gælden i overensstemmelse med sine indkomstforhold, eller  

 hvis låntagers indkomstforhold er forbedret væsentligt siden  

 forhåndstilkendegivelsen.
 Stk. 2. Hvis forhåndstilkendegivelsen bortfalder,  

 genoptager Finansstyrelsen forretningen på de vilkår, der  

 gælder for misligholdt studiegæld.
 Stk. 3. Finansstyrelsen fastsætter de månedlige  

 ydelser således, at studiegælden er tilbagebetalt inden  

 udløbet af den 15-årige tilbagebetalingsperiode for  

 studiegæld.
Kapitel 3 Tilbagebetaling af studiegæld efter en delvis  

 eftergivelse af gælden § 10. Den del af studiegælden, der ikke  

 eftergives, skal tilbagebetales til Finansstyrelsen med en fast  

 månedlig ydelse, der skal være modtaget af Finansstyrelsen senest  

 den første i hver måned.
Betaling til et pengeinstitut senest  

 den første i måneden vil dog være rettidig betaling.
 Stk. 2. Den del af studiegælden, som ikke eftergives,  

 forrentes ikke, jf. dog § 12.
§ 11. Finansstyrelsen fastsætter som  

 udgangspunkt størrelsen af de månedlige ydelser på  

 baggrund af låntagers indkomstforhold.
Finansstyrelsen kan dog uanset  

 låntagers indkomstforhold forlange studiegælden tilbagebetalt  

 inden for en rimelig periode.
 Stk. 2. Hvis en afgørelse om delvis eftergivelse af  

 studiegæld er begrundet i, at ansøgers tilbagebetaling af  

 studiegæld ikke har stået i et rimeligt forhold til gældens  

 størrelse og alder eller til ansøgers indkomster, kan  

 Finansstyrelsen forlænge tilbagebetalingsperioden for studiegæld  

 ud over 15 år.
 Stk. 3. Finansstyrelsen kan ikke give henstand med  

 tilbagebetalingen af den del af studiegælden, der ikke eftergives.
§ 12. Hvis låntager ikke overholder den  

 tilbagebetaling, som er fastsat efter §§ 10 og 11, anses gælden  

 for misligholdt og vil blive søgt inddrevet efter de gældende  

 regler herom.
Gælden forrentes i så fald med en årlig  

 rentesats svarende til den, der følger af lov om renter ved forsinket  

 betaling.
Kapitel 4 Klageregler og ikrafttræden § 13. Klager over Finansstyrelsens  

 afgørelser skal være modtaget af Finansstyrelsen senest 4 uger  

 efter, at klageren har fået meddelelse om afgørelsen.
 Stk. 2. Hvis Finansstyrelsen efter en ny vurdering kan give  

 klageren medhold, træffer Finansstyrelsen afgørelse i  

 klagesagen.
 Stk. 3. Hvis Finansstyrelsen efter en ny vurdering kan give  

 klageren delvist medhold, skal Finansstyrelsen samtidig oplyse klageren om,  

 at klagen kan fastholdes, hvis Finansstyrelsen får besked herom inden 4  

 uger efter, at klageren har fået meddelelse om Finansstyrelsens  

 afgørelse i klagesagen.
 Stk. 4. Hvis den oprindelige afgørelse ikke  

 ændres, eller hvis klagen fastholdes, sender Finansstyrelsen klagen til  

 Finansministeriet, som træffer den endelige administrative  

 afgørelse i klagesagen.
 § 14. Bekendtgørelsen træder i kraft  

 den 15. april 1999.
 Stk. 2. Bekendtgørelse nr. 13 af 12. januar 1998 om  

 eftergivelse af studiegæld ophæves.
