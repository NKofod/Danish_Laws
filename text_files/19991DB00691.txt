Betænkning afgivet af Europaudvalget den  

 15. august 2000 Betænkning over Forslag til folketingsbeslutning om  

 folkeafstemning om ophævelse af de fire danske forbehold [af Kim Behnke (FRI), Tom Behnke (FRI),  

 Thorkild B.
Fransgaard (FRI), Kirsten Jacobsen (FRI)  

  og Frank Dahlgaard (UP)] Udvalget har behandlet beslutningsforslaget i et par  

 møder.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Centrum-Demokraternes og Det Radikale Venstres medlemmer af udvalget)  

 forslaget til forkastelse.
 Et mindretal (Socialistisk Folkepartis medlem af  

 udvalget) indstiller ligeledes forslaget til forkastelse og udtaler i  

 den forbindelse:
De fire forbehold er samlet udtryk for, at Danmark skal  

 holdes ude af den statsdannelse, som Maastrichttraktaten var udtryk for, og  

 for et EU i flere rum med mulighed for et dynamisk samvirke mellem Europas  

 lande.
De fire forbehold rammer lige præcis de opgaver, som gør,  

 at man laver en europæisk stat, hvis man tilslutter sig dem.
Det, der  

 blev givet tilslutning til ved afstemningen den 18. maj 1993, var, at Danmark  

 fortsat var med i EU, men uden at skulle overdrage beføjelser, der er  

 afgørende for Danmark som nation og stat.
Derfor kunne man sige, at det ville være logisk og  

 rigtigt at stemme om alle fire forbehold på en gang   så den  

 danske befolkning kunne stemme om, om man afgørende vil fortynde  

 Danmark som nation og overdrage væsentlige statsbeføjelser til  

 et EU i en udvikling mod Europas Forenede Stater.
SF ønsker imidlertid  

 ikke, at nogen af forbeholdene fjernes, og ser derfor heller ikke nogen grund  

 til at sende dem alle til folkeafstemning.
 Et andet mindretal (Dansk Folkepartis medlem af  

 udvalget) indstiller forslaget til forkastelse.
Selv om Dansk Folkeparti ikke   som situationen foreligger  

 på nuværende tidspunkt   kan støtte nærværende  

 forslag til folketingsbeslutning, har Dansk Folkeparti stor sympati for  

 tankegangen i forslaget.
Dette skyldes flere forhold:
I 1992 stemte befolkningen som bekendt nej til  

 Maastrichttraktaten. Året efter fik Danmark og danskerne i stedet  

 serveret en pakkeløsning, det såkaldt nationale kompromis, hvor  

 et flertal af de politiske partier sagde til vælgerne: Nu stemmer I  

 lige om igen om Maastrichttraktaten gennem Edinburghafgørelsen, men  

 til gengæld lover vi jer som vælgere, at Danmark står uden  

 for på de områder, vi har defineret som værende vigtige i  

 forbindelse med, at vi ikke vil være med i den politiske  

 unionsopbygning.
Men nu ønsker man stille og roligt, at  

 Edinburghafgørelsens fire forbehold afskaffes efter salamimetoden, og  

 det har man vel egentlig haft planer om længe.
I beslutningsforslaget spørges der, om, om man i  

 virkeligheden ikke burde stemme om at afskaffe undtagelserne på  

 én gang, når man nu lavede den pakkeløsning til  

 befolkningen - hvis forbeholdene altså overhovedet skal afskaffes.
Den  

 tankegang har Dansk Folkeparti meget stor sympati for, og vi kan godt  

 forstå de hensigter, der ligger til grund for dette  

 beslutningsforslag.
 Men Dansk Folkeparti tror, at der under alle  

 omstændigheder - uanset om forslaget bliver vedtaget eller ej - vil  

 blive en diskussion op til den 28. september, også om de generelle  

 politiske konsekvenser af EU-udviklingen, og derfor er Dansk Folkeparti  

 tilbøjelig til at mene, at der ikke er behov for en  

 gennemførelse af beslutningsforslaget for at få den politiske  

 debat.
 Dansk Folkeparti er af den opfattelse, at eurodebatten i  

 højere grad drejer sig om politik og i mindre grad om økonomi,  

 hvilket de seneste tendenser i debatten da også klart bekræfter.  

 Dette kan hovedsagelig henføres til de økonomiske  

 vismænds rapport fra foråret 2000, hvor følgende  

 konkluderes: »Samlet set vurderer Det  

 Økonomiske Råds formandskab, at de snævert  

 økonomiske konsekvenser ved et medlemskab er små og usikre«.
 Samlet har Dansk Folkeparti således meget stor  

 sympati for tankegangen i forslaget, men kan ikke støtte forslagets  

 vedtagelse, da der ikke antages at være behov for en  

 gennemførelse af beslutningsforslaget for at få den politiske  

 debat om en eventuel afskaffelse af de fire danske forbehold.
 Et tredje mindretal (Enhedslistens medlem af  

 udvalget) vil ved 2. behandling stemme hverken for eller imod  

 beslutningsforslaget.
Carsten Koch (S)  

  Klaus Hækkerup (S)  Per Kaalund (S)  

  Claus Larsen-Jensen (S) fmd.  

  Jens Peter Vernersen (S)  Anne Baastrup (SF)  

 Mimi Jakobsen (CD)  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

  Jens Kirk (V) Lene Espersen (KF)  

  Henning Grove (KF)  Kristian Thulesen Dahl (DF)  

  Henriette Kjær (KF) Kristeligt Folkeparti og Frihed 2000 havde ikke medlemmer  

 i udvalget.
