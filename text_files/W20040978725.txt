Landsskatteretskendelse vedr. afgiftsberigtigelse af skøde på  

 ejendom Klagen skyldes, at et skøde er anset at skulle afgiftsberigtiges  

 på grundlag af den offentliggjorte ejendomsværdi på tinglysningstidspunktet,  

 selvom denne senere nedsattes.
Godtgørelse er ikke godkendt.
Landsskatterettens  

 afgørelse Landsskatteretten stadfæster afgiftsmyndighedens afgørelse.
Sagens  

 oplysninger Der blev den 21. januar 2004 oprettet skøde, hvorved  

 Boligselskabet B A/S overdrog ejendommen matr. nr.
XXX til A.
Købesummen  

 fastsattes i skødet til 6.169.138,75 kr.
Skødet tinglystes og blev  

 afgiftsberigtiget med 63.800,00 kr. den 6. februar 2004. Ejendomsværdien er  

 ifølge påtegning på skødet angivet til 10.400.000 kr. Ændring om nedsættelse  

 af  

 ejendomsvurderingen til 6.150.000 kr. blev udskrevet den 1. marts 2004.
 Klageren har anmodet afgiftsmyndigheden om godtgørelse af den  

 del af tinglysningsafgiften, der er betalt af differencen mellem  

 ejendomsværdierne.
Afgiftsmyndighedens  

 afgørelse Afgiftsmyndigheden har ved den påklagede afgørelse anset skødet  

 for at skulle afgiftsberigtiges med 63.800 kr.
Beløbet fremkommer som 0,6 %  

 af  

 ejendomsvurderingen 10.400.000 kr. tillagt 1.400 kr., jf.  

 tinglysningsafgiftslovens § 4, stk. 1.
 Ved afgørelsen har afgiftsmyndigheden bl.a. henvist til, at det  

 følger af tinglysningsafgiftslovens § 4, stk. 2, at afgiften beregnes af  

 ejerskiftesummen eller af den seneste offentliggjorte ejendomsværdi på  

 tidspunktet for anmeldelse til tinglysning, hvis denne er højere end  

 ejerskiftesummen.
Købesummen er aftalt til 6.169.138,75 kr.
På tidspunktet for skødets  

 anmeldelse til tinglysning lød den seneste offentliggjorte ejendomsværdi for  

 ejendommen matr. nr.
XXX på 10.400.000,00 kr.
Afgiftspligten indtrådte ved  

 anmeldelsen, og det er således den vurdering, der skal lægges til grund for  

 afgiftsberegningen.
Efter § 2, stk. 3, beregnes afgiften af det  

 afgiftsgrundlag, der medfører den højeste afgift, hvorfor afgiften beregnes  

 efter den seneste på tidspunktet for anmeldelse til tinglysning  

 offentliggjorte  

 ejendomsværdi på 10.400.000 kr.
 Efter stempellovens § 34, stk. 4 var der mulighed for at lade  

 ejendomsværdien efter en ny vurdering træde i stedet for den i § 34, stk. 1,  

 nævnte ejendomsværdi eller den i § 34, stk. 2, nævnte værdiangivelse, hvis  

 der  

 i forbindelse med dokumentets oprettelse blev begæret vurdering efter  

 vurderingslovens § 4 eller § 2, stk. 2, nr. 10. Stempellovens § 34, stk. 4,  

 er  

 imidlertid ikke videreført, og reglerne heri finder ikke anvendelse på  

 dokumenter, der er omfattet af tinglysningsloven.
Det afgørende i forhold til afgiftsberegningen er, om ændringen  

 af ejendomsvurderingen er sket før eller efter anmeldelse til tinglysning.  

 Ifølge tinglysningsafgiftsloven er der således i nærværende sag ikke mulighed  

 for at se bort fra sidste offentliggjorte ejendomsvurdering, hvilket vil  

 sige,  

 at den nedsatte ejendomsværdi ikke kan anvendes som afgiftsgrundlag ved  

 beregning af afgiften.
Det er kun i de tilfælde, hvor ejendomsværdien faktisk  

 er nedsat før anmeldelse til tinglysning, at der tages hensyn til den  

 nedsatte  

 vurdering.
I denne sag kan den nedsatte ejendomsværdi ikke anvendes, da  

 ændringen først blev modtaget den 1. marts 2004.
Klagerens  

 påstand og argumenter Klageren har overfor Landsskatteretten nedlagt påstand om, at  

 tinglysningsafgift beregnes ud fra ejendomsvurderingen på 6.150.000 kr. som  

 afgiftsgrundlag, og at det overskydende erlagte beløb godtgøres.
Til støtte for den nedlagte påstand har klageren bl.a. gjort  

 gældende, at nedsættelsen af ejendomsvurderingen har tilbagevirkende kraft,  

 og  

 at tidspunktet for ejendomshandlens indgåelse tidsmæssigt ligger efter den  

 ændrede ejendomsværdi.
Købesummen i skødet har således været lagt til grund  

 for  

 vurderingsmyndighedernes fastsættelse af ny ejendomsværdi.
Herved adskiller  

 sagen sig endvidere fra forholdene, som har været lagt til grund for  

 Landsskatterettens  

 kendelse af 1. maj 2003 vedrørende de tinglysningsafgiftsmæssige konsekvenser  

 af en ændret ejendomsvurdering.
 Ved indførelsen af lov nr. 944 af 20.12.1999 har der ikke være  

 tilsigtet en realitetsændring af de hidtil gældende bestemmelser i  

 stempelloven,  

 særligt § 34, stk. 4.
 Det er derfor den ændrede ejendomsværdi, der skal lægges til  

 grund for afgiftsberegningen.
Landsskatterettens  

 bemærkninger og begrundelse Det følger af tinglysningsafgiftslovens § 4, stk. 2, at  

 tinglysningsafgift beregnes af ejerskiftesummen, dog mindst af den seneste på  

 tidspunktet for anmeldelse til tinglysning offentliggjorte ejendomsværdi,  

 eller  

 ved ejerskifte af en ideel andel af en fast ejendom den forholdsmæssige andel  

 heraf, jf. lov om vurdering af landets faste ejendomme (vurderingsloven).
 I motiverne til lovforslag 208 til tinglysningsloven som fremsat  

 den 25. marts 1999 er der i bemærkningerne til § 4, stk. 2, bl.a. anført  

 følgende:
Ejeren af ejendommen kan i stedet for den seneste  

 offentliggjorte ejendomsværdi vælge at anvende en senere ændret (lavere)  

 ejendomsværdi.
Denne mulighed foreligger, når ejeren på tidspunktet for  

 anmeldelsen af ejerskiftet har modtaget meddelelse om ændring af den  

 offentliggjorte ejendomsværdi.
Vælger ejeren at lægge den ændrede  

 ejendomsværdi  

 til grund, skal en kopi af vurderingsmyndighedens ændringsmeddelelse følge  

 anmeldelsen til tinglysning. Det tiltrædes herefter, at anvendelse af en lavere ejendomsværdi  

 end den senest offentliggjort som afgiftsgrundlag, jf.  

 tinglysningsafgiftslovens § 4, stk. 2, forudsætter, at ejeren på tidspunktet  

 for anmeldelsen af ejerskiftet har modtaget meddelelse om ændring af den  

 offentliggjorte ejendomsværdi.
 Da meddelelse om nedsættelsen af ejendomsværdien af den  

 omhandlede ejendom ikke var udskrevet, og derfor ikke modtaget på tidspunktet  

 for skødets anmeldelse til tinglysning den 6. februar 2004, skal som  

 afgiftsgrundlag anvendes den på anmeldelsestidspunktet senest offentliggjorte  

 ejendomsværdi, som er oplyst at være 10.400.000 kr.
 Den påklagede afgørelse stadfæstes  

 derfor.
