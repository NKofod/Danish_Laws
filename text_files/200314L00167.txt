Betænkning afgivet af Kulturudvalget den 10. december 2003 Betænkning over Forslag til lov om  

 distributionstilskud til visse periodiske blade og tidsskrifter [af kulturministeren (Brian Mikkelsen)] 1. Ændringsforslag Kulturministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 14. november 2003 og var til 1.  

 behandling den 28. november 2003. Lovforslaget blev efter 1. behandling  

 henvist  

 til behandling i Kulturudvalget.
Enhedslistens medlem af udvalget anmoder om,  

 at lovforslaget henvises til fornyet udvalgsbehandling efter 2. behandling.
Møder Udvalget har behandlet lovforslaget i 3 møder.
Høring Kulturministeren sendte umiddelbart før fremsættelsen af  

 lovforslaget et enslydende udkast til lovforslag i høring.
Den 21. november  

 2003 sendte kulturministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Akademiraadet, Dansk Fagpresse, Dansk Journalistforbund, Dansk Ungdoms Fællesråd, Folkekirkelige Organisationers  

 Fællesudvalg og ISOBRO,  

 Indsamlingsorganisationernes Brancheorganisation.
 Kulturministeren har over for udvalget kommenteret de skriftlige  

 henvendelser.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Dansk Journalistforbund, Dansk Ungdoms Fællesråd, Foreningen af Danske  

 Kulturtidsskrifter og ISOBRO,  

 Indsamlingsorganisationernes Brancheorganisation.
Spørgsmål Udvalget har stillet 29 spørgsmål til kulturministeren og 1  

 spørgsmål til trafikministeren til skriftlig besvarelse, som disse har  

 besvaret.
3. Indstillinger og politiske bemærkninger Indstillinger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med det stillede ændringsforslag.
Et  

  

 andet mindretal  

  

 i  

 udvalget (S, SF, RV og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det  

 stillede ændringsforslag.
 Et  

  

 tredje mindretal  

  

 i  

 udvalget (KD) indstiller lovforslaget til  

  

 forkastelse  

  

 ved 3. behandling og vil stemme hverken for eller imod det stillede  

 ændringsforslag.
Politiske bemærkninger Socialdemokratiets, Socialistisk Folkepartis, Enhedslistens og  

 Kristendemokraternes medlemmer af udvalget kan ikke støtte den foreslåede  

 distributionspulje til visse periodiske blade og tidsskrifter.
S, SF, EL og KD finder, at distributionspuljen grundlæggende er  

 en forkert konstruktion, som på ingen måde understøtter formuleringerne i  

 regeringsgrundlaget om, at der skal tilrettelægges en mediepolitik, der  

 bygger  

 på informations- og ytringsfrihed, mangfoldighed og alsidighed.
En  

 formulering  

 som partierne i øvrigt kan tilslutte sig.
 Distributionspuljen vil i al væsentlighed medføre det modsatte.  

 Den nødvendige indsats for ytrings- og informationsfrihed indfries ikke med  

 det  

 her lovforslag, tværtimod.
Distributionspuljen er begrænsende i forhold til antallet af  

 udgivelser af blade og tidsskrifter i Danmark.
Partierne frygter, at  

 distributionspuljen også vil være begrænsende i forhold til antallet af  

 selvstændige titler og alternative indfaldsvinkler til den offentlige debat.
S, SF, EL og KD stiller sig uforstående over for lovforslagets  

 afgrænsning af positive og negative kriterier for tildeling af støtte.  

 Partierne mener, at de angivne kriterier er for upræcise og at det påtænkte  

 fordelingsudvalg derfor tildeles alt for megen magt.
Partierne er  

 grundlæggende  

 uenige i ideen om at lade et fordelingsudvalg på skønsmæssig basis vurdere,  

 hvilke udgivelser der vil kunne modtage støtte.
 Partierne noterer sig i den forbindelse, at Dansk  

 Journalistforbund ikke ønsker at indtræde i fordelingsudvalget, idet Dansk  

 Journalistforbund ikke kan tage ansvar for den fordelingspolitik, der måtte  

 blive besluttet på det fremlagte grundlag.
Endvidere er partierne af den opfattelse, at distributionspuljen  

 kun i et meget begrænset omfang dækker de besparelser, regeringen og Dansk  

 Folkeparti har gennemført som en del af finanslovaftalen.
Puljens omfang på  

 28  

 mio. kr. i 2004 skal nødvendigvis ses i sammenhæng med de bebudede  

 besparelser  

 på finansloven samt de bebudede prisstigninger fra Post Danmark.
Altså  

 udgifter, der beløber sig til flere hundrede millioner kroner.  

 Distributionspuljens omfang er med andre ord forsvindende lille.
Ikke mindst  

 fordi loven om distributionstilskud i modsætning til den hidtidige ordning  

 ikke  

 sikrer forpligtende priser på distribution.
Foruden de administrative og mediemæssige konsekvenser er der  

 med vedtagelsen af lovforslaget en række problemstillinger, der knytter sig  

 til  

 det frivillige Danmark.
Mange frivillige foreningers primære kontakt med  

 deres  

 medlemmer er lige præcis deres medlemsblad.
Partierne ønsker at styrke det  

 frivillige Danmark og anerkender i den forbindelse vigtigheden af  

 medlemsblade.  

 Partierne glæder sig over, at religiøse udgivelser er flyttet fra den  

 negative  

 liste til den positive liste  altså listen over blade, der kan få del i  

 midlerne  men anser fortsat fundamentet for distributionspuljen som  

 grundlæggende forkert og i modstrid med ønsket om et mere mangfoldigt  

 mediebillede.
 Partierne opfordrer regeringen og Dansk Folkeparti til i højere  

 grad at tænke kulturpolitisk.
 Socialdemokratiet, SF, Enhedslisten og Kristendemokraterne kan i  

 øvrigt ikke tilslutte sig de voldsomme besparelser på den eksisterende  

 portoordning  

 i forbindelse med vedtagelsen af finansloven for 2004.
 Enhedslistens medlem af udvalget ønsker at tilføje, at såfremt  

 lovforslaget om distributionstilskud vedtages, vil det sammenholdt med  

 besparelserne på den eksisterende portoordning på finanslovforslaget for 2004  

 medføre nedlæggelse af arbejdspladser, og nye arbejdsløse kan slutte sig til  

 de  

 40.000 arbejdsløse, der yderligere er kommet til i denne regerings periode.
Enhedslisten vil endvidere beklage det faktum, at mange blade  

 til smalle grupper af syge og handicappede givetvis må opgive at udkomme som  

 et  

 trykt, postomdelt medie.
For mange grupper betyder det bortfald af  

    

  

 information, netværk og løbende støtte.
Det  

 er dumt og kortsigtet.
 Endelig skal Enhedslisten beklage, at der ikke er svaret  

 fyldestgørende og ordentligt på alle spørgsmål i forbindelse med udvalgets  

 behandling af lovforslaget, hvorfor Enhedslisten vil kræve at få lovforslaget  

 behandlet i udvalget mellem 2. og 3. behandling.
 Kristendemokraternes medlem af udvalget ønsker at tilføje, at  

 Kristendemokraterne stemmer hverken for eller imod regeringens  

 ændringsforslag.
Ganske vist mener Kristendemokraterne, at det er positivt, at de  

 religiøse blade med ændringsforslaget kan få del i kompensationspuljen.
Men  

 principielt er Kristendemokraterne grundlæggende imod lovforslaget, som  

 lægger  

 op til smagsdommeri.
 Dertil kommer, at der langt fra er tilført tilstrækkelige midler  

 til puljen til, at de religiøse blade og andre kan få et tilskud, der står i  

 forhold til de store besparelser, der er gennemført på portostøtten.
Det Radikale Venstres medlem af udvalget kan ikke støtte  

 regeringens forslag til lov om distributionstilskud til visse periodiske  

 blade  

 og tidsskrifter.
Det Radikale Venstre støtter principielt, at man afskaffer  

 portostøtteordningen for store fagblade og tidsskrifter ud fra det princip,  

 at  

 det ikke er en offentlig opgave at støtte alle de blade, der profiterede af  

 ordningen.
 Partiet mener ligeledes, at portostøtteordningen har en række  

 uhensigtsmæssige konsekvenser:
 For det første fremmer den ikke overgangen til elektroniske  

 ugebreve, der er mere miljøvenlige og på højde med den teknologiske  

 udvikling.
 For det andet er visse blade stærkt prægede af reklamer, hvorfor  

 bladene får en karakter, der næppe kan betragtes som folkeoplysning, men slet  

 og ret som kommercielle publikationer.
For det tredje indebærer portostøtten fordelingspolitiske  

 vanskeligheder.
Mange modtagere og læsere af de blade, der hørte under  

 portostøtteordningen, er priviligerede og velbeslåede borgere, mens alle  

 borgere  

 bidrager til ordningen, herunder de mindre priviligerede.
Det er f.eks. ikke  

 rimeligt, at en kontanthjælpsmodtager skal bidrage til, at økonomer og  

 jurister  

 kan modtage DJØF-bladet uden vederlag.
 Samtidig kan Det Radikale Venstre ikke støtte regeringens  

 forslag til en erstatning for portostøtteordningen.
 For det første er regeringens model for, hvilke blade der kan  

 modtage distributionstilskud, for restriktiv.
For det andet vil regeringens forslag indebære en uheldig  

 bureaukratisering af området, idet et udvalg nu skal udvælge tidsskrifter,  

 som  

 skal modtage støtten.
Det Radikale Venstre foretrækker i stedet klare,  

 objektive  

 kriterier, der muliggør upartisk sagsbehandling.
For det tredje mener Det Radikale Venstre, at puljen på 28 mio.  

 kr., som regeringen har afsat i 2004, er for lille.
Det Radikale Venstre har  

 selv foreslået en pulje på 50 mio. kr., som det også fremgår af Det Radikale  

 Venstres ændringsforslag til finanslovforslaget for 2004.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

  

 kulturministeren,  

  

 tiltrådt af et  

  

 flertal  

  

 (V, S, DF, KF, SF, RV og EL):
Til § 1 1)  

  

 I  

  

 stk. 1, 1. pkt.,  

  

 ændres »idræt og miljø« til: »idræt, miljø og  

 religion«.
[Inkludering af kategorien religion] Bemærkninger Til nr. 1 Kulturministeren foreslår at inkludere kategorien religion i de  

 områder, der er omfattet af lovforslaget.
Kategorien »Information om  

 religiøse  

 emner« afgrænses som blade/tidsskrifter udgivet af  

    

  

 trossamfund, en sammenslutning af trossamfund  

 eller en organisation, der er oprettet af et eller flere trossamfund eller en  

 kreds af trossamfundsmedlemmer.
Ændringsforslaget indebærer merudgifter i forhold til det, der  

 er budgetteret på finanslovforslaget for 2004, på 2,7 mio. kr. i 2004 og 3,2  

 mio. kr. i 2005 og frem.
Merudgiften i 2004 vil blive optaget på  

 tillægsbevillingslovforslaget for 2004.
 Der henvises til kulturministerens besvarelse af Kulturudvalgets  

 spørgsmål nr. 1, 2 og 3 (L 85  bilag 13, 14 og 15).
Kim Andersen (V)  

  

  fmd.  

  

    

  

 Ester Larsen (V)  

    

  

 Leif Mikkelsen (V)  

    

  

 Preben Rudiengaard (V)  

    

  

 Louise Frevert (DF)  

  

  nfmd.  

  

    

  

 Poul Nødgaard (DF)  

    

  

 Carina Christensen (KF)  

    

  

 Charlotte Dyremose (KF)  

    

  

 Bodil Kornbek (KD)  

    

  

 Frode Sørensen (S)  

    

  

 Jytte Andersen (S)  

    

  

 Jytte Wittrock (S)  

    

  

 Mette Frederiksen (S)  

    

  

 Poul Qvist Jørgensen (S)  

    

  

 Ole Sohn (SF)  

    

  

 Naser Khader (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 85 Bilagsnr.
