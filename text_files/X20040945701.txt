Bruttotrækordning  medarbejderbredbånd  

  lønnedgang - tjenestemænd Spørgsmål Svar Beskrivelse af de faktiske forhold Med henblik på at  

 fremme IT-kompetencen blandt medarbejderne ønsker et amt at stille bredbånd  

 (ADSL) til rådighed for medarbejderne.
Der vil blive etableret opkobling til  

 amtets netværk, men det forudsættes, at computeren tilhører/ejes af  

 medarbejderne.
Amtet har ikke  

 inden for sine økonomiske rammer, mulighed for fuldt ud at afholde  

 omkostningerne  

 ved at tilbyde medarbejderne dette kompetenceløft.
Ordningens etablering  

 forudsætter derfor besparelser på lønbudgettet.
Amtet vil derfor  

 indgå aftale med medarbejderne om, at deres løn reduceres fremadrettet  

 samtidig  

 med, at de får stillet bredbånd til rådighed.
Aftalerne indgås inden for  

 rammerne af almindelige arbejdsretlige aftaleregler.
Den nye lønaftale  

 medfører  

 således en reduktion af den kontante løn med et beløb, der svarer til amtets  

 direkte abonnementsafgift ved at stille godet til rådighed.
Amtets  

 omkostninger  

 ved ordningen vil herefter være omkostninger ved at etablere og administrere  

 ordningen samt de økonomiske risici, som er beskrevet nedenfor.
 Aftalen indebærer  

 også, at den lavere kontante løn lægges til grund i alle henseender, f.eks. i  

 relation til beregning af pensionsbidrag, feriepenge, overtidsbetaling mv.
Det er tanken, at  

 ordningen også skal omfatte tjenestemandsansatte.
Ordningen vil påvirke denne  

 gruppes pension for så vidt angår størrelsen af amtets pensionsindbetaling  

 til  

 supplerende pensionsordningen af kvalifikations- og funktionstillæg.
Såfremt  

 ordningen ikke kan være skattefri for tjenestemandsansatte, vil ordningen  

 ikke omfatte  

 denne gruppe.
Medarbejderne vil  

 få løbende mulighed for at anmode om at udtræde af bredbåndsordningen og få  

 dette reflekteret i lønnens størrelse.
Amtet har oplyst, at det indebærer, at  

 medarbejderne, der udtræder af ordningen, har krav på en kontant lønstigning,  

 der svarer til den direkte abonnementsafgift.
Amtet vil opfylde  

 sine forpligtelser overfor medarbejderne til at stille bredbånd til rådighed  

 ved at indgå en aftale med teleleverandøren.
Aftalen er baseret på de  

 almindelige vilkår, som gælder på markedet for bredbånd, dvs. en aftale, som  

 indebærer en fast månedlig afgift, uanset brug af forbindelsen.
Denne aftale  

 indebærer, at amtet - og ikke medarbejderne - har alle forpligtelser over for  

 teleleverandøren.
Dette indebærer bl.a., at amtet er ansvarlig for betaling  

 af  

 de løbende abonnementsafgifter samt hæfter for, at det hardware, som  

 teleleverandøren har installeret i medarbejderens hjem tilbageleveres i  

 brugbar  

 stand, hvis aftalen opsiges.
Amtet har således  

 en løbende økonomisk risiko ved, at en medarbejder fratræder med 1 måneds  

 varsel.
Amtet vil i dette tilfælde fortsat være forpligtet overfor  

 teleleverandøren i forhold til den aftale, der indgås med teleleverandøren.  

 Den  

 økonomiske risiko vil endvidere bestå i forbindelse med varsel af  

 prisstigninger  

 fra teleleverandørens side.
Endelig vil risikoen bestå i amtets hæftelse for  

 det hardware, som er installeret i medarbejderens hjem.
Styrelsens indstilling og begrundelse Ad spørgsmål 1.
 Ligningsrådet har  

 tidligere godkendt bredbåndsordninger, hvor den kontante løn nedsættes fx  

  

 SKM2003.182.LR  

  

 og  

  

 SKM2004.28.LR  

.  

 Ligningsrådet har i disse sager bl.a. lagt vægt på, at lønnen i henhold til  

 den  

 indgåede aftale mellem medarbejderne og arbejdsgiveren ikke automatisk bliver  

 reguleret op ved ophør af ordningen.
 Landsskatteretten  

 har imidlertid i en afgørelse om en bruttotrækordning vedrørende udgifter til  

 MBA-studium,  

  

 SKM2004.46.LSR  

.,  

 fastslået, at en automatiske tilbageregulering af lønnen ikke er  

 tilstrækkelig  

 til at anse uddannelsen for betalt af medarbejderen.
Styrelsen finder  

 på denne baggrund, at der ikke anledning til at opretholde kravet om, at  

 lønnen  

 ikke må tilbagereguleres ved aftalens ophør.
Der vil efter styrelsens  

 opfattelse dog fortsat være tale om modregning i strid med kildeskattelovens  

 §  

 46, stk. 3, såfremt arbejdsgiveren løbende regulere lønnen i forhold til  

 udgiftens størrelse.
Da den påtænkte  

 ordning i øvrigt må anses for at indebære en reel lønnedgang, og da Amtet er  

 den direkte forpligtede i forhold til teleudbyderen og har en vis økonomisk  

 risiko i forbindelse med ordningen finder styrelsen, at medarbejdere, der  

 tilslutter sig en bredbåndsordning, skal beskattes på grundlag af den lavere  

 kontante løn.
Det gælder efter Styrelsens opfattelse også  

 tjenestemandsansatte,  

 uanset om de har en supplerende pensionsordning af kvalifikations- og  

 funktionstillæg  

 eller ej.
Styrelsen indstiller således, at spørgsmål 1 besvares med et ja.
 Ad spørgsmål 2.
Der oplyst, at den  

 omhandlede bredbåndsforbindelse giver adgang til arbejdsgiverens netværk.
De  

 medarbejdere, der tilslutter sig ordningen, vil derfor være omfattet af  

 ligningslovens § 16, stk. 13 om skattefri arbejdsgiverbetalt  

 datakommunikation.  

 Told- og Skattestyrelsen indstiller under henvisning hertil, at spørgsmål 2  

 besvares med et ja.
 Ligningsrådet  

  

 tiltræder indstillingen.
