 TIMETAL : 60 timer.
FORMÅL : Kurset skal give deltageren en generel indsigt i personlighedens  

 dannelse og udvikling, samt bibringe deltageren en forøget viden om og  

 forståelse af relationerne mellem mennesker indbyrdes.
Desuden skal  

 undervisningen give deltageren en øget viden om og forståelse for, hvorledes  

 samspillet mellem mennesket og arbejdet forløber, specielt m.h.t. anvendelse  

 i deres daglige arbejdssituation.
Kurset skal derfor bidrage til, at  

 deltageren kan påvirke virksomhedens samarbejdsniveau.
 Deltageren skal i eget ansvarsområde kunne konstruere/organisere  

 jobfunktioner med et passende arbejds- og beslutningsindhold.
 Deltageren skal endvidere kunne instruere i disse jobfunktioner samt via  

 opfølgning vurdere, hvorvidt individets forventninger indfries.
 I forbindelse med konstruktionen/organiseringen af jobfunktionerne skal  

 deltageren lære at:
 1. Introducere nyansatte til virksomheden/jobbet.
2. Kunne opdele jobbet i vigtige nøgleområder 3. Stille krav/målsætte disse nøgleområder.
 4. Via TIA-principperne instruere i udførelsen af  

 disse nøgleområder.
 5. Overvåge indføringen i hele jobbet via trænings-  

 tidstabeller.
 Kurset skal endvidere sætte deltageren i stand til at anvende den indlærte  

 viden ved løsning af arbejdspsykologiske problemer ud fra en konstruktiv og  

 kritisk grundholdning.
MÅL : Deltageren skal opnå kendskab til at visse personlighedstræk er  

 nedarvede, mens andre er dannet gennem miljømæssige påvirkninger.
I denne  

 sammenhæng skal hovedtræk vedrørende begreberne psyke, fysik og intelligens  

 kunne anføres.
 Deltageren skal have indsigt i motivationspsykologien og i Herzberg's  

 motivationsteori.
 Deltageren skal have opnået forståelse af og kendskab til personlighedens  

 udvikling.
 Deltageren skal have opnået indsigt i, hvad forsvarsmekanismer er, hvorfor  

 de anvendes og hvordan de anvendes.
 MÅL : Deltageren skal have indsigt i og i praksis kunne anvende  

 begreberne problemformulering og problemløsning, og i tilknytning hertil have  

 indsigt i former for problemløsningsteknikker.
 MÅL : Deltageren skal være orienteret om begreberne viden og  

 selvbestemmelse.
Deltageren skal bibringes forståelse for den sociale situation, man indgår  

 i omkring en arbejdsplads.
I denne sammenhæng skal deltageren opnå forståelse  

 for begreberne tilfredshed og trivsel og kunne redegøre for begrebernes  

 anvendelse i forbindelse med gennemførelse af arbejdsmiljøundersøgelser.
 MÅL : Deltageren skal have opnået forståelse af, hvad en gruppe er, at  

 der findes forskellige gruppetyper samt opnå kendskab til de  

 socialpsykologiske processer, der kan opstå i en gruppe.
 Deltageren skal have opnået dybere kendskab til begreberne normer og  

 roller og disses indbyrdes sammenhæng.
 Deltageren skal have opnået kendskab til begrebet gruppeledelse og til  

 konflikter indenfor og imellem gruppen.
 Deltageren skal have kendskab til undersøgelse af en gruppes  

 funktionsmåde.
 MÅL : Deltageren skal være orienteret om begreberne verbal og non- verbal  

 kommunikation.
Deltageren skal have indsigt i forskellen mellem en- og  

 tovejskommunikation og have dybere kendskab til de to kommunikationsformer.
I  

 sammenhæng hermed skal deltageren have opnået forståelse for feed-back  

 begrebet.
 Deltageren skal have opnået indsigt i, hvorledes hindringer for effektiv  

 kommunikation opstår, og hvorledes de kan overvindes.
 Deltageren skal have opnået dybere kendskab til, hvorledes  

 informationsformidlingen foregår og hvilke krav man bør stille til denne.
 Deltageren bør have kendskab til konsekvenserne af en dårlig  

 information/kommunikation.
 MÅL : Deltageren skal kunne skelne mellem de forskellige mødetyper og  

 beskrive hver mødetypes formål.
 Deltageren skal kunne redegøre for de principper en mødeleder skal følge  

 ved planlægning og styring af møder, herunder, hvad en god spørgeteknik  

 indebærer.
 Deltageren skal have indsigt i begreberne aktiv lytning og skjult  

 dagsorden og desuden være orienteret om forskellige deltagertyper.
 MÅL: Deltageren skal bibringes forståelse af den teknologiske og  

 samfundsmæssige udvikling, der ligger bag behovet for jobudvikling.
Deltageren skal kunne skelne mellem jobudvidelse og jobberigelse og kunne  

 gøre rede for sammenhængen mellem disse begreber og jobrotation.
Deltageren  

 skal have et dybere kendskab til alle tre ovenstående begreber.
 Deltageren skal kunne redegøre for de kriterier der kan anvendes ved  

 fastlæggelse af omfanget af selvstyre i en gruppe og kunne beskrive de  

 forudsætninger, som selvstyrende grupper kræver opfyldt.
 Deltageren skal have kendskab til anvendelse af nye organisationsformer i  

 arbejdstilrettelæggelse og til eksempler på jobudvikling.
 MÅL : Deltageren skal kunne redegøre for, hvilke almindelige  

 uddannelsesbehov, der eksisterer set fra henholdsvis virksomhedens og  

 medarbejderens side.
 Deltageren skal have dybere kendskab til de opgaver en leder skal varetage  

 ved planlægning og opfølgning af jobtræning samt de principper ledelsen skal  

 følge i sin opgaveløsning.
 Deltageren skal kunne redegøre for de pædagogiske principper, der anvendes  

 ved instruktion samt besidde en indsigt vedrørende TIA- metoden, der sætter  

 vedkommende i stand til at udarbejde forslag til gennemførelse af instruktion  

 af medarbejderen.
 Deltageren skal have kendskab til forskellen mellem interne og externe  

 kurser og skal i sammenhæng hermed kunne redegøre for begrebet indkapslet  

 træning og hvordan dette kan modarbejdes.
 Deltageren skal orienteres om uddannelsesmuligheder - specielt i relation  

 til deres egen situation.
 MÅL : Deltageren skal kunne redegøre for den nyansattes situation samt  

 besidde en indsigt vedrørende principperne for introduktion, der sætter  

 deltageren i stand til at udarbejde en introduktionsplan, der effektivt  

 introducerer nye medarbejdere i en virksomhed.
 HJEMMEOPGAVER : Der stilles 12 hjemmeopgaver, hver af et omfang som 1/2  

 eksamensopgave.
 IKRAFTTRÆDELSE M.V. : Læreplanen har virkning fra den 1. august 1986.  

 Samtidig ophæves læreplan 33.01/03.82 for arbejdspsykologi I.
 P.d.v.
 e.b.
Erik Nexelmann underv.insp.
