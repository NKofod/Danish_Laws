 En person der var døv og tegnsprogsafhængig, og som indtil  

 xxx havde arbejdet i i beskyttet beskæftigelse, blev pr. xxx optaget  

 på Projekt xxx under det beskyttede værksted xxx, der ejes og  

 drives af xxx, jf. lov om social service § 87.
Projekt xxx er et uddannelses- og praktikforløb for voksne  

 udviklingshæmmede og andre med betydelig og varig nedsat psykisk- og  

 fysisk funktionsevne.
Projektet har til formål at uddanne og  

 understøtte de udviklingshæmmede med henblik på at disse  

 kan få beskæftigelse på det ordinære arbejdsmarked i  

 fleks- eller skånejobs.
Projektet var i perioden 2001/2002 et forsøgsprojekt.
Det  

 videreføres som Projekt xxx 2002, men nu efter lov om en aktiv  

 socialpolitik § 48, som indtægtsdækket virksomhed.
 For at blive optaget/ansat i Projekt xxx, skal den  

 udviklingshæmmede, bopælskommunen og xxx Amt være enige om,  

 at det vil det rigtige for den enkelte.
 Center for Døve ansøgte på den døve persons  

 vegne Arbejdsformidlingen (AF) om tilskud til ansættelse af personlig  

 assistance i form af tegnsprogstolk 20 timer ugentligt  i perioden 1. februar  

 2002 til 1. februar 2003.
Af ansøgningen med følgebrev fremgik det, at arbejdsgiveren  

 var Projekt xxx.
Videre fremgik det, at projektet var bygget op på  

 følgende måde:
·  

  3 ugers introduktion ·  

  2 ugers specialundervisning i xxx Amt, ·  

  4 ugers AMU-kursus,
·
4 måneders praktik, ·  

  10-11 ugers AMU-kursus ·  

  4 måneders praktik ·  

  14 dages specialundervisning i xxx Amt AF traf afgørelse om, at ansøgningen ikke kunne  

 imødekommes, da deltagelse i Projekt xxx efter AF`s opfattelse ikke  

 kunne betragtes som udøvelse af erhverv, da der var tale om et  

 forløb, der måtte karakteriseres som et  

 revalideringsprojekt.
 AF henviste nærmere til, at det på et møde var blevet  

 oplyst, at projektet var et erhvervsmodnende og erhvervsintroducerende kursus  

 efter den sociale lovgivning, og at der fra deltagernes bopælskommune  

 blev ydet ca. 9.000 - 10.000 kr. pr måned for deltagelse i  

 forløbet.
 Projektdeltagerne kunne efter AF´s opfattelse ikke anses for at være  

 i erhverv, men på en slags uddannelse til senere at komme i erhverv.  

 Den omstændighed, at deltagerne  under forløbet modtog en  

 begrænset daglig økonomisk ydelse, jf. den sociale lovgivning,  

 kunne ikke betragtes som en ansættelses-/aflønningsform, som  

 kunne henføres under de stillingskategorier, der er nævnt i  

 bekendtgørelsen om kompensation til handicappede i erhverv, kapitel 3,  

 § 11.
 Ligeledes fandt AF ikke, at der kunne bevilges den ansøgte  

 assistance efter bestemmelserne i bekendtgørelsen om assistance i  

 forbindelse med efter- eller videreuddannelse, da der var tale om et  

 revalideringsforløb efter lov om en aktiv socialpolitik.
Center for Døve klagede over afgørelsen med henvisning til,  

 at projektet netop havde til formål, at voksne med betydelig og varig  

 nedsat fysisk og psykisk funktionsevne kunne blive i stand til at blive  

 placeret på det ordinære arbejdsmarked i et skåne- eller  

 fleksjob.
For den døve ansøgers vedkommende var det  

 således planen, at han efter projektets afslutning skulle  

 ansættes i skånejob.
 Center for Døve oplyste videre, at kommunen var søgt om  

 betaling af den døve ansøgers deltagelse i projektet og  

 ligeledes om særskilt betaling af tegnsprogstolk. xxx Amt havde i brev  

 af 31. januar 2002 meddelt, at tolkeudgiften ikke kunne finansieres via den  

 takst, der var fastsat for deltagelse i projektet.
I bemærkninger til klagen fastholdt AF afslaget på  

 ansøgningen med henvisning til, at ansøgerens  

 bopælskommune betalte for kurset, jf. § 48 i lov om en aktiv  

 socialpolitik.
AF fandt derfor, at deltagelse i forløbet måtte  

 betragtes som en revalideringsmæssig foranstaltning.
AF henviste  

 nærmere til, at det i bekendtgørelsen om kompensation til  

 handicappede i erhverv nøje var afgrænset, til hvilke  

 persongrupper der kunne ydes assistance, at revalidering ikke var omtalt, og  

 ej heller erhvervsintroducerende kurser.
 Ankenævnet tiltrådte AF´s afgørelse om afslag på  

 bevilling af tolkebistand efter reglerne om kompensation til handicappede i  

 erhverv.
Ankenævnet lagde ved afgørelsen vægt på, Projekt  

 xxx måtte betragtes som en revalideringsmæssig foranstaltning, da  

 projektet udbydes og finansieres efter reglerne om revalidering i lov om  

 aktiv socialpolitik.
Ankenævnet lagde videre vægt på, at  

 projektet har til formål at uddanne og på anden måde  

 forberede deltagene på at kunne indtræde på det  

 ordinære arbejdsmarked, hvorfor deltagerne ikke kunne anses for at  

 være i erhverv under deltagelse i projektet.
Ankenævnet lagde i  

 den forbindelse også vægt på, at projektdeltagerne ikke fik  

 udbetalt en egentlig løn under forløbet, idet kommunen betalte  

 for deltagelsen og deltagerne alene fik udbetalt en mindre økonomisk  

 ydelse.
Der bestod således heller ikke et egentlig  

 ansættelsesforhold.
 Ankenævnet fandt herefter, at projektdeltagelsen ikke kunne  

 henføres til eller sidestilles med nogen af de stillingskategorier,  

 hvortil der i henhold til bestemmelsen i § 5, stk. 1, i lov om kompensation  

 til handicappede i erhverv og i den tilhørende bekendtgørelse  

 om kompensation til handicappede i erhverv, § 11, stk. 1,  kunne ydes  

 personlig assistance.
 Ankenævnet henviste herved også til, at det i  

 bekendtgørelsens § 11, stk. 2, er fastsat, at tilskuddet til personlig  

 assistance først kan ydes, når den pågældende er i  

 erhverv.
Ankenævnet bemærkede videre, at forberedelse til  

 ansættelse i erhverv alene kan berettige til tilskud til personlig  

 assistance hvis der var tale om efteruddannelse forud for påbegyndelse  

 af et konkret ansættelsesforhold.
Projektdeltagelsen sås  

 imidlertid ikke at kunne karakteriseres som efteruddannelse, ligesom der ikke  

 sås at foreligge aftale om et konkret ansættelsesforhold efter  

 projektdeltagelse, hvorfor tilskud heller ikke kunne bevilges efter denne  

 bestemmelse.
 Endvidere kunne der ikke ydes tilskud efter bestemmelserne i  

 bekendtgørelsens § 31 og 32 om personlig assistance under efter- og  

 videreuddannelse, da projektdeltagerne hverken kunne betragtes som  

 lønmodtagere eller ledige, og da der heller ikke var tale om efter-  

 eller videreuddannelse, men snarere erhvervsforberedende grunduddannelse.
 Der henvistes herved til, at der ikke bestod et egentlig  

 ansættelsesforhold, da der var tale om et erhvervsintroducerende  

 revalideringsprojekt som kommunen betalte for, at deltagelse i et  

 revalideringsprojekt ikke var omfattet af de stillingskategorier, der er  

 nævnt i bekendtgørelsens § 11, og at projektdeltagelsen heller  

 ikke kunne henføres under udtrykket "søger ansættelse",  

 da der var tale om et 1-årigt forløb og ikke var konkret tilsagn  

 om efterfølgende ansættelse.
Personlig assistance i form af tegnsprogstolk  

 til døv deltager i erhvervsmodnende projekt Ankenævnet har behandlet Deres klage på vegne af xxx, cpr. nr.  

 xxx, over AF xxx´s afslag på bevilling af personlig assistance til  

 tegnsprogstolkning på møde den xxx.
Nævnet traf denne A F G Ø R E L S E xxx kan under deltagelse i Projekt xxx i perioden xxx til xxx ikke  

 bevilges personlig assistance i form af tegnsprogstolkning efter  

 bestemmelserne i lov om kompensation til handicappede i erhverv og de  

 nærmere regler fastsat i Arbejdsmarkedsstyrelsens bekendtgørelse  

 nr. 1334 af 14. december 2000 om kompensation til handicappede i erhverv.
 Ankenævnet lægger ved afgørelsen følgende til  

 grund:
i  

  	at Projekt xxx er et erhvervsmodnende og erhvervsintroducerende  

 forløb, der er etableret i henhold til § 48 i lov om aktiv  

 socialpolitik, med henblik på at deltagerne kan blive i stand til  

 efterfølgende at blive ansat på det ordinære arbejdsmarked  

 i skåne- eller fleksjob, i  

  	at projektet fysisk er placeret på xxx, der er et beskyttet  

 dagtilbud til voksne udviklingshæmmede, og som ejes og drives af xxx,  

 jf. lov om social service, § 87, i  

  	at projektet består af en kombination af kurser og  

 praktikperioder, i  

  	at deltagernes bopælskommuner betaler for deltagelsen i  

 projektet, i  

  	at der ikke udbetales en egentlig løn til deltagerne, men en  

 mindre økonomisk ydelse, i  

  	at der ikke for de enkelte deltagere er tilsagn om en konkret  

 ansættelse efter afslutningen af projektdeltagelsen.
Ankenævnet lægger ved afgørelsen vægt på,  

 Projekt xxx må betragtes som en revalideringsmæssig  

 foranstaltning, da projektet udbydes og finansieres efter reglerne om  

 revalidering i lov om aktiv socialpolitik.
Ankenævnet lægger  

 videre vægt på, at projektet har til formål at uddanne og  

 på anden måde forberede deltagene på at kunne  

 indtræde på det ordinære arbejdsmarked, hvorfor deltagerne  

 ikke kan anses for at være i erhverv under deltagelse i projektet.  

 Ankenævnet lægger i den forbindelse også vægt  

 på, at projektdeltagerne ikke får udbetalt en egentlig løn  

 under forløbet, idet kommunen betaler for deltagelsen og deltagerne  

 alene får udbetalt en mindre økonomisk ydelse.
Der består  

 således heller ikke et egentlig ansættelsesforhold.
 Ankenævnet finder på ovenstående baggrund, at  

 projektdeltagelsen ikke kan henføres til eller sidestilles med nogen  

 af de stillingskategorier, hvortil der i henhold til bestemmelsen i § 5, stk.  

 1, i lov om kompensation til handicappede i erhverv og i den  

 tilhørende bekendtgørelse om kompensation til handicappede i  

 erhverv, § 11, stk. 1,  kan ydes personlig assistance.
 Ankenævnet henviser herved også til, at det i ovennævnte  

 bekendtgørelses § 11, stk. 2, er fastsat, at tilskuddet til personlig  

 assistance først kan ydes, når den pågældende er i  

 erhverv.
Ankenævnet bemærker videre, at forberedelse til  

 ansættelse i erhverv alene kan berettige til tilskud til personlig  

 assistance hvis der er tale om efteruddannelse forud for påbegyndelse  

 af et konkret ansættelsesforhold.
Der henvises herved til lovens § 5,  

 stk. 2, samt til bekendtgørelsens § 16, stk. 1. Projektdeltagelsen ses  

 imidlertid ikke at kunne karakteriseres som efteruddannelse, ligesom der ikke  

 ses at foreligge aftale om et konkret ansættelsesforhold efter  

 projektdeltagelse, hvorfor tilskud heller ikke kan bevilges efter denne  

 bestemmelse.
 Endvidere ses der ikke at kunne ydes tilskud efter bestemmelserne i  

 bekendtgørelsens § 31 og 32 om personlig assistance under efter- og  

 videreuddannelse, da projektdeltagerne hverken kan betragtes som  

 lønmodtagere eller ledige, og da der heller ikke er tale om efter-  

 eller videreuddannelse, men snarere erhvervsforberedende grunduddannelse.
 Ankenævnet tiltræder således AF xxx afgørelse om,  

 at der ikke kan bevilges personlig assistance i form af tilskud til  

 tegnsprogstolkning under xxx deltagelse i Projekt xxx.
På ankenævnets vegne xxx xxx De kan læse om afgørelsens faktiske og retlige grundlag  

 på de følgende sider.
 Kopi til:
AFxxx xxx 1. Sagsforløb Det fremgår af sagen, at xxx, der er døv og  

 tegnsprogsafhængig, indtil 31. januar 2002 arbejdede i beskyttet  

 beskæftigelse på xxx.
 I forbindelse med xxx optagelse på Projekt xxx under det beskyttede  

 værksted xxx pr. xxx, søgte Center for Døve den xxx  

 på xxx´s vegne AF om bevilling af tegnsprogstolk i henhold til  

 Arbejdsmarkedsstyrelsens bekendtgørelse om kompensation til  

 handicappede i erhverv.
 Af ansøgningen og det medsendte materiale om projektet fremgik det  

 bl.a., at Projekt xxx blev udbudt af xxx på xxx, og at der var tale om  

 et 1-årigt uddannelses- og praktikforløb, der havde til  

 formål at gøre voksne udviklingshæmmede og andre med  

 betydelig og varig nedsat fysisk eller psykisk funktionsevne i stand til at  

 blive placeret på det ordinære arbejdsmarked i et skåne-  

 eller fleksjob.
Forud for AF´s behandling af ansøgningen blev der afholdt et  

 møde på xxx med henblik på en afklaring af hvad projektet  

 nærmere bestod af, finansiering m.v.
Der foreligger ikke referat af  

 drøftelserne på mødet, som dog i et vist omfang er  

 refereret i AF´s afgørelse nedenfor.
2. Arbejdsformidlingens afgørelse AF xxx traf den xxx denne afgørelse:
"Ang.: Afgørelse/Afslag på ansøgning om personlig  

 assistance, vedr. ansøgning fra xxx, cpr. nr. xxx Nærværende brev er fremsendt i 2 eksemplarer - 1 eksemplar  

 bedes overgivet til ansøger.
Center for Døve har på vegne af ovennævnte, xxx, cpr.  

 nr. xxx, xxx, fremsendt ansøgning om bevilling af personlig  

 assistance, AF-Tolk, jf.
Arbejdsmarkedsstyrelsens bekendtgørelse nr.  

 1334 af 14. december 2000, kapitel 3 og 4, §§ 10 og følgende.
Den  

 personlige assistance er søgt i forbindelse med et forløb i  

 projekt xxx, på xxx, i tiden xxx til xxx.
Der er søgt assistance  

 til i alt 1.040 timer.
Ansøgningen er modtaget den xxx.
 Omkring ansøgningen henvises også til Arbejdsformidlingens  

 brev af den xxx til Center for Døve, flere telefonsamtaler m.v., hvori  

 der fra Arbejdsformidlingen er anmodet om uddybning af projektets karakter  

 over for egentlig ansættelse, og der henvises til møde på  

 xxx, den xxx.
 Der blev i mødet den xxx oplyst, at projektet er et  

 erhvervsmodnende og erhvervsintroducerende kursus, jf. den sociale  

 lovgivning, Aktivlovens § 48. Der er oplyst, at der, fra deltagernes  

 bopælskommune, skal ydes ca. kr. 9.000 - 10.000,- pr. måned for  

 deltagelse i forløbet.
 Ud fra dette må det meddeles, at ansøgningen om personlig  

 assistance for xxx ikke kan imødekommes, da vi ikke anser deltagelse i  

 det anførte projekt som værende dækket af det  

 område, der er nævnt i Arbejdsmarkedsstyrelsens  

 bekendtgørelse nr. 1334 af 14. december 2000, kapitel 3 og 4 m.fl. §§  

 10 og følgende.
 Jf. ovennævnte bekendtgørelses § 49, kan afslaget inden for 4  

 uger ankes til Arbejdsmarkedets Ankenævn, Nytorv 11, 1450  

 København K.
 Som aftalt i mødet skal er redegøres og yderligere begrundes  

 som følger:
 I bekendtgørelsens § 10, omkring personkreds m.v. anføres,  

 at "Der kan ydes personlig assistance til ledige, lønmodtagere, og  

 selvstændige erhvervsdrivende ved udøvelse af erhverv.
Dette forhold, "ved udøvelse af erhverv" er der lagt vægt  

 på i vurderingen og afslaget.
Vi har forstået, at deltagerne i  

 det nævnte forløb, under Projekt xxx, ikke er  

 udøvelse af erhverv, i den betydning som der er nævnt i  

 Arbejdsmarkedsstyrelsens bekendtgørelse nr. 1334 af 14. dec. 2000,  

 kapitel 3 og 4 m.fl., §§ 10 og følgende, da det er - som ovenfor  

 anført - vedrører et forløb jf.
Aktivloven, dvs. et  

 revalideringsprojekt.
 I mødet den xxx (og ved brochurer m.v.) synes det klart, at  

 projektdeltagerne i tiden under deltagelse i projektet ikke er i erhverv, men  

 på en slags uddannelse til senere at komme i erhverv, og som ovenfor  

 nævnt en uddannelse under revalideringslovgivningen.
Der blev i mødet også oplyst at deltagerne under  

 forløbet modtager en begrænset daglig økonomisk ydelse  

 jf. den sociale lovgivning, Servicelovens kapitel 17, § 87, men denne ydelse  

 medfører ikke en ansættelsesform/aflønningsform, som  

 nævnt under stillingskategorier jvf.
Arbejdsmarkedsstyrelsens  

 bekendtgørelse nr. 1334 af 14. dec. 2000, kapitel 3, § 11, ligesom  

 dette ikke ændrer på, at projektet henhører under  

 Aktivlovens § 48.
 Der blev i mødet yderligere drøftet og overvejet alle  

 forhold omkring assistance under efteruddannelse og videreuddannelse, da der  

 til deltagerne betales en mindre ydelse, som ovennævnt, men  

 kurset/forløbet synes dog ikke derved at kunne komme derunder, da det  

 er anført forløbet som et revalideringsforhold under  

 Aktivloven.
For en anden ansøger er fra Center for Døve fremsendt en  

 tilsvarende ansøgning samtidig.
Der blev i mødet den xxx  

 fremført, at begge ansøgere kunne gøre brug af samme  

 tolk.
Endvidere blev der fremført, at det formentlig kun ville  

 vedrøre væsentligt færre timer end det ansøgte i  

 alt 1.040 timer pr. år, da der gennem forløbet vil være  

 forskellige moduler:
i  

  	3 uger på xxx som introduktion i  

  	2 uger på xxx (Specialundervisningscenter) i  

  	4 uger på AMU-center i  

  	4 måneders praktik i  

  	10-11 uger på AMU-center i  

  	4 måneders praktik i  

  	2 ugers undervisning på xxx (Specialundervisningscenter) Det er oplyst fra Center for Døve, at der i de i alt 8  

 måneders praktik formentlig ikke vil være større behov for  

 tolk.
Evt. mindre behov for tolk ændrer dog ikke ved indholdet i  

 nærværende afgørelse.
Der er ikke ved afslaget opgjort  

 noget om antal tolketimer i alt, da der er meddelt afslag.
 Det grundlæggende argument for afslaget konkluderes defor  

 således, at når der ydes betaling jf. revalideringsbestemmelserne  

 i Aktivloven, hvorved deltagelse i projektet ikke kan anses som en  

 ansættelse, med det vedrører deltagelse i en  

 revalideringsforanstaltning, kan der ikke ydes personlig assistance, AF-tolk,  

 jf. bestemmelserne i Arbejdsmarkedsstyrelsens bekendtgørelse nr. 1334  

 af 14. dec. 2000.
 Afslaget som meddeles her skriftligt blev givet mundtligt under  

 mødet den xxx.
I mødet blev også drøftet om der kunne opnås  

 tilsvarende assistance under Aktivloven eller jf. sektoransvarlighedsprincip  

 således, at bevilling af tolkebistand skal ydes som en del af selve  

 udbuddet af projektet eller andet.
Dette kan og vil Arbejdsformidlingen ikke  

 udtale sig om." 3. Klagen til ankenævnet De klagede i brev af xxx på xxx´s vegne over AF xxx  

 afgørelse.
I klagen anførte De:
 "Ang.: Anke over afslag på ansøgning om personlig  

 assistance i henhold til Arbejdsmarkedsstyrelsens bekendtgørelse nr.  

 1334 af 14. december 2000.
 Vedr.: xxx, cpr. nr. xxx, xxx.
 Efter aftale med xxx anker Center for Døve hermed afslaget på  

 ansøgning om personlig assistance i forbindelse med optagelse på  

 Projekt xxx.
 Xxx, der er døv og tegnsprogsafhængig, har indtil d. xxx  

 arbejdet i beskyttet beskæftigelse på xxx, xxx, hvor han var  

 beskæftiget på "xxxt". Xxx er tilkendt højeste  

 førtidspension.
 I forbindelse med, at xxx blev optaget på Projekt xxx under det  

 beskyttede værksted xxx med start d. xxx - der henvises til vedlagte  

 beskrivelse af projektet - ansøgte Center for Døve på  

 vegne af xxx AF xxx om bevilling af tegnsprogstolk i henhold til  

 ovennævnte bekendtgørelse.
Det blev i første omgang beregnet, at der ville være behov  

 for tegnsprogstolkning i op til 1040 timer for et år.
Behovet er  

 efterfølgende opgjort til 500 timer om året, idet xxx dels vil  

 kunne benytte tegnsprogstolk sammen med en anden døv, der ligeledes er  

 optaget på projektet, og dels vurderes der ikke at ære det samme  

 behov for tegnsprogstolkning i praktikperioderne.
Der har den xxx været afholdt møde med deltagelse af bl.a.
AF  

 xxx, xxx samt Center for Døve, hvor AF xxx meddelte mundtligt afslag  

 på ansøgningen.
Afslaget er efterfølgende blevet  

 fremsendt skriftligt - modtaget d. xxx.
 Center for Døve anker afgørelsen, idet projekt xxx netop har  

 til formål, at voksne med betydelig og varig nedsat fysisk og psykisk  

 funktionsevne kan blive i stand til at blive arbejdsmæssigt placeret  

 på det ordinære arbejdsmarked i et skåne- eller fleksjob.  

 For xxx´s vedkommende er det planen, at han efter projektets afslutning  

 ansættes i skånejob - evt. på xxx, idet xxx som tidligere  

 nævnt er afhængig af tegnsprogsmiljøet.
 Det er Center for Døves opfattelse, at ansøgningen om  

 personlig assistance derfor bør bevilges i h. t. bekendtgørelse  

 nr. 1334 § 11, stk. 4.
Aktuelt er xxx startet i Projekt xxx d. xxx.
Xxx Kommune er søgt om  

 betaling af projektet i henhold til Lov om Aktiv Socialpolitik § 48.
Der er indtil videre bevilget tegnsprogstolk via Det Sociale Tolkeprojekt  

 under Center for Døve for at hjælpe xxx med at fastholde sin  

 tilknytning til projektet." Ankenævnets sekretariat anmodede den xxx AF xxx om  

 bemærkninger til klagen samt fremsendelse af sagsakterne.
4. Arbejdsformidlingens bemærkninger til klagen AF xxx fremsendte den xxx sine bemærkninger til klagen.
I brevet  

 bemærkede Arbejdsformidlingen bl.a.; "..
Der er for så vidt ikke yderligere bemærkninger til selve  

 begrundelsen for afslaget end allerede nævnt i selve afslaget, men vi  

 vil meget gerne repetere og uddybe hele ansøgningsforløbet.  

 Begrundelsen for afslaget er, at ansøgers bopælskommune yder  

 betaling af kurset jf.
Aktivloven § 48, og Arbejdsformidlingen derfor anser  

 at kurset, hvortil der er søgt personlig assistance, AF-tolk, må  

 betragtes som en revalideringsmæssig foranstaltning.
Der  

 nævnes også i sagsfremstillingen fra Center for Døve, at  

 der er sendt ansøgning til bopælskommunens Socialforvaltning om  

 dækning af kursusudgiften.
Afslaget har ikke begrundelser i omfanget af  

 tolkeassistancens udstrækning - om det vedrører 1.040 timer pr.  

 år, eller som her rettet ned til 500 timer pr. år, har ikke haft  

 indflydelse på afgørelsen.
Såfremt AF xxx havde fundet, at  

 tolkeassistancen havde henhørt under de regler, hvorefter der kan ydes  

 bevilling, havde tidsforløbet ikke været afgørende.
Som også oplyst i afslaget, er der den xxx holdt et møde  

 på institutionen xxx, som foranstalter det kursusforløb, som  

 ansøger skulle deltage (nu deltager) i.
Her blev forholdene om kurset  

 gennemgået.
Der gentages således fra afslaget:
 "Der blev i mødet den xxx oplyst, at projektet er et  

 erhvervsmodnende og erhvervsintroducerende kursus jf. den sociale  

 lovgivning, Aktivloven § 48. Der er oplyst, at der, fra deltagernes  

 bopælskommune, skal ydes ca. kr. 9.000 - 10.000,- pr. måned for  

 deltagelse i forløbet.
Ud fra dette må der meddeles, at  ansøgningen om  

 personlig assistance for xxx ikke kan imødekommes, da vi  

ikke anser deltagelse i det anførte projekt som værende  

 dækket af det område, der er nævnt i  

 Arbejdsmarkedsstyrelsens bekendtgørelse nr. 1334 af 14. dec. 2000,  

 kapitel 3 og 4 m.fl., §§ 10 og følgende." Der vedlægges kopi af brev, som AF xxx fremsendte til Center for  

 Døve m.fl. forud for mødet den xxx, for at få uddybet  

 ansøgningen mest muligt.
I Arbejdsmarkedsstyrelsens  

 bekendtgørelse nr. 1334 af 14. dec. 2000, § 11, er der nøje  

 afgrænset anført hvornår og hvortil der kan ydes personlig  

 assistance.
Heri er ikke nævnt nogen forhold, hvor der indgår  

 ydelser jf.
Aktivlovens regler om revalidering, og ej heller om  

 kurser, som alene kan anses som erhvervsmodnende og erhvervsintroducerende,  

 men kun om ansættelser i fleks- og skånejobordninger, når  

 der henvises til Aktivloven.
Det kan heller ikke anses, at det  

 pågældende kursus på xxx/xxx kan betragtes som en  

 ansættelse, da bopælskommunen, som ovenfor nævnt, betaler  

 månedligt gebyr for hver kursist, og således findes ikke, at  

 bekendtgørelsens § 11 stk. 4 kan påberåbes.
Det kan ej  

 heller anses, at kurset, der i alt varer et år, er dækket  

 af udtrykket "søger ansættelse", da der her ikke er tale om  

 nogen efterfølgende ansættelse, end ikke om en ansøgning  

 til en ansættelse.
Det er oplyst, at kursisterne  

efterfølgende kurset skal søge ansættelser i  

 beskyttede stillinger, i nogle tilfælde skånejobs, jf.  

 Aktivloven.
Der blev i mødet den xxx henvist til, at når der  

 foreligger konkrete jobs/stillinger kan der, såfremt der da fremkommer  

 ansøgninger herom, blive foretaget skøn om disse stillinger er  

 dækket jf. ovennævnte § 11 i bekendtgørelsen.
Der er her fra Arbejdsformidlingen ikke taget stilling til hvem der  

 skal betale for tolkebistand i det her nævnte tilfælde, efter  

 afslag fra Arbejdsformidlingen.
Dette blev dog drøftet i mødet  

 den xxx, f.eks. om kursusudbyder, institutionen xxx, skulle yde  

 tolkeassistancen jf. regler/lovgivning om specialpædagogisk assistance,  

 eller ansøgers bopælskommune skal betale denne, da man fra  

 bopælskommunen betaler for kurset jf.
Aktivlovens § 48, således  

 som til enhver anden revalideringsordning, men her kunne og ville  

 undertegnede IKKE tage stilling, på Arbejdsformidlingens vegne, da  

 dette ikke kan anses at høre under vores område.
På mødet den xxx blev hele sagen meget grundigt  

 gennemgået, og forskellige muligheder blev gennemdrøftet.
Der  

 blev naturligvis fastholdt, fra min side, og dermed Arbejdsformidlingens  

 side, at der kun kan ydes personlig assistance i egentlige  

 arbejdsforhold, altså når pågældende er i erhverv - i  

 stillingskategorier som nævnt i Arbejdsmarkedsstyrelsens  

 bekendtgørelse nr. 1334 af 14. dec. 2000, § 11. AF xxx har også  

 været bekendt med, at afslaget (og andre lignende) ville blive anket,  

 men med ovenfor anførte bemærkninger vil vi fastholde  

 afslaget." 5. Nyt efter klagen Intet nyt.
6. Regler Lov om kompensation til handicappede i erhverv m.v., jf.  

 lovbekendtgørelse nr. 55 af 29. januar 2001 Kapitel 1 Formål og personkreds § 1. Loven har til formål at styrke og stimulere handicappede  

 personers muligheder for beskæftigelse med det formål at give  

 disse de samme muligheder for erhvervsudøvelse som personer uden  

 handicap.
 ...
 Stillingskategorier m.v.
§ 5. Personlig assistance kan ydes under beskæftigelse  

 i 1. 	stillinger på ordinære løn- og  

 ansættelsesvilkår, 2. 	individuel jobtræning, jf. kapitel 9 i lov om en aktiv  

 arbejdsmarkedspolitik, 3. 	fleksjob, jf. lov om aktiv socialpolitik §§ 71-73, eller 4. 	skånejob til personer, der modtager social pension, jf. lov  

 om aktiv socialpolitik §§ 75-77.
 Stk. 2. Ledige personer med et handicap kan få tilskud til  

 personlig assistance under efteruddannelse forud for påbegyndelse af et  

 konkret ansættelsesforhold.
 Arbejdsmarkedsstyrelsen bekendtgørelse nr. 1334 af 14. december  

 2000   

 om kompensation til handicappede i erhverv m.v.
Kapitel 3 Personlig assistance til handicappede i erhverv m.v.
Personkreds § 10. Der kan ydes personlig assistance til ledige,  

 lønmodtagere og selvstændige erhvervsdrivende ved  

 udøvelse af erhverv m.v., og som på grund af ...
2)  	alvorligt hørehandicap har særlige behov for bistand,  

 herunder har                            behov for tolkebistand, ...
 Stillingskategorier m.v.
§ 11. Personlig assistance kan søges af personer med handicap,  

 som 1. 	søger ansættelse eller er ansat i en stilling på  

 ordinære løn- og ansættelsesvilkår, herunder  

 ansættelse i jobtræning, puljejob, jobrotation, ansættelse  

 efter ordningen for nyuddannede personer i kapitel 5 samt  

 efterlønsmodtagere, der har arbejde i efterlønsperioden, 2. 	søger ansættelse eller er ansat i individuel  

 jobtræning, jf. kapitel 9 i lov om en aktiv arbejdsmarkedspolitik, 3. 	søger ansættelse eller er ansat i fleksjob, jf. lov om  

 aktiv socialpolitik §§ 71-73, 4. 	søger ansættelse eller er ansat i skånejob til  

 personer, der modtager social pension, jf. lov om aktiv socialpolitik, §§  

 75-77, 5. 	påtænker at etablere selvstændig virksomhed eller  

 er selvstændige erhvervsdrivende på det almindelige  

 arbejdsmarked.
 Stk. 2. Tilskuddet til personlig assistance kan først ydes,  

 når den pågældende er i erhverv.
 ...
Assistance under efteruddannelse § 16. Ledige personer med handicap kan få tilskud til personlig  

 assistance under efteruddannelse forud for påbegyndelse af et konkret  

 ansættelsesforhold.
Tilskuddet kan først ydes, når den  

 pågældende er i uddannelse.
Den personlige assistent  

 ansættes i virksomheden ...
Personlig assistance under efter- og  

 videreuddannelse § 31. Udover støtte til personlig assistance efter § 16, kan  

 der ydes assistance til de i § 10 nævnte personer, der deltager i  

 efter- og videreuddannelse.
Det er en betingelse, at personen med handicap  

 ikke er berettiget til specialpædagogisk støtte i form af  

 personlig assistance i henhold til lovgivningen om den pågældende  

 uddannelse eller specialpædagogisk støtte til deltagelse i den  

 pågældende uddannelse.
 § 32. Der kan ydes personlig assistance til:
1. 	lønmodtagere og selvstændige erhvervsdrivende, der  

 uden for normal arbejdstid deltager i almindelig efter- og videreuddannelse  

 inden for det pågældende erhverv, og 2. 	ledige, der deltager i uddannelse med a) 	uddannelsesgodtgørelse efter lov om en aktiv  

 arbejdsmarkedspolitik b) 	godtgørelse efter lov om godtgørelse ved deltagelse i  

 erhvervsrettet voksen- og efteruddannelse, jf. samme lovs § 2, stk. 1, nr. 3, c) 	støtte efter lov om statens voksenuddannelsesstøtte  

 (SVU), eller d) 	bevarelse af dagpengeretten efter § 62 a i lov om  

 arbejdsløshedsforsikring m.v.
 ...
Lov om aktiv socialpolitik, jf. lovbek. nr. 614 af 26.  

 juni 2001 ...
Kapitel 6 Revalidering, herunder virksomhedsrevalidering § 46.
 ...
 § 48. Såvel kommunen som amtskommunen kan etablere  

 erhvervsmodnende og erhvervsintroducerende kurser og  

 jobindslusningsprojekter.
 ...
Lov om social service, jf. lovbekendtgørelse nr. 844 af 24.  

 september 2001 ...
Kapitel 17 Beskyttet beskæftigelse og aktivitets- og  

 samværstilbud § 87. Amtskommunen sørger for tilbud om beskyttet  

 beskæftigelse til personer under 65 år, for personer, der den 1.  

 juli 1999 er fyldt 60 år, dog 67 år, som på grund af  

 betydelig nedsat fysisk eller psykisk funktionsevne eller særlige  

 sociale problemer ikke kan opnå eller fastholde beskæftigelse  

 på normale vilkår på arbejdsmarkedet, og som ikke kan  

 benytte tilbud efter anden lovgivning.
 Stk. 2. Amtskommunen kan tilbyde særligt tilrettelagt  

 beskæftigelsesforløb til personer med særlige sociale  

 problemer.
 Stk. 3. Amtskommunen træffer efter indstilling fra kommunen  

 afgørelse om beskyttet beskæftigelse efter stk. 1, jf. § 131  

 b.
 Stk. 4. Kommunen kan træffe afgørelse om beskyttet  

 beskæftigelse, når tilbudene især er beregnet for personer  

 med bopæl i kommunen.
 ...
