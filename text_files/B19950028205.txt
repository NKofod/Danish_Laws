 I medfør af § 27 a i lov om en aktiv arbejdsmarkedspolitik, jf.  

 lovbekendtgørelse nr. 179 af 21. marts 1995 fastsættes:
 § 1.  For at styrke lediges muligheder for ordinær  

 beskæftigelse og imødekomme uopfyldte servicebehov inden for kommunernes  

 ældreservice kan Arbejdsformidlingen yde tilskud til kommunerne i forbindelse  

 med etablering af nye faste ansættelser.
§ 2.  Ordningen omfatter ledige, som beskæftiges i  

 forbindelse med udvidelse af ældreservice i kommunen.
Ved ældreservice  

 forstås plejeforanstaltninger og omsorgsarbejde i og uden for eget hjem samt  

 praktisk bistand.
Stk. 2.  Kommunen fastsætter de nærmere  

 uddannelsesmæssige krav til de ledige, der ansættes.
Det er en betingelse, at  

 den ledige forud for ansættelsen introduceres og kvalificeres til  

 arbejdsområdet.
§ 3.  Ved ansættelse efter denne bekendtgørelse skal  

 løn- og arbejdsvilkår være overenskomstmæssige.
Ansættelsesforholdet må ikke  

 tidsbegrænses.
 Stk. 2.  Betingelsen efter stk. 1, anses for opfyldt ved  

 ansættelse i elevpladser på social- og sundhedshjælperuddannelsen.
 Stk. 3.  Ansættelsen skal medføre en nettoudvidelse af  

 antallet af ansatte inden for ældreservice i kommunen, jf. § 5.
 § 4.  Ønsker en kommune at ansætte ledige efter denne  

 bekendtgørelse, skal kommunen forud for ansættelsen indgive ansøgning til  

 Arbejdsformidlingen.
 Stk. 2.  Arbejdsformidlingen træffer afgørelse om antal  

 tilskudsberettigende ansættelser til den enkelte kommune.
Stk. 3.  Arbejdsformidlingen formidler kontakten mellem  

 kommunen og den ledige.
Reglerne i kapitel 2 i lov om en aktiv  

 arbejdsmarkedspolitik finder anvendelse.
 Stk. 4.  Det regionale arbejdsmarkedsråd kan fastsætte  

 nærmere retningslinier om målgruppen af ledige, der kan formidles til  

 stillingerne.
 § 5.  Lønudgifter ved ansættelser efter denne  

 bekendtgørelse registreres på en særskilt funktion 5.29 Ældreserviceordning i  

 det kommunale budget- og regnskabssystem.
 Stk. 2.  Der kan ydes refusion på 50 % af lønudgiften  

 opført på funktion 5.29.
 Stk. 3.  Den refusionsberettigende lønudgift kan dog  

 højest udgøre den reale stigning i kommunens samlede lønudgifter til  

 ældreservice fra budget 1995 (jf. bilag 1) til regnskab 1995, henholdsvis  

 1996 (jf. bilag 2).
 Stk. 4.  Refusionen kan højest udgøre 90.000 kr. pr. år  

 pr. person, der ansættes efter denne bekendtgørelse.
 § 6.  Udbetaling af refusion i henhold til § 5  

 foretages en gang årligt af Arbejdsformidlingen.
Stk. 2.  Arbejdsformidlingen udbetaler refusionen på  

 baggrund af en revisionspåtegnet opgørelse af kommunens lønudgifter.
Den  

 revisionspåtegnede opgørelse skal være Arbejdsformidlingen i hænde senest den  

 15. august i året efter regnskabsåret.
 Stk. 3.  Arbejdsformidlingen afregner endeligt med  

 kommunen inden den 1. oktober i året efter regnskabsåret.
 § 7.  Arbejdsformidlingen kan bestemme, at refusionen  

 skal tilbagebetales helt eller delvist, hvis det viser sig, at  

 forudsætningerne for udbetalingen ikke har været opfyldt.
 § 8.  Der kan ikke ydes refusion efter denne  

 bekendtgørelse for lønudgifter, der er gjort til genstand for refusion efter  

 Indenrigsministeriets lov nr. 461 af 30. juni 1993 om midlertidig refusion af  

 kommunernes merudgifter på børnepasnings- og ældreområdet.
 § 9.  Bekendtgørelsen træder i kraft dagen efter  

 offentliggørelse i Lovtidende og har virkning for udgifter, der afholdes i  

 1995 og 1996.
Arbejdsministeriet, den 2. maj 1995 Jytte Andersen / Lis Gamborg Bilag 1.
 Budget 1995 omfatter lønudgifter på følgende funktioner i det kommunale  

 budget- og regnskabssystem:
 Bilag 2.
 Regnskab 1995, henholdsvis 1996 omfatter lønudgifter på følgende  

 funktioner i det kommunale budget- og regnskabssystem:
