 Indholdsfortegnelse.
§ 1.  Civilforsvars-Forbundet(CFF) § 2.  Formål § 3.  Organisation § 4.  Kredsforbund § 7.  Civilforsvars-Forbundets opløsning § 8.  Ændring af vedtægter § 1.  CIVILFORSVARS-FORBUNDET (CFF).
 Civilforsvars-Forbundet er et landsforbund bestående af civilforsvarets  

 frivillige personel, personlige medlemmer, organisationer, virksomheder og  

 institutioner.
 Danske Kvinders Beredskab - DKB - er en landsorganisation under  

 Civilforsvars-Forbundet omfattende alle kvinder, der melder sig som  

 frivillige i civilforsvaret.
 Forbundets midler tilvejebringes dels gennem medlemskontingenter og  

 bidrag, dels gennem tilskud fra det offentlige.
Medlemskontingent kan betales af personlige medlemmer, organisationer,  

 virksomheder og institutioner.
Kontingent fastsættes af de respektive  

 forbundsstyrelser.
Forbundet ledes af en præsident, der samtidig er formand for  

 landsstyrelsen.
DKB-chefen er vicepræsident i Civilforsvars-Forbundet.
 Civilforsvars-Forbundets virksomhged udøves inden for rammerne af gældende  

 aftale mellem indenrigsministeren og Civilforsvars-Forbundet.
 § 2.  FORMÅL.
Det er Civilforsvars-Forbundets formål at medvirke til AT udbrede kendskab i befolkningen til de trufne foranstaltninger  

 vedrørende civilforsvaret og det civile beredskab, AT søge at få befolkningen til at forstå og støtte disse foranstaltninger, AT vejlede befolkningen om de beskyttelsesforanstaltninger, der bør  

 træffes af den enkelte borger, herunder selvhjælp, AT tilvejebringe frivillige til civilforsvaret, AT skabe et foreningsmæssigt ståsted for de frivillige i civilforsvaret,  

 samt AT assistere myndighederne, efter nærmere aftale, ved løsningen af  

 civilforsvarsmæssige opgaver for det civile beredskab.
 § 3.  ORGANISATION.
 Civilforsvars-Forbundet organiseres i:
a.
KREDSFORBUND, hvis område normalt dækker den pågældende kommunes  

 område, dog således, at hvor flere kommuner enes om at samordne de pågældende  

 kommuners civilforsvar, kan de pågældende kredse ligeledes samordne deres  

 virksomhed.
b.
REGIONSFORBUND, hvis grænser følger de af indenrigsministeren fastsatte  

 regionsgrænser.
 Under regionsforbund VI er kredsforbundene inden for det storkøbenhavnske  

 område organiseret i Fællesudvalget for Storkøbenhavn (FUK) efter særlige  

 vedtægter, der skal være i overensstemmelse med forbundets vedtægter og være  

 godkendt af landsstyrelsen.
c.
LANDSFORBUNDET.
 § 4.  KREDSFORBUNDET.
A.
KREDSSTYRELSE.
1. Det enkelte kredsforbund, hvis arbejde skal  

 gennemføres i overensstemmelse med de af landsstyrelsen fastsatte  

 retningslinier, ledes af en kredsstyrelse, der har følgende sammensætning: a.  

 Formandskabet bestående af kredsformanden, DKB-kredslederen, næstformanden  

 samt DKB-beredskabslederen.
Kredsformanden og næstformanden vælges for 2 år  

 ad gangen, dog således, at formand og næstformand ikke afgår samtidig. b.  

 Kasseren. c.
Indtil 4 frivillige valgt af og blandt de frivillige.  

 Kredsstyrelsen kan supplere sig med personer uden stammeret hvis deres  

 medlemskab kan være af betydning for kredsforbundets arbejde.
2. Kredsstyrelsen kan nedsætte et forretningsudvalg,  

 hvis medlemmer vælges blandt medlemmerne af kredsstyrelsen.
Formandskabet er  

 fødte medlemmer af forretningsudvalget.
 3. I kommuner med CF-kommission/beredskabskommission  

 indtræder kredsformanden og DKB-kredslederen som medlemmer, såfremt de  

 pågældende ikke ad anden vej er medlemmer haraf eller erklæres inhabile.I så  

 tilfælde indtræder i stedet næstformanden henholdsvis DKB-beredskabslederen.
 4. Kredsstyrelsen holder møde, når formanden eller  

 mindst 1/4 af kredsstyrelsens medlemmer ønsker dette.
B.
GENERALFORSAMLING.
 1. Generalforsamlingen er kredsforbundets øverste  

 myndighed.
2. Stemmeberettiget på generelforsamlingen og valgbar  

 til kredsstyrelsen er: a.
Alle frivillige. b.
Alle personlige medlemmer. c. 1  

 repræsentant for hver af de tilsluttede organisationer, virskomheder og  

 institutioner, der af vedkommende organisation, virksomhed eller institution  

 har fået skriftlig fuldmagt hertil.
3. Ordinær generalforsamling afholdes hvert år så vidt  

 muligt inden 15. februar.
Indkaldelse hertil foretages af kresformanden.  

 Indkaldelse med dagsorden til generalforsamlingen skal ske med mindst 14  

 dages varsel ved meddelelse i lokale blade og/eller ved skriftlig  

 indkaldelse.
Forslag, der ønskes behandlet på generalforsamlingen, skal være  

 kredsformanden i hænde senest 6 dage før denne.
Forslag til valg omfattes  

 ikke af denne bestemmelse.
Dagsorden for den ordinære generalforsamling skal  

 omfatte følgende punkter: a.
Valg af dirigent. b.
Beretning om forbundets  

 virksomhed. c.
Beretning om DKB's virksomhed. d.
Forelæggelse af det  

 reviderede årsregnskab til godkendelse. e.
Indkomne forslag. f.
Valg af  

 kredsformand eller næstformand, jfr. § 4.A.1.a. g.
Valg af kasserer. h.
Valg  

 af indtil 4 frivillige i henhold til § 4.A.1.c. i.
Valg af 2 revisorer. j.  

 Valg af 2 revisorsuppleanter. k.
Eventuelt.
De under f., g., i. og j. nævnte  

 valg kan foretages blandt personer, der ikke forinden valget er medlemmer af  

 kredsforbundet.
 4. Kredsformanden skal inden 14 dage efter ordinær  

 generalforsamling til regionsformanden fremsende 2 eksemplarer af  

 indberetning, regnskabsoversigt, ansøgning om statstilskud samt de på  

 generalforsamlingen aflagte beretninger.
5. Ekstraordinær generalforsamling kan indkaldes af  

 landsstyrelsen, regionsforbundets forretningsudvalg eller kredsformanden og  

 skal indkaldes, når kredsstyrelsens flertal eller mindst 1/4 af  

 kredsforbundets medlemmer fremsætter skriftlig begæring til kredsformanden  

 herom med angivelse af forhandlingsemne.
I sidstnævnte fald skal  

 kredsformanden senest en måned efter, at begæringeg er modtaget, indklade til  

 den ekstraordinære generalforsamling.
Indkaldelse med dagsorden skal ske med  

 mindst 8 og højst 14 dages varsel ved skriftlig meddelelse til medlemmerne.  

 Ved ekstraordinær generalforsamling skal regionsforbundet underrettes om  

 dagsorden m.v.
Referat tilsendes regionsforbundet inden 14 dage.
 6. Alle beslutninger træffes ved almindelig  

 stemmeflerhed, jfr. § 4.B.2. I tilfælde af stemmelighed gør kredsformandens  

 stemme udslaget.
 C.ØKONOMI.
 1. Kredsforbundets midler tilvejebringes ved  

 medlemskontingenter og bidrag fra private, gennem tilskud fra de lokale  

 myndigheder samt ved et årligt statstilskud.
 2. Kredsstyrelsen har ansvar for, at de til  

 kredsforbundets rådighed værende midler anvendes til forbundets og DKB's  

 formål og opgaver i overensstemmelse med gældende retningslinier.
3. I tilfælde af kredsforbundets ophævelse, jfr. §  

 6.A.1., tilfalder den eventuelle formue regionsforbundet.
Ved genoprettelse  

 af kredsforbundet stilles et beløb til rådighed fra regionsforbundet.
 § 5.  REGIONSFORBUND.
 A.REGIONSSTYRELSE.
1. Regionsforbundet ledes af en regionsstyrelse, der  

 har følgende sammensætning: a.
Formandskabet bestående af regionsformanden,  

 DKB-regionslederen samt næstformanden.
Regionsformanden og næstformandes  

 vælges for 2 år ad gangen, dog således, at formand og næstformand ikke afgår  

 samtidig. b.
Kasseren. c.
Formanden og næstformanden for hver af de inden for  

 regionen værende kredse. d.
DKB-kredslederne i de inden for regionen værende  

 kredse. e.
I regionsforbund VI er desuden formanden og næstformanden for FUK  

 samt DKB-områdelederen i Storkøbenhavn medlemmer af regionsstyrelsen.  

 Regionsstyrelsen kan supplere sig med personer uden stemmeret, hvis deres  

 medlemskab kan være af betydning for regionsforbundets arbejde.
2. Regionsstyrelsen nedsætter et forretningsudvalg,  

 hvis medlemmer vælges blandt medlemmerne af regionsstyrelsen.
Formandskabet  

 er fødte medlemmer af forretningsudvalget.
 3. Regionsstyrelsen holder møde, når formanden eller  

 mindst 1/4 af regionsstyrelsens medlemmer ønsker dette.
 B. ÅRSMØDE.
 1. Regionsforbundets årsmøde er regionsforbundets  

 øverste myndighed.
 2. Stemmeberettiget på årsmødet og valgbare til  

 regionsstyrelsen er de under § 5.A.1.a,b,c,d og e nævnte medlemmer.
3. Ordinært årsmøde afholdes hvert år så vidt muligt  

 inden 15. marts.
Indkaldelse hertil foretages af regionsformanden.  

 Indkaldelse med dagsorden til årsmødet skal ske med mindst 14 dages varsel  

 ved skriftlig meddelelse til de enkelte medlemmer.
Forslag, der ønskes  

 behandlet på årsmødet, skal være regionsformanden i hænde senest 6 dage før  

 dette.
Forslag til valg omfattes ikke af denne bestemmelse.
Dagsorden for det  

 ordinære årsmøde skal omfatte følgende punkter: a.
Valg af dirigent. b.  

 Beretning om forbundets virskomhed. c.
Beretning om DKB's virksomhed. d.  

 Forelæggelse af det reviderede årsregnskab til godkendelse. e.
Indkomne  

 forslag. f.
Valg af regionsformand eller næstformand, jfr. § 5.A.1.a. g.
Valg  

 af en repræsentant til forbundets landsstyrelse - normalt regionsformanden.  

 h.
Valg af kasserer. i.
Valg af forretningsudvalg. j.
Valg af 2 revisorer. k.  

 Valg af 2 revisorsuppleanter. l.
Eventuelt.
De under f., h., j. og k. nævnte  

 valg kan foretages blandt personer, der ikke forinden valget er medlemmer af  

 regionsforbundet.
 4. Regionsformanden skal inden 14 dage efter ordinært  

 årsmøde til landsforbundet fremsende indberetning om alle valg,  

 regnskabsoversigt samt de på årsmødet aflagte beretninger.
5. Ekstraordinært årsmøde kan indkaldes af  

 landsstyrelsen eller regionsformanden og skal indkaldes, når mindst 1/4 af  

 regionsstyrelsens medlemmer fremsætter skriftlig begæring til  

 regionsformanden herom med angivelse af forhandlingsemne.
I sidstnævnte fald  

 skal regionsformanden senest 1 måned efter, at begæring er modtaget, indkalde  

 til det ekstraordinære årsmøde.
Indkaldelse med dagsorden skal ske med mindst  

 8 og højst 14 dages varsel ved skriftlig meddelelse til medlemmerne.
Ved  

 ekstraordinært årsmøde skal landsforbundet underrettes om dagsorden m.v.  

 Referat indsendes til landsforbundet inden 14 dage.
6. Alle beslutninger træffes ved almindelig  

 stemmeflerhed.
I tilfælde af stemmelighed gør regionsformandens stemme  

 udslaget.
 § 6.  LANDSFORBUNDET.
A.
LANDSSTYRELSE.
1. Landsstyrelsen leder Civilforsvars-Forbundet under  

 ansvar over for landsrådet.
Landsstyrelsen opretter kredsforbund og bestemmer  

 disses antal og område under fornøden hensyntagen til de af myndighederne  

 fastsatte tekniske afgrænsninger.
Landsstyrelsen ophæver, sammenlægger eller  

 deler bestående kredsforbund eller ændrer områderne for disse.
2. Landsstyrelsen kan afvise eller ekskludere  

 personlige medlemmer, organisationer, virksomheder og institutioner som  

 medlemmer af forbundet.
Hertil kræves dog, at mindst 2/3 af landsstyrelsens  

 medlemmer stemmer herfor.
Den afviste eller ekskluderede har ret til at  

 indanke afgørelsen for landsrådet, hvis afgørelse er endelig.
3. Landsstyrelsen har følgende sammensætning: a.  

 Præsidenten. b.
Forretningsudvalget. c.
Repræsentanten for hvert  

 regionsforbund - normalt regionsformanden -, DKB-regionslederen samt  

 formanden og DKB-områdelederen for Fællesudvalget for Storkøbenhavn. d. 1  

 repræsentant for hver af organisationerne Dansk Røde Kors, ASF-Dansk  

 Folkehjælp og Samrådet for Børne- og Ungdomsorganisationerne  

 (spejderkorpsene) udpeget af disse. e. 1 repræsentant for hvert af de i  

 folketingets finsnsudvalg repræsenterede politiske partier, uidpeget af  

 disse.
Landsstyrelsen kan supplere sig med personer uden stemmeret, hvis  

 medlemskab kan være af betydning for landsforbundets arbejde.
 4. Landsstyrelsens møde kan overværes af en  

 repræsentant udpeget af henholdsvis Indenrigsministeriet,  

 Civilforsvarsstyrelsen og Foreningen af civilforsvarsledere i Danmark.
5. Landsstyrelsen holder normalt møde en gang i  

 kvartalet.
Iøvrigt holder landsstyrelsen møde efter præsidentens/formanden  

 for forretningsudvalgets bestemmelse, eller når mindst 1/5 af landsstyrelsens  

 medlemmer eller 1/2 af forretningsudvalgets medlemmer fremsætter skriftlig  

 begæring til præsidenten/formanden for forretningsudvalget herom med  

 angivelse af forhandlingsemne.
I sidstnævnte fald skal præsidenten senest en  

 måned efter, at begæring er modtaget, indkalde til det ekstraordinære  

 landsstyrelsesmøde.
Indkaldelse med dagsorden skal ske med mindst 8 og højst  

 14 dages varsel ved skriftlig meddelelse til medlemmerne.
6. Alle beslutninger - jfr. dog § 6.A.2. - træffes ved  

 almindelige stemmeflerhed.
I tilfælde af stemmelighed gør præsidentens stemme  

 udslaget.
B.
FORRETNINGSUDVALG.
 1. Forretningsudvalget virker under ansvar over for  

 landsstyrelsen.
2. Forretningsudvalget har følgende sammensætning: a.  

 Formanden. b.
DKB-chefen. c. 2 medlemmer valgt af landsstyrelsen. d. 1 medlem  

 valgt af DKB's landsledelse.
 C.LANDSRÅD:
1. Landsrådet, der er forbundets øverste myndighed,  

 har følgende sammensætning: a.
Landsstyrelsen. b.
Formanden og  

 DKB-kredslederen fra hvert kredsforbund. c. 1 repræsentant for hvert af de  

 tilsluttede landsorganisationer, virksomheder og institutioner af  

 landsomfattende karakter, der er medlemmer af landsforbundet, og udpeget af  

 disse.
 2. Landsrådets møde kan overværes af de i § 6.A.4.  

 nævnte repræsentanter.
3. Ordinært landsrådsmøde afholdes hvert år så vidt  

 muligt inden 15. juni.
Indkaldelse hertil foretages af forbundets  

 præsident.Indkaldelse med dagsorden til landsrådet skalske med mindst 1  

 måneds varsel ved skriftlig meddelelse til de enkelte medlemmer.
Forslag, der  

 ønskes behandlet på det ordinære landsrådsmøde, skal være præsidenten i hænde  

 senest 20 dage før dette.
Indkomne forslag skal tilstilles medlemmerne 8 dage  

 før mødet.
Forslag til valg omfattes ikke af denne bestemmelse.
Dagsorden for det ordinære landsrådsmøde skal omfatte følgende punkter: a.  

 Valg af dirigent. b.
Beretning om forbundets virksomhed. c.
Beretning om  

 DKB's virksomhed. d.
Forelæggelse af det reviderede årsregnskab til  

 godkendelse. e.
Indkomne forslag. f.
Valg af præsident.
Valget, der skal  

 godkendes af indenrigsministeren, skal ske efter indstilling fra  

 landsstyrelsen. g.
Valg af formand for foretningsudvalget. h.
Valg af 2  

 revisorer eller af 1 statsautoriseret revisor. i.
Eventuelt.
De under f., g.  

 og h. nævnte valg kan foretages blandt personer, der ikke forinden valget er  

 medlemmer af landsrådet.
4. Ekstraordinært landsrådsmøde kan indkaldes af  

 præsidenten og skal indkaldes, når landsstyrelsens flertal eller mindst 1/10  

 af landsrådets medlemmer fremsætter skriftlig begæring til præsidenten herom  

 med angivelse af forhandlingsemne.
I sidstnævnte fald skal præsidenten senest  

 1 måned efter, at begæring er modtaget, indkalde til det ekstraordinære  

 landsrådsmøde.
Indkaldelse med dagsorden skal ske med mindst 2 og højst 3  

 ugers varsel ved skriftlig meddelelse til medlemmerne.
 5. Alle landsrådets beslutninger træffes ved  

 almindelig stemmeflerhed, jfr. dog § 7 og § 8. I tilfælde af stemmelighed gør  

 præsidentens stemme udslaget.
 § 7.  CIVILFORSVARS-FORBUNDETS OPLØSNING.
1. Beslutning om opløsning af Civilforsvars-Forbundet  

 kan kun træffes på et ordinært landsrådsmøde.
Mindst 1 måned før mødets  

 afholdelse skal landsstyrelsen sende landsrådets medlemmer det motiverede  

 forslag om opløsningen.
Til vedtagelse heraf kræves mindst 2/3 af de afgivne  

 stemmer.
2. Såfremt forbundets opløsning vedtages, skal der  

 nedsættes et udvalg på 5 medlemmer, bestående af præsidenten og 4 medlemmer  

 valgt af landsrådet.
Udvalget træffer beslutning om den eventuelle formues  

 anvendelse til formål, der i overensstemmelse med Civilforsvars-Forbundets  

 formål.
 § 8.  ÆNDRING AF VEDTÆGTER.
 Beslutningen om ændringer i disse vedtægter kan kun tages på et ordinært  

 landsrådsmøde, når mindst 2/3 af de fremmødte stemmeberettigede stemmer  

 herfor. Ændringer har først gyldighed, når de er godkendt af  

 indenrigsministeren.
 Ovenstående vedtægter er vedtaget på Civilforsvars-Forbundets  

 landsrådsmøde den 11. juni 1982.
Niels Elkær-Hansen /Palle Simonsen Foranstående vedtægter for Civilforsvars-Forbundet godkendes herved.
 INDENRIGSMINISTERIET DEN 5. AUGUST 1982.
