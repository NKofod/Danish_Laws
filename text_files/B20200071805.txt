Bekendtgørelse om betaling for opgaver forbundet med kontrol med skovfrø og -planter I medfør af § 13, stk. 1, i lov nr. 58 af 28. januar 2020 om planter og plantesundhed m.v., fastsættes efter bemyndigelse:
 § 1. Virksomheder, der er registreret i henhold til den til enhver tid gældende bekendtgørelse om skovfrø og -planter, skal betale de gebyrer fastsat i bilag 1, jf. dog stk. 2, vedrørende:
 1) Registrering.
 2) Godkendte frøavlsbevoksninger/-plantager.
 3) Udstedelse af stamcertifikat.
 4) Udstedelse af oprindelsesbevis.
 5) Kåring.
 Stk. 2. Virksomheder, der har betalt registreringsgebyr, og som omregistreres i forbindelse med ejerskifte, skal ikke betale nyt registreringsgebyr.
 Stk. 3. Virksomheder, der kun er registreret en del af året, kan ikke kræve tilbagebetaling eller afkortning af det årlige registreringsgebyr.
 § 2. Gebyrer forfalder ved påkrav, og betaling skal ske senest 30 dage efter fakturaens dato.
 § 3. Bekendtgørelsen træder i kraft den 1. juli 2020.
 Stk. 2. Bekendtgørelse nr. 1192 af 13. december 2012 om betaling for kontrol med skovfrø og -planter m.m. ophæves.
