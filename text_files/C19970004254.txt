(Til jordemødrene) I henhold til § 2, stk. 1, 2. pkt., jf. § 4 i lov nr. 225 af 31. maj 1968  

 om anmeldelse om fødsler og dødsfald, som ændret ved lov nr. 235 af 2. april  

 1997, skal en jordemoder, der har medvirket ved en fødsel, fortsat anmelde  

 fødslen, herunder en dødsfødsel, til folkekirkens ministerialbøger udenfor de  

 sønderjyske landsdele efter følgende regler:
 1. Anmeldesesstedet.
 Fødsler, der finder sted her i landet uden for de sønderjyske landsdele,  

 Færøerne og Grønland, samt fødsler, der finder sted om bord i skib eller  

 luftfartøj, hvis første ankomststed efter fødslen er en dansk havn eller  

 lufthavn uden for de sønderjyske landsdele, Færøerne og Grønland, skal  

 anmeldes til ministerialbogsføreren for det sogn, hvor moderen har bopæl.
 Har moderen bopæl i de sønderjyske landsdele, skal fødslen anmeldes til  

 personregisterføreren i den kommune, hvor hun bor.
Har moderen bopæl på Færøerne, i Grønland eller i udlandet, skal fødslen  

 anmeldes til ministerialbogsføreren for det sogn, hvor fødslen har fundet  

 sted, eller hvor den pågældende havn eller lufthavn er beliggende.
Finder i  

 disse tilfælde fødslen sted på vej til klinik eller sygehus, skal anmeldelsen  

 dog ske til ministerialbogsføreren for det sogn, hvor klinikken eller  

 sygehuset er beliggende.
 2. Anmeldelsesfristen.
Anmeldelse skal ske senest 2 hverdage efter fødslen eller skibets eller  

 luftfartøjets ankomst til dansk område.
Fristen regnes fra udgangen af  

 fødselsdagen eller skibets eller luftfartøjets ankomstdag.
 3. Fødselsanmeldelsesformularen.
Anmeldelse kan ske på en af Kirkeministeriet udarbejdet fødselsanmeldelse,  

 der svarer til den tidligere af Sundhedsstyrelsen udarbejdede  

 fødselsanmeldelse.
Kirkeministeriets fødselsanmeldelse kan rekvireres hos  

 Barfod & I.
Chr.
Petersen.
 Den nuværende fødselsanmeldelse SU 1 kan anvendes, indtil den nye  

 fødselsanmeldelse Ki 31 foreligger.
Kirkeministeriet, den 16. april 1997 P.M.V.
 E.B.
