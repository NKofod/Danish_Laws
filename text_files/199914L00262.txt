Betænkning afgivet af Miljø- og  

 Planlægningsudvalget den 8. december 1999 Betænkning over Forslag til lov om ændring af lov om  

 ændring af lov om planlægning (Klager over retlige spørgsmål i forbindelse  

 med afgørelser om afvikling af ulovlige helårsbeboelser i  

 boliger i sommerhusområder) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
 Naturklagenævnets afgørelse af 14. oktober  

 1999, som har givet anledning til nærværende lovforslag, er  

 optrykt som bilag til betænkningen.
 Herefter indstiller  

udvalget lovforslaget til vedtagelse uændret.
Et mindretal (Venstres medlemmer af udvalget) kan  

 tilslutte sig lovforslaget.
Ministeren udtalte ved besvarelsen af  

 spørgsmål 6 til L 204, folketingsåret 1998-99, som er  

 omdelt på dette lovforslag, jf. bilag 10: »Det følger af planlovens § 58, stk. 1, nr. 3, at  

 retlige spørgsmål altid kan påklages til  

 Naturklagenævnet.
Det gælder også for de retlige  

 spørgsmål, der knytter sig til afviklingsdispensationsordningen.
 Lovforslaget fastholder også for  

 afviklingsdispensationer planlovens hovedregler, hvorefter der ikke kan  

 klages over kommunalbestyrelsens skønsmæssige beslutninger.
 Jeg har således ikke fundet grundlag for at fravige  

 planlovens hovedprincipper i nærværende lovforslag.« Efter denne udtalelse fandt Venstre ikke anledning til  

 at fremsætte ændringsforslag til L 204.
 Ved Naturklagenævnets afgørelse af 14.  

 oktober 1999, som er optrykt som bilag til betænkningen, har  

 nævnet imidlertid afvist at behandle en klage over en afgørelse  

 om afviklingsdispensation, også for så vidt angår retlige  

 spørgsmål i forbindelse hermed.
I forlængelse af Naturklagenævnets  

 afgørelse spurgte folketingsmedlem Hans Christian Schmidt (V) ved  

 spørgsmål nr.
S 479, folketingsåret 1999-2000: »... hvilke lovgivningsmæssige konsekvenser  

 ministeren vil drage af afgørelsen for at bringe retstilstanden i  

 overensstemmelse med det i afgørelsen nævnte ministersvar til  

 Miljø- og Planlægningsudvalget, jf.
L 204,  

 spørgsmål 6 af den 3. maj. (MPU   L 204, bilag 13)?« Hertil svarede ministeren: »Regeringen vil snarest, efter planen inden udgangen af  

 november 1999, fremsætte et lovforslag, der skal sikre, at alle  

 afgørelser om »  

 afviklingsdispensationer«   også allerede  

 trufne afgørelser   efter § 3, stk. 1, i lov nr. 1022 af 23. december  

 1998, som ændret ved lov nr. 371 af 2. juni 1999, kan påklages  

 til Naturklagenævnet for så vidt angår retlige  

 spørgsmål.« Da nærværende lovforslag er i overensstemmelse  

 hermed, kan Venstre tilslutte sig forslaget.
Et andet mindretal (Dansk Folkepartis medlem af udvalget)  

 kan tilslutte sig lovforslaget, da retten til at klage over  

 kommunalbestyrelsernes afgørelser i dispensationssager nu  

 indsættes i lovforslaget.
Det er dog beklageligt, at ikke også  

 kommunalbestyrelsernes skønsmæssige afgørelser i  

 forbindelse med et afslag på en dispensationsansøgning kan  

 påklages.
Der kan i øvrigt henvises til, at DF i forbindelse  

 med 1. behandling af L 204, folketingsåret 1998-99 udtalte: »Dispensationsordningerne er fuldstændig umulige  

 for kommunerne at administrere, og der tages derfor ikke hensyn til borgernes  

 retssikkerhed.
Man fratager endda samtidig borgerne retten til at klage over  

 kommunernes afgørelser i dispensationssagerne.« Da det fremgik af L 204, folketingsåret 1998-99, §  

 3, stk. 6, (nu § 3, stk. 5, i lov nr. 371 af 2. juni 1999), at  

 kommunalbestyrelsens afgørelse ikke kan påklages til anden  

 administrativ myndighed, fremsatte DF et ændringsforslag, der skulle  

 sikre, at der blev mulighed for, at dispensationsafgørelser kunne  

 påklages.
Dette ændringsforslag blev forkastet af Folketinget ved  

 2. behandling.
Endvidere har DF med bekymring konstateret, at der er  

 kommuner, der ikke tager de vidtgående menneskelige hensyn, der  

 fremgår af lovens intentioner.
Selv ikke hvis  

 dispensationsansøgere gennem en længere årrække har  

 beboet deres sommerhuse hele året, gives der afviklingsdispensationer  

 af en passende længde.
Netop denne situation havde DF søgt hindret gennem  

 et ligeledes forkastet ændringsforslag til L 204, folketingsåret  

 1998-99, der indebar, at alle ansøgere skulle have en  

 dispensationsret.
Også dette ændringsforslag blev forkastet af  

 Folketinget.
 Vedrørende kommunernes skønsmæssige  

 beføjelse til at meddele dispensation anførte ministeren ved  

 besvarelsen af spørgsmål 4 til L 204, folketingsåret  

 1998-99, som er omdelt på dette lovforslag, jf. bilag 9, at han dog i  

 den forbindelse ville »understrege, at det er  

 hensigten med lovforslaget, at der ved afviklingen af den ulovlige  

 helårsbeboelse skal tages rimeligt hensyn til de helårsbeboere,  

 som måske i en længere årrække har boet ulovligt i  

 deres sommerhus uden reaktioner herpå fra kommunalbestyrelsen.
Jeg lægger derfor til grund, at kommunerne i deres  

 dispensationspraksis   herunder i længden af de givne dispensationer  

 tager vidtgående menneskelige hensyn, og at det vil være  

 hovedreglen, at personer som de ovennævnte får en  

 afviklingsdispensation af passende længde.« For så vidt angår borgernes retssikkerhed,  

 lægger DF endvidere vægt på, at det sikres, at ingen  

 personer, der har fået afslag på en  

 dispensationsansøgning, lider et retstab.
Ministeren har i  

 forlængelse heraf ved besvarelsen af spørgsmål 1 til  

 lovforslaget udtalt: »Af bemærkningerne til  

 lovforslaget fremgår, at det med lovforslaget tilsigtes at undgå,  

 at nogen person lider retstab.
Efter min mening falder Skov- og  

 Naturstyrelsens brev fint i tråd med denne målsætning.« Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Gitte Seeberg (KF)  Svend Aage Fauerholdt (DF)  

  Ole M.
Nielsen (KRF) Frihed 2000 havde ikke medlemmer i udvalget.
Bilag Naturklagenævnets afgørelse af 14. oktober  

 1999 NATURKLAGENÆVNET 14. oktober 1999 Afgørelse i sagen om dispensation fra forbudet mod  

 helårsbeboelse i sommerhusområder   principielt  

 spørgsmål om klageadgang I anledning af en klage over et retligt  

 spørgsmål i forbindelse med et afslag, som en kommune har  

 meddelt på en ansøgning efter § 2, stk. 5, i lov nr. 1022 af 23.  

 december 1998, som ændret ved lov nr. 371 af 2. juni 1999 om  

 ændring af lov om planlægning om helårsbeboelse i et  

 sommerhusområde, har Naturklagenævnet taget stilling til det  

 principielle spørgsmål om, hvorvidt sådanne  

 afgørelser kan påklages til Naturklagenævnet:
Bestemmelsen om forbud mod helårsophold i  

 sommerhusområder og kommunalbestyrelsens mulighed for i særlige  

 tilfælde at dispensere herfra fandtes før planloven i  

 sommerhusloven.
Efter denne lov kunne kommunalbestyrelsens afgørelser  

 om dispensation påklages i sin helhed.
 Med planloven   lov nr. 388 af 6. juni 1991   der  

 trådte i kraft den 1. januar 1992, fastsattes som § 40, stk. 1:
»En bolig i et sommerhusområde må bortset fra  

 kortvarige ferieophold m.v. ikke anvendes til overnatning i perioden fra 1.  

 oktober til 31. marts  « Det fastsattes herefter som § 40, stk. 2:
»Kommunalbestyrelsen kan i særlige tilfælde  

 dispensere fra forbudet i stk. 1...« Klagereglerne fastsattes i lovens § 58, idet det i stk. 1  

 var fastsat, at amtsråds og kommunalbestyrelsers afgørelser om  

 forhold, der var omfattet af loven, kunne påklages for så vidt  

 angår retlige spørgsmål, »jf. dog stk. 2-6«.
Det var  

 herefter i bestemmelsens stk. 5 fastsat, at kommunalbestyrelsens  

 afgørelser efter § 40, stk. 2, ikke kunne påklages til anden  

 administrativ myndighed.
 Planloven ændredes med lov nr. 920 af 25. november  

 1992, som trådte i kraft den 1. januar 1993. Med denne lov blev  

 bestemmelsen om, at kommunalbestyrelsens afgørelse om dispensation  

 efter § 40, stk. 2, ikke kan påklages til anden administrativ  

 myndighed, flyttet, således at den placeredes i § 40, stk. 3, med  

 følgende ordlyd:
 »Kommunalbestyrelsens afgørelse efter stk. 2 kan  

 ikke indbringes for anden administrativ myndighed«.
 I lovbemærkningerne til denne bestemmelse er det  

 anført:
»Forslaget tilsigter at tilvejebringe en bedre systematik.  

 Der er ingen forskel i forhold til gældende ret, jf. planlovens § 58,  

 stk. 5, 2. pkt.« Naturklagenævnet har stedse forstået  

 bestemmelsen i § 40, stk. 3, som en undtagelse fra lovens hovedregel om, at  

 retlige spørgsmål kan efterprøves, d.v.s. som en egentlig  

 endelighedsbestemmelse, således at hverken retlige eller  

 skønsmæssige spørgsmål kan efterprøves.  

 Klager over retlige spørgsmål i forbindelse med en  

 kommunalbestyrelses afgørelse om dispensation efter lovens § 40, stk.  

 2, er derfor blevet afvist fra realitetsbehandling.
Planlovens sommerhusbestemmelser ændredes med lov  

 nr. 1022 af 23. december 1998 (Håndhævelse af forbud mod ny  

 helårsbeboelse i sommerhusområder m.v.), som trådte i kraft  

 den 1. januar 1999. Ved denne lov blev kommunalbestyrelserne pålagt at  

 påbyde enhver, som hvert år pr. 1. oktober var registreret i CPR  

 med bopæl i en bolig i et sommerhusområde, som ikke lovligt kan  

 anvendes til helårsbeboelse, at fraflytte boligen.
Som en  

 overgangsbestemmelse er det i ændringslovens § 2, stk. 2, fastsat, at  

 kommunens forpligtelse til at meddele flyttepåbud kun gælder i  

 forhold til personer, som efter den 20. oktober 1998 blev registreret i en  

 bolig i et sommerhusområde.
 Denne ændringslov ændredes på ny med lov  

 nr. 371 af 2. juni 1999 (Afvikling af de før den 21. oktober 1998  

 etablerede ulovlige helårsbeboelser i boliger i  

 sommerhusområder), som   for de bestemmelsers vedkommende, der  

 vedrører denne sag   trådte i kraft den 1. juli 1999.
 Ændringsloven tilføjedes hermed en § 3,  

 hvorefter kommunalbestyrelsen »kan meddele dispensation fra forbudet mod  

 anvendelse af en bolig til helårsbeboelse, jf. § 40, stk. 1, i lov om  

 planlægning, til en person, der før den 21. oktober 1998 har  

 været registreret i CPR med bopæl i en sådan bolig  «.  

 Ændringslovens § 3, stk. 5, har samme ordlyd som ovennævnte  

 bestemmelse i planlovens § 40, stk. 3, idet den lyder:
»Kommunalbestyrelsens afgørelser efter stk. 1 kan  

 ikke påklages til anden administrativ myndighed.« Det er i lovbemærkningerne til denne bestemmelse  

 anført, at kommunalbestyrelsens »afgørelser i en  

 dispensationssag ... er ... administrativt endelige«.
Det er videre  

 anført:
»Dette svarer til, hvad der gælder for  

 afgørelser efter den almindelige dispensationsbestemmelse i planlovens  

 § 40, stk. 2.« I den betænkning, som Miljø- og  

 Planlægningsudvalget den 7. maj 1999 afgav over lovforslaget, og  

 hvormed et flertal indstillede lovforslaget til vedtagelse, er det  

 anført, at et mindretal inden for flertallet (Venstres medlemmer af  

 udvalget) kan tilslutte sig lovforslaget på baggrund af nogle af  

 ministeren afgivne tilkendegivelser, idet mindretallet i betænkningen  

 bl.a. har udtalt følgende:
 »Da retlige spørgsmål ifølge  

 lovforslaget kan indklages for Naturklagenævnet, er borgernes  

 retssikkerhed på området tilgodeset  «.
Den tilkendegivelse fra ministeren, som der i dette afsnit  

 henvises til, er ministerens besvarelse af udvalgets spørgsmål  

 nr. 6, der ikke er optrykt som bilag til betænkningen.
Besvarelsen  

 lyder således:
» Hvad er ministerens begrundelse for, at  

 kommunalbestyrelsens afgørelse i dispensationssager ikke kan  

 ankes? Svar Det følger af planlovens § 58, stk. 1, nr. 3, at  

 retlige spørgsmål altid kan påklages til  

 Naturklagenævnet.
Det gælder også retlige  

 spørgsmål, der knytter sig til  

 afviklingsdispensationsordningen.
 Lovforslaget fastholder også for  

 afviklingsdispensationer planlovens hovedregler, hvorefter der ikke kan  

 klages over kommunalbestyrelsens skønsmæssige beslutninger.
 Jeg har således ikke fundet grundlag for at fravige  

 planlovens hovedprincipper i nærværende lovforslag.
Lovforslagets § 3, stk. 6, svarer i øvrigt til den  

 nuværende klagebestemmelse i planlovens § 40, stk. 3.« Efter lovens vedtagelse udsendte Skov- og Naturstyrelsen  

 den 14. juni 1999 en orientering til samtlige kommunalbestyrelser,  

 tilsynsråd og politimestre om loven.
Det er heri i afsnit 1.7 under  

 overskriften »Klage« anført:
»Det fremgår udtrykkeligt af loven, at  

 kommunalbestyrelsens afgørelser om »afviklingsdispensationer« ikke kan  

 påklages til anden administrativ myndighed.« Den 18. juni 1999 udsendte Skov- og Naturstyrelsen  

 imidlertid en ny orientering til samme kreds som den ovennævnte og  

 anførte:
 »I det pågældende brev (af 14. juni 1999) er  

 det i afsnit 7.1 oplyst, at kommunalbestyrelsens afgørelser om  

 »afviklingsdispensationer« ifølge loven ikke kan påklages til  

 anden administrativ myndighed.
 På given foranledning skal det herved  

 præciseres, at dette indebærer, at de skønsmæssige  

 elementer i en afgørelse om »afviklingsdispensation« ikke kan  

 påklages til anden administrativ myndighed, hvorimod retlige  

 spørgsmål kan påklages til Naturklagenævnet, jf.  

 herved planlovens § 58, stk. 1, nr. 3.
Der bør gives klagevejledning i overensstemmelse  

 hermed.« Naturklagenævnets sekretariat har til brug for  

 Naturklagenævnets stillingtagen til det principielle  

 spørgsmål om klageadgang anmodet Skov- og Naturstyrelsen om at  

 redegøre for den fortolkning af ændringslovens § 3, stk. 5, som  

 er kommet til udtryk i styrelsens seneste orienteringsskrivelse af 18. juni  

 1999, og styrelsen er med skrivelse af 27. september 1999 fremkommet med en  

 sådan udtalelse.
Styrelsen har anført, at man er af den opfattelse,  

 at § 3, stk. 5, i den specielle tidsbegrænsede dispensationsordning  

 ikke afskærer klager over retlige spørgsmål, hvilket  

 styrelsen finder fremgår af lovens forarbejder.
Styrelsen har i den  

 forbindelse henvist til ministerens besvarelse af spørgsmål nr.  

 6 fra Folketingets Miljø- og Planlægningsudvalg og til  

 udvalgsbetænkningens oplysning om, at et mindretal i udvalget har lagt  

 vægt på, »at retlige spørgsmål ifølge  

 lovforslaget kan indklages for Naturklagenævnet«.
Skov- og  

 Naturstyrelsen har herudover anført, at man har vanskeligt ved at se,  

 hvilke reale hensyn der i givet fald skulle kunne begrunde en  

 fuldstændig afskæring af klageadgangen.
 Naturklagenævnets afgørelse:
 I Naturklagenævnets behandling af sagen har deltaget  

 10 af Naturklagenævnets 13 medlemmer (Lars Busck, Bent Hindrup  

 Andersen, Ole Pilgaard Andersen, Jens Jørgen Bolvig, Leif Hermann,  

 Hans Kardel, Niels Jørgen Langkilde, Hans Christian Schmidt, Jens  

 Steffensen og Poul Søgaard).
Naturklagenævnet finder, at det må  

 lægges til grund, at bestemmelsen i planlovens § 40, stk. 3, er en  

 egentlig endelighedsbestemmelse, således at hverken retlige eller  

 skønsmæssige spørgsmål kan indbringes for  

 Naturklagenævnet.
Dette følger såvel af bestemmelsens  

 ordlyd som af det ovenfor beskrevne historiske forløb, der må  

 føre til, at bestemmelsen fortsat   i overensstemmelse med den  

 mangeårige praksis   må forstås som en undtagelse fra  

 planlovens hovedregel om, at retlige spørgsmål kan  

 påklages.
 Den nye bestemmelse i ændringslovens § 3, stk. 5,  

 har en ordlyd, der er identisk med bestemmelsen i § 40, stk. 3.  

 Spørgsmålet er, om der er grundlag for at forstå denne nye  

 bestemmelse anderledes end bestemmelsen i § 40, stk. 3.
Ved fortolkning af   især uklare   lovbestemmelser  

 kan der lægges vægt på lovens forarbejder, herunder navnlig  

 det i lovbemærkningerne til bestemmelserne anførte samt  

 tilkendegivelser i udvalgsbetænkningen.
Ministerens besvarelser af  

 spørgsmål fra udvalget kan indgå heri, især  

 når disse er optrykt som bilag til betænkningen.
 Et flertal på 8 medlemmer skal herefter udtale:
Der er tale om en   efter sin ordlyd   klar  

 lovbestemmelse, der er formuleret som en endelighedsbestemmelse.
I  

 lovforslagets bemærkninger til bestemmelsen er det anført, at  

 kommunalbestyrelsens afgørelser i en dispensationssag er  

 administrativt endelige, og det er videre anført, at dette svarer til,  

 hvad der gælder efter bestemmelsen i planlovens § 40, stk. 2. Der er  

 således intet i lovbemærkningerne, der indikerer, at den nye  

 bestemmelse skal forstås på anden måde end efter sin ordlyd  

 og i overensstemmelse med den eksisterende enslydende bestemmelse i § 40,  

 stk. 3.
 Ministerens besvarelse af spørgsmål nr. 6 er  

 baseret på den fejlagtige retsopfattelse, at der i relation til den  

 gældende bestemmelse i planlovens § 40, stk. 3, er klageadgang for  

 så vidt angår retlige spørgsmål.
 Flertallet finder ikke, at der   i strid med  

 lovbestemmelsens ordlyd og det i lovforslagets motiver i øvrigt  

 anførte   kan lægges afgørende vægt på denne  

 besvarelse og dermed heller ikke på den herpå baserede  

 tilkendegivelse i udvalgsbetænkningen.
 Flertallet er således af den opfattelse, at der ikke  

 er klageadgang til Naturklagenævnet   heller ikke for så vidt  

 angår retlige spørgsmål   for afgørelser truffet af  

 kommunalbestyrelsen efter ændringslovens § 3, stk. 5.
Mindretallet (Niels Jørgen Langkilde og Hans  

 Christian Schmidt) bemærker, at det efter ministerens besvarelse af  

 spørgsmål nr. 6 må lægges til grund, at Folketinget  

 har forudsat, at der var klageadgang som anført.
Mindretallet finder  

 derfor, at loven må forstås således, at der er klageadgang  

 til Naturklagenævnet for så vidt angår retlige  

 spørgsmål.
 I overensstemmelse med flertallets opfattelse må  

 klager, der indgives til Naturklagenævnet over retlige  

 spørgsmål i forbindelse med de nye bestemmelser i planloven om  

 dispensation fra forbudet mod helårsbeboelse (afviklingsdispensation),  

 herefter afvises fra realitetsbehandling.
På Naturklagenævnets vegne Marianne Jensen Afgørelsen er endelig og kan ikke indbringes for anden  

 administrativ myndighed, jf. planlovens § 58, stk. 3. Eventuel retssag til  

 prøvelse af afgørelsen skal være anlagt inden 6  

 måneder, jf. planlovens § 62, stk. 1.
