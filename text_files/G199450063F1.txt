Formålet med registeret er at danne grundlag for udførelse af personaleadministrative opgaver i forbindelse med beregning, udbetaling, afregning og postering af løn og andre ydelser samt fradrag.
Registeret anvendes endvidere til arbejdstids- og vagtplanlægning, normerings- og budgetkontrol samt andre personaleadministrative, statistiske og prognosemæssige forhold.
Registerets formål er desuden i tilknytning til arbejdstids- og vagtplanlægning at lette kommunens administration af opgaver, som personalet udfører for borgere og virksomheder, sat at sikre borgerne den bedst mulige service.
Personkreds: Registeret må kun indeholde oplysninger om personer, der er eller har været ansat i Københavns Kommune eller i institutioner med hvilke Københavns Kommune har indgået driftsoverenskomst.
Registeret må endvidere indeholde oplysninger om personer der er eller har været ansat i institutioner eller virksomheder, for hvilke det er aftalt, at Københavns Kommune forestår administration af lønudbetaling m.v.
Endelig må registeret indeholde oplysninger om borgere i det omfang, dette er nødvendigt for at kunne varetage registerets formål.
 Ikrafttrædelsesdato: 11/03/1994. Erstatter tidligere forskrifter.
