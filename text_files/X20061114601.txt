Omlægning af administrationsselskabets  

 indkomstår Ansøgning Der anmodes om  

 tilladelse til omlægning af selskabets indkomstår, jf. selskabsskattelovens §  

 31 B, stk. 1.
Afgørelse Skatterådet  

 imødekommer anmodningen.
Sagsfremstilling A er  

 koncernforbundet med to datterselskaber.
A er øverste moderselskab i  

 koncernen  

 og dermed udpeget som administrationsselskab, jf. selskabsskatteloven § 31  

 stk.  

 4.
A har indkomstår  

 i perioden 1. juli til 30. juni.
De to datterselskaber har indkomstår i  

 perioden 1. januar til 31.  

 december.
 Ansøgeren har  

 anmodet om omlægning af administrationsselskabets indkomstår, jf. § 31 B,  

 stk.  

 1.
 Omlægningen er  

 begrundet i, at A ikke besidder 100 % af kapitalandele i datterselskaberne.  

 Ansøger  

 mener derfor, at det af administrative hensyn vil være en fordel, såfremt  

 administrationsselskabets indkomstår blev omlagt.
 Ansøger har  

 uddybet, at der er en mindretalsaktionær at tage hensyn til, at det er  

 lettere  

 at omlægge administrationsselskabet end driftsselskaberne, idet  

 balancesammensætningen  

 er væsentlig anderledes og at regnskabsafslutning 30. juni ikke passer til  

 driften i driftsselskaberne.
SKATs indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade at omlægning  

 af  

 indkomstår sker på anden måde end foreskrevet i selskabsskattelovens § 10,  

 stk.  

 5, hvis administrative hensyn til selskaberne taler herfor, og der ikke opnås  

 skattemæssige fordele herved.
 Det er SKATs  

 opfattelse, at der er administrative hensyn, der taler for, at dispensation  

 til  

 omlægning af administrationsselskabets indkomstår bør gives efter  

 selskabsskatteloven § 31 B, stk. 1. Der ses desuden ikke at opnås særlige  

 skattemæssige  

 fordele herved.
 SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskattelovens § 31 B, stk. 1.
 Ved tilladelsen  

 er de foreliggende oplysninger om tidspunktet for etablering af  

 koncernforbindelse, jf. selskabsskattelovens §  

 31 C, lagt uprøvet til grund, idet vurderingen heraf henhører  

 under den almindelige ligning.
 For  

 administrationsselskabet udgør omlægningsperioden 1. juli 2005 - 31. december  

 2006. Der er indkomståret 2006.
Skatterådets afgørelse og begrundelse Skatterådet  

 tiltræder SKATs indstilling og begrundelse.
 Kommentar:
 Afgørelsen  

 forholder sig alene til ansøgerens anmodning om omlægning af As indkomstår.  

 Konsekvenserne heraf for de to datterselskaber omtales ikke, idet dette  

 principielt er et ligningsmæssigt anliggende.
 SKAT kan dog  

 vejledende oplyse følgende:
 Datterselskabernes  

 indkomstår 2005 udløber den 31. december 2005, hvorefter indkomsten fra 1.  

 januar 2006 (indkomståret 2006) sambeskattes med administrationsselskabets  

 indkomst fra 1. juli 2005, hvilket kan illustreres med følgende tidslinie:
 Endvidere sambeskattes de to datterselskaber fra  

 1. januar 2005, selvom moderselskabet endnu ikke er omfattet af reglerne.  

 Begge  

 selskaber er omfattet af reglerne, og er koncernforbundne efter  

 selskabsskattelovens  

 §  

 31 C.
Såfremt den modsatte situation foreligger, jf.  

 selskabsskattelovens § 10, stk. 5, 2. pkt.
Det vil sige, hvor  

 datterselskabernes indkomstår omlægges til administrationsselskabets  

 indkomstår, vil det betyde, at omlægningsperioden for datterselskaberne udgør  

 1. januar 2006 - 30. juni 2006. Der er indkomståret 2006. Datterselskabernes  

 indkomst fra 1. januar 2006 - 30. juni 2006 sambeskattes herefter med  

 administrationsselskabets indkomst fra 1. juli 2005 - 30. juni 2006.
