I medfør af § 1, stk. 1 og 2, i lov nr. 414 af 13. juni 1990 om administration af Det Europæiske Fællesskabs forordninger om markedsordninger for landbrugsvarer m.v. med senere ændringer, jf.
 lovbekendtgørelse nr. 462 af 26. maj 1994, fastsættes:
§ 1.  For produktionsåret 1995/96 kan producenter, der  

 har sået vinterraps, ansøge om fremrykket forskud på støtten for oliefrø i  

 henhold til Det Europæiske Fællesskabs forordninger, jf.
Rådets forordning  

 (EF) nr. 1765/92 med senere ændringer og Europa-Kommissionens forordninger om  

 gennemførelsesbestemmelserne.
Stk. 2.  Ansøgning om forskud for vinterraps skal  

 indgives til EF-direktoratet, Nyropsgade 26, 1780 København V.
Ansøgningen  

 indgives på et særligt skema, der fås ved henvendelse i de lokale  

 landbrugscentre eller i direktoratet.
Ansøgningen skal være EF-direktoratet i  

 hænde senest mandag den 20. februar 1995.
 § 2.  Bekendtgørelsen træder i kraft ved  

 offentliggørelse i Lovtidende.
