 I tilslutning til udenrigsministeriets bekendtgørelse nr. 74 af 24. august  

 1982, Lovtidende C, meddeles det, at der ved noteveksling i Maputo den 23.  

 april og den 5. maj 1986 er indgået en overenskomst mellem Danmark og  

 Mozambique, ifølge hvilken den danske regering yder et beløb på indtil  

 3.190.000 kroner til den endelige gennemførelse af det fysiske  

 planlægningsprojekt i Zambezia-provinsen.
