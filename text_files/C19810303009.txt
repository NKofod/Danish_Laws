 Arbejdsformidlingskontorerne.
 De statsanerkendte arbejdsløshedskasser.
 I tilslutning til bekendtgørelse nr. 88 af 24. februar 1981 og tilhørende  

 vejledning om udbetaling af dagpenge under ferie skal meddeles følgende  

 retningslinier for anvisning/henvisning af ledige  

 arbejdsløshedskassemedlemmer i forbindelse med afholdelse af ferie med  

 dagpenge:
 1. Når et medlem har anmeldt ferie inden for de i  

 forannævnte bekendtgørelse angivne frister, skal arbejdsformidlingen  

 registrere tidspunktet for feriens afholdelse på eller i tilknytning til det  

 pågældende medlems stamkort.
 2. Såfremt den periode, medlemmet har ønsket at holde  

 ferie, omfattes af ansættelsesperioden, skal arbejdsgiveren orienteres om  

 tidspunktet for medlemmets afholdelse af ferie, forinden anvisning/henvisning  

 finder sted.
 3. Hvis arbejdsgiveren accepterer tidspunktet for  

 afholdelse af ferien, kan medlemmet anvises/henvises til samtale til det  

 pågældende arbejde.
 4. Hvis arbejdsgiveren ikke ønsker at beskæftige  

 medlemmet som følge af tidspunktet for afholdelse af ferie, og såfremt  

 medlemmet fastholder sit ferieønske, må medlemmet ikke anvises/henvises til  

 samtale til det pågældende arbejde.
5. Hvis medlemmet efter eget ønske opgiver at afholde  

 sin ferie på det anmeldte tidspunkt for at kunne overtage det pågældende  

 arbejde, kan der foretages anvisning/henvisning.
Ansættes medlemmet, har den  

 pågældende fraskrevet sig sin ret til at holde ferie på det planlagte  

 tidspunkt, hvorefter ferielovens almindelige regler herom træder i kraft.  

 Ansættes medlemmet ikke, har medlemmet fortsat ret til at holde ferie på det  

 anmeldte tidspunkt.
6. Såfremt tidspunktet for feriens afholdelse ikke er  

 meddelt rettidigt, eller såfremt en rettidigt anmeldt ferie ønskes ændret  

 efter fristens udløb, skal arbejdsformidlingen tage stilling til tidspunktet  

 for feriens afholdelse.
Tilladelse til afholdelse af ferie kan kun gives,  

 hvis arbejdsformidlingen skønner, at beskæftigelse ikke kan påregnes på det  

 pågældende tidspunkt for feriens afholdelse.
Giver arbejdsformidlingen en  

 sådan tilladelse, gælder de under pkt. 1-5 anførte retningslinier.
Foreligger  

 der en tilladelse fra AF til afholdelse af ferie efter fristens udløb,  

 afgiver den ledige meddelelse om feriens afholdelse på blanketten  

 »Erklæring vedrørende feriedagpengeberegning« til  

 arbejdsformidlingen, der som kvittering på tilladelsen forsyner blanketten  

 med AF-stempel og dato.
 7. Medlemmets første fremmøde på AF efter feriens  

 afholdelse kan finde sted på medlemmets ordinære fremmødedag efter ferien,  

 såfremt AF ud fra et formidlingsmæssigt skøn vurderer, at der ikke er behov  

 for kontakt med den ledige på et tidligere tidspunkt.
 P.D.V.
