Betænkning afgivet af Skatteudvalget den  

 22. november 2000 Betænkning over Forslag til lov om ændring af  

 afskrivningsloven og ejendomsavancebeskatningsloven (Kunstnerisk udsmykning i forbindelse med opførelse,  

 ombygning og tilbygning til                       erhvervsmæssigt  

 benyttede ejendomme) [af skatteministeren (Ole Stavad)] 1. Ændringsforslag Der er af skatteministeren stillet et  

 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Foreningen af Statsautoriserede Revisorer og Lillesøe, Poul, billedkunstner,  

 Brønshøj Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 9 spørgsmål til  

 skatteministeren til skriftlig besvarelse, som denne har besvaret.
To af  

 udvalgets spørgsmål til skatteministeren og dennes svar  

 herpå er optrykt som bilag til betænkningen.
3. Akademiraadets rolle og kompetence Skatteministeren har over for udvalget givet  

 følgende præcisering af Akademiraadets rolle og kompetence som  

 foreslået i lovforslaget:
» Formålet med at etablere et tilladelsessystem i  

 Akademiraadets regi er at sikre, at afskrivningsadgangen alene vil kunne  

 anvendes til det formål, den er tiltænkt.
Der er desværre opstået usikkerhed om  

 Akademiraadets rolle og kompetence i forhold til forhåndsgodkendelsen  

 af kunstnerisk udsmykning.
Usikkerheden skyldes, at der i  

 lovbemærkningerne dels står, at Akademiraadet vil udarbejde en  

 fortegnelse med forhåndsgodkendelser over kunstnere, hvis værker  

 er afskrivningsberettigede, dels at Akademiraadet ikke er forpligtet til at  

 udarbejde en sådan forhåndsgodkendelsesordning.
Efter aftale med kulturministeren skal det derfor  

 præciseres, at Akademiraadet løbende vil udarbejde en  

 ajourført fortegnelse med forhåndsgodkendelser over kunstnere,  

 hvis værker umiddelbart vil være afskrivningsberettigede.
I  

 fortegnelsen vil indgå de kunstnere og arkitekter, der er medlemmer af  

 Kunstnersamfundet, af Billedkunstnernes Forbund, af Danske Billedkunstneres  

 Fagforening, af Danske Kunsthåndværkere, af Foreningen Danske  

 Designere og de kunstnere, der har gennemført uddannelsen på  

 Kunstakademiets Billedkunstskoler.
Det skønnes, at fortegnelsen vil  

 omfatte ca. 2.400 kunstnere.
Det er op til Akademiraadet at vurdere, om  

 eventuelle yderligere kunstnergrupperinger skal medtages.
Med hensyn til de kunstnere, der ikke er optaget i  

 fortegnelsen, træffer Akademiraadet afgørelse om, hvorvidt en  

 kunstnerisk udsmykning er afskrivningsberettiget.
Afgørelsen  

 træffes efter en konkret vurdering af en færdigudarbejdet skitse  

 eller et på forhånd udarbejdet projektudkast for den kunstneriske  

 udsmykning.
Akademiraadet bør i sin vurdering blandt andet lægge  

 vægt på den kunstneriske kvalitet og det kunstneriske talent i  

 det pågældende værk.
Det forventes, at langt størsteparten af de  

 kunstnere, der ønskes anvendt til denne type opgaver, vil være  

 omfattet af fortegnelsen over forhåndsgodkendte kunstnere.« 4. Indstillinger Et flertal i udvalget (udvalget med undtagelse af  

 EL) indstiller lovforslaget til vedtagelse med det stillede  

 ændringsforslag.
 Et mindretal i udvalget (EL) indstiller  

 lovforslaget til forkastelse ved 3. behandling.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	skatteministeren, tiltrådt af et flertal  

 (udvalget med undtagelse af EL):
Til § 1 1) Det under nr. 2 foreslåede § 44 A, stk.  

 1, sidste pkt., affattes således:
» [Udskydelse af tidspunktet for afholdelsen af udgiften til  

 kunstnerisk udsmykning] Bemærkninger Til nr. 1 Ændringsforslaget er en lempelse.
 Det foreslås, at kravet i lovforslaget om, at  

 udgiften til den kunstneriske udsmykning skal være afholdt senest i det  

 år, hvor opførelsen, ombygningen eller tilbygningen af bygningen  

 færdiggøres, ændres til, at den pågældende  

 udgift skal være afholdt inden udgangen af det indkomstår, der  

 følger efter det indkomstår, hvori opførelsen,  

 ombygningen eller tilbygningen er færdiggjort.
 Ændringsforslaget skal sikre, at virksomhederne ikke  

 kommer i »klemme«, idet  

 de med betingelsen i lovforslaget ville være nødt til at udskyde  

 færdiggørelsen af et byggeri til det efterfølgende  

 år for at kunne nå at indkøbe afskrivningsberettiget  

 kunstnerisk udsmykning til byggeriet.
ALIGN="CENTER">Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Annette Jørgensen (DF)  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Henvendelse fra Poul Lillesøe, billedkunstner,  

 Brønshøj 2 Meddelelse om, at betænkningsafgivelse forventes inden jul 3 Spm. 1 om afgrænsningen mellem kunstnerisk udsmykning og  

 designmøbler, til skatteministeren Spm. 2 om begrænsningerne vedrørende afskrivningsmuligheder  

 på kunstnerisk udsmykning, til skatteministeren 4 Spm. 3 om den skattemæssige situation i to eksempler om  

 indkøb af designmøbler henholdsvis kunstnerisk udsmykning Spm. 4 om begrundelsen for, at afskrivningsadgangen er begrænset til  

 opførelse, om- og tilbygning, til skatteministeren 5 Spm. 5 om, hvilke bygningstyper, der er omfattet i relation til den  

 foreslåede afskrivningsadgang for udgifter til kunstnerisk udsmykning,  

 til skatteministeren Spm. 6 om ikke-afskrivningsberettigede bygninger er omfattet i relation  

 til den foreslåede afskrivningsadgang for udgifter til kunstnerisk  

 udsmykning, til skatteministeren Spm. 7 om 1 pct.-reglen for statsligt byggeri indeholder  

 begrænsninger i forhold til, hvilke typer bygninger der skal anvendes  

 midler til kunstnerisk udsmykning af, til skatteministeren Spm. 8 om begrundelse for eventuelle forskelle i ordningen for statsligt  

 og privat byggeri vedrørende bygningstyper, til skatteministeren Spm. 9 om oplysninger om, hvilke typer byggeri der inden for den statslige  

 ordning primært har været brugt midler til udsmykning af, til  

 skatteministeren 6 Henvendelse fra Poul Lillesøe, billedkunstner,  

 Brønshøj 7 Præcisering af Akademiraadets rolle og kompetence, fra  

 skatteministeren 8 Kommentar fra skatteministeren til henvendelserne fra Poul  

 Lillesøe, billedkunstner, Brønshøj 9 Meddelelse om tidspunkt for betænkningsafgivelse m.v.
10 Henvendelse fra Foreningen af Statsautoriserede Revisorer 11 Svar på spm. 5 om, hvilke bygningstyper der er omfattet i relation  

 til den foreslåede afskrivningsadgang for udgifter til kunstnerisk  

 udsmykning, fra skatteministeren Svar på spm. 6 om ikke-afskrivningsberettigede bygninger er omfattet  

 i relation til den foreslåede afskrivningsadgang for udgifter til  

 kunstnerisk udsmykning, fra skatteministeren Svar på spm. 7 om 1 pct.-reglen for statsligt byggeri indeholder  

 begrænsninger i forhold til, hvilke typer bygninger der skal anvendes  

 midler til kunstnerisk udsmykning af, fra skatteministeren Svar på spm. 8 om begrundelse for eventuelle forskelle i ordningen  

 for statsligt og privat byggeri vedrørende bygningstyper, fra  

 skatteministeren Svar på spm. 9 om oplysninger om, hvilke typer byggeri der inden for  

 den statslige ordning primært har været brugt midler til  

 udsmykning af, fra skatteministeren 12 Svar på spm. 1 om afgrænsningen mellem kunstnerisk udsmykning  

 og designmøbler, fra skatteministeren Svar på spm. 2 om begrænsningerne vedrørende  

 afskrivningsmuligheder på kunstnerisk udsmykning, fra skatteministeren 13 Svar på spm. 3 om den skattemæssige situation i to eksempler  

 om indkøb af designmøbler henholdsvis kunstnerisk udsmykning,  

 fra skatteministeren Svar på spm. 4 om begrundelsen for, at afskrivningsadgangen er  

 begrænset til opførelse, om- og tilbygning, fra skatteministeren 14 Udkast til betænkning 15 Ændringsforslag til 2. behandling, fra skatteministeren 16 Kommentar fra skatteministeren til henvendelsen fra Foreningen af  

 Statsautoriserede Revisorer 17 Ændringsforslag til 2. behandling, der erstatter tidligere fremsendt  

 ændringsforslag, jf. bilag 15, fra skatteministeren 18 2. udkast til betænkning 19 3. udkast til betænkning Bilag 2 To af udvalgets spørgsmål og skatteministerens  

 svar herpå Spørgsmålene og svarene er optrykt efter  

 ønske fra udvalget.
 Spørgsmål 5 og 6:
5. Ministeren bedes oplyse, hvilke typer bygninger den  

 foreslåede afskrivningsadgang for udgifter til kunstnerisk udsmykning  

 vil gælde i relation til, herunder ønskes oplyst, hvilke  

 bygningstyper der efter gældende regler er afskrivningsberettigede, og  

 om alle sådanne afskrivningsberettigede bygninger vil være  

 omfattet af den foreslåede ordning? 6. Ministeren bedes endvidere tilkendegive, hvorvidt  

 kunstnerisk udsmykning i relation til ikke-afskrivningsberettigede bygninger,  

 herunder kontor- og administrationsbygninger, er omfattet af den  

 foreslåede afskrivningsadgang.
I benægtende fald bedes ministeren  

 oplyse begrundelsen herfor, og om han ikke er enig i, at anskaffelse af kunst  

 hovedsagelig må forventes at ske i forbindelse med investeringer i  

 ikke-afskrivningsberettigede bygninger som f.eks. kontor- og  

 administrationsbygninger, hvorfor den foreslåede afskrivningsadgang i  

 givet fald vil have et yderst begrænset anvendelsesområde.
 Svar:
Som det fremgår af den foreslåede § 44 A til  

 afskrivningsloven, vil der kunne afskrives på udgifter til kunstnerisk  

 udsmykning ved erhvervsbyggeri.
De bygninger, der er omfattet af  

 afskrivningsadgangen, er bygninger, der benyttes 100 pct.  

 erhvervsmæssigt.
Undtaget herfra er udlejningsbeboelsesejendomme som  

 fastsat i afskrivningslovens § 14, stk. 2, nr. 4. Således vil der kunne  

 afskrives på udgifter til kunstnerisk udsmykning af  alle  

 bygninger, der benyttes 100 pct. erhvervsmæssigt - bortset fra  

 udlejningsejendomme.
Denne afgrænsning er bredere end den, der  

 gælder for afskrivningsberettigede bygninger, jfr. afskrivningsloven §  

 14. Der vil derfor kunne forekomme situationer, hvor udgiften til f.eks. en  

 kontor- eller administrationsbygning ikke vil kunne afskrives, jf.  

 afskrivningslovens § 14, stk. 2, nr. 1, mens udgifterne til kunstnerisk  

 udsmykning af en sådan bygning vil kunne afskrives efter den  

 foreslåede § 44 A.
Afgrænsningen i forhold til blandet benyttede  

 bygninger er imidlertid snævrere i den foreslåede § 44 A end den  

 afgrænsning, der gælder i afskrivningsloven i øvrigt.  

 Efter afskrivningslovens § 19 vil der kunne foretages afskrivninger på  

 en bygning, der kun anvendes delvist til erhvervsmæssige formål.  

 En sådan afskrivningsadgang er ikke mulig i forbindelse med afskrivning  

 på udgifter til kunstnerisk udsmykning - det er her en  

 forudsætning, at den bygning, den kunstneriske udsmykning knytter sig  

 til, benyttes 100 pct. erhvervsmæssigt.
Denne afgrænsning er  

 foretaget for at imødegå misbrugsmuligheder i forholdet mellem  

 privat- og erhvervssfæren.
