 Formål.
 § 1.  Statens Værksteder for Kunst og Håndværk har som  

 statsinstitution under tilsyn af Kulturministeriet til opgave at stille  

 værksteder, atelierer, undervisningslokaler og andre faciliteter til rådighed  

 for malere, billedhuggere, kunsthåndværkere, designere, konservatorer og  

 restauratorer til specialopgaver og eksperimentel virksomhed af en sådan  

 karakter, som af de i § 7 nævnte områdeudvalg vurderes som egnede til  

 udførelse i institutionen.
 Institutionen skal herudover medvirke til, at håndværksfag, som har en  

 traditionel tilknytning til billedkunstnerisk virksomhed, kunsthåndværk og  

 industriel design, eller hvis udøvelse er nødvendig for konservering og  

 restaurering af landets kulturværdier, kan bevares og videreudvikles.
 Værkstedernes styrelse.
 § 2.  Statens Værksteder for Kunst og Håndværk ledes  

 af en værkstedsleder og et værkstedsråd.
 Værkstedslederen og administrationen.
§ 3.  Værkstedslederen ansættes af Kulturministeriet  

 efter indstilling fra Værkstedsrådet.
Stk. 2. Værkstedslederen repræsenterer  

 værkstederne udadtil.
Han er ansvarlig for institutionens daglige drift og  

 administration og afgør sager, som ikke i henhold til § 6 er henlagt til  

 Værkstedsrådet.
Værkstedslederen kan dog træffe beslutninger i alle sager,  

 når han skønner, at de ikke tåler opsættelse.
Meddelelse om trufne  

 beslutninger tilstilles snarest Værkstedsrådet.
Stk. 3. Værkstedslederen har  

 tilsyn med institutionens virksomhed, lokaler og materiel.
Stk. 4.  

 Værkstedslederen forbereder de sager, som afgøres af Værkstedsrådet, og  

 udfører de beslutninger, der træffes af dette.
Stk. 5. Værkstedslederen  

 drager omsorg for, at der optages referat af Værkstedsrådets møder.
Stk. 6. Værkstedslederen underskriver sammen med  

 formanden for Værkstedsrådet på institutionens vegne og underskriver efter  

 bemyndigelse af Værkstedsrådet.
Stk. 7. Værkstedslederen har møde- og taleret  

 i Værkstedsrådet og dettes udvalg.
 § 4.  Administrator ved Det Kongelige Danske  

 Kunstakademi yder Værkstedsrådet praktisk bistand ved alle administrative  

 opgaver, herunder ved udarbejdelse af budgetforslag.
 Værkstedsrådet.
§ 5.  Værkstedsrådet består af formændene for de i § 7  

 nævnte 4 områdeudvalg samt 1 medlem udpeget af kulturministeren efter  

 indstilling fra Akademirådet.
Værkstedsrådet vælger selv sin formand for et  

 år ad gangen.
 Værkstedsrådet kompetence.
§ 6.  Værkstedsrådet er værkstedernes øverste  

 myndighed.
Rådet fastsætter principielle retningslinier for værkstedernes  

 drift inden for de af Kulturministeriet afstukne rammer.
Afgørelser truffet  

 af områdeudvalgene eller værkstedslederen kan påklages til Værkstedsrådet.  

 Stk. 2. Værkstedsrådet fastsætter værkstedernes brugerkapacitet og  

 åbningstider.
Stk. 3. Værkstedsrådet træffer afgørelse om meddelelse af  

 adgang ti l at benytte værkstedernes faciliteter efter indstilling fra  

 områdeudvalgene.
Stk. 4. Værkstedsrådet udarbejder ordensreglement og  

 standardforretningsorden for områdeudvalgene.
Stk. 5. Værkstedsrådet træffer  

 beslutning om indkøb af udstyr og materialer efter indstilling fra  

 områdeudvalgene.
Stk. 6. Værkstedsrådet udarbejder med henblik på indstilling  

 til Kulturministeriet værkstedernes budgetforslag.
Værkstedsrådet fordeler de  

 givne bevillinger til stillinger og udstyr.
Værkstedsrådet træffer beslutning  

 om udnyttelse af lokaler og udstyr.
Stk. 7. Hvert år afgiver Værkstedsrådet  

 til Kulturministeriet en beretning om værkstedernes virksomhed i det forløbne  

 år.
Stk. 8. Værkstedsrådet træffer beslutning om ansættelse og afskedigelse  

 af medarbejdere ved institutionen bortset fra værkstedslederstillingen.  

 Værkstedsrådet afgiver indstilling til Kulturministeriet om besættelse af  

 værkstedslederstillingen.
Stk. 9. Værkstedsrådet fastsætter selv sin  

 forretningsorden.
Rådet er beslutningsdygtigt, når mindst 3 medlemmer er til stede.
Beslutning  

 træffes ved almindeligt stemmeflertal.
 Områdeudvalgene.
§ 7.  Til at administrere adgangen for brugere til  

 værkstedernes faciliteter nedsættes 4 områdeudvalg: Et udvalg for  

 billedkunst, et udvalg for kunsthåndværk, et udvalg for industriel design og  

 et udvalg for konservering og restaurering.
Ansøgninger om benyttelse af  

 værkstedernes faciliteter fra brugere, der repræsenterer andre former for  

 kunstnerisk eller håndværksmæssig skabende virksomhed, behandles i det eller  

 de udvalg, under hvis fagområde ansøgningen nærmest henhører.
Stk. 2. Hvert  

 udvalg består af 3 fagkyndige medlemmer, der er professionelt udøvende inden  

 for det pågældende fagområde.
Medlemmerne beskikkes af Kulturministeriet.  

 Stk. 3. Områdeudvalget for billedkunst sammensættes af følgende 3 medlemmer:  

 En maler/grafiker og en billedhugger udpeget af Akademirådet og en  

 billedkunstner udpeget af Billedkunstnernes Forbund.
Stk. 4. Områdeudvalget  

 for kunsthåndværk sammensættes af følgende 3 medlemmer: Et medlem udpeget af  

 Akademirådet, et medlem udpeget af Skolen for Brugskunst og  

 Kunsthåndværkerskolen i Kolding i forening samt et medlem udpeget af  

 Kunsthåndværkerrådet, Danske Kunsthåndværkeres Landssammenslutning og Danske  

 Formgivere i forening.
Stk. 5. Områdeudvalget for industriel design  

 sammensættes af følgen de 3 medlemmer: Et medlem udpeget af Akademirådet, et medlem udpeget af  

 Det Kongelige Danske Kunstakademis Arkitektskole og Arkitektskolen i Århus i  

 forening samt et medlem udpeget af Foreningen af Industrielle Designere i  

 Danmark og Danske Arkitekters Landsforbund i forening.
Stk. 6. Områdeudvalget  

 for konservering og restaurering sammensætte s af følgende 3 medlemmer: En konservator udpeget af Det Kongelige Danske  

 Kunstakademis konservatorskole, en konservator udpeget af Statens Museumsnævn  

 og en restaureringsarkitekt udpeget af Akademirådet.
Stk. 7. Medlemmerne  

 vælges for 3 år, men således at et medlem af hvert områdeudvalg hvert år  

 fratræder efter tur.
Genvalg kan finde sted for yderligere en periode.
Afgår  

 et medlem inden udløbet af sin beskikkelsesperiode, foretages ny beskikkelse  

 kun for den resterende periode.
Stk. 8. Områdeudvalgene vælger selv deres  

 formand.
 § 8.  Adgang til at benytte værkstedernes faciliteter  

 meddeles normalt efter ansøgning, men de enkelte områdeudvalg kan tage  

 initiativ til at fremkalde ansøgninger.
 § 9.  Områdeudvalgene foretager inden for de givne  

 rammer selv afgrænsning af deres virksomhedsområde inden for det pågældende  

 fagområde.
 Kulturministeriet, den 10. april 1989.
 P.M.V.
 E.B.
