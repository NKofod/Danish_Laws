Tilføjelse til betænkning afgivet af Arbejdsmarkedsudvalget  

 den 24. maj 2006 Tilføjelse til betænkning over Forslag  

 til folketingsbeslutning om at øremærke 12 uger af barselorloven til fædre [af Anne Grete Holmsgaard (SF),  

 Kirsten Brosbøl (S),  

 Lone Dybkjær (RV) og Majbrit Berlau (EL)] 1. Udvalgsarbejdet Beslutningsforslaget blev fremsat den 24. januar 2006 og var til  

 1. behandling den 2. marts 2006. Beslutningsforslaget blev efter 1.  

 behandling  

 henvist til behandling i Arbejdsmarkedsudvalget.
Udvalget afgav den 10. maj  

 2006 betænkning over beslutningsforslaget. 2. behandling den 18. maj 2006  

 blev  

 afbrudt og beslutningsforslaget blev henvist til fornyet behandling i  

 udvalget.
Møder Udvalget har efter at beslutningsforslaget blev henvist til  

 fornyet udvalgsbehandling behandlet beslutningsforslaget i 2 møder.
Spørgsmål Udvalget modtog den 18. maj 2006 fra familie- og  

 forbrugerministeren supplerende svar på spørgsmål 1 og 2. Herudover har  

 udvalget stillet 1 yderligere spørgsmål til skriftlig besvarelse til familie-  

 og forbrugerministeren, som denne har besvaret.
Spørgsmål 1 og 2 og svarene  

 herpå er optrykt i bilag 2 til tilføjelsen til betænkning.
Samråd Udvalget har under den fornyede udvalgsbehandling af beslutningsforslaget  

 stillet 1 spørgsmål til familie- og forbrugerministeren til mundtlig  

 besvarelse,  

 som denne har besvaret i et åbent samråd den 22. maj 2006. Det talepapir, som  

 lå til grund for ministerens besvarelse, er optrykt i bilag 2 til tilføjelsen  

 til betænkning.
2. Indstillinger Et  

  

 flertal  

  

 i udvalget (V,  

 DF og KF) indstiller beslutningsforslaget til  

  

 forkastelse.
 Et  

  

 mindretal  

  

 i  

 udvalget (S, RV, SF og EL) indstiller beslutningsforslaget til  

  

 vedtagelse uændret.
3. Politiske bemærkninger Venstres, Dansk Folkepartis og Det Konservative Folkepartis  

 medlemmer af udvalget er enige i den rejste kritik af forløbet i sagen, men  

 anerkender dog, at ministeren selv først blev bekendt med de nye oplysninger  

 meget sent om aftenen og straks næste morgen foranledigede et nyt svar til  

 udvalget,  

 samt at ministeren redegjorde for forløbet ved starten af Folketingets  

 behandling af sagen, så udvalgets medlemmer fik lejlighed til at genoptage  

 behandlingen i udvalget.
Endvidere finder partierne, at ministeren  

 har beklaget forløbet i sagen i et åbent samråd mandag den 22. maj  

 2006.  

   

  

 Ikke desto mindre finder  

 partierne, at forløbet har været stærkt kritisabelt og henstiller, at det  

 ikke  

 gentager sig.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget retter en stærk kritik mod  

 familie-  

 og forbrugerministeren på baggrund af ministerens mangelfulde  

 besvarelser  

 af udvalgsspørgsmålene og det stærkt utilfredsstillende forløb op til 2.  

 behandling af beslutningsforslaget  

.  


  

 Det er undergravende for  

 et sagligt udvalgsarbejde, når ministeren end ikke er i stand til at besvare  

 spørgsmål fra Folketinget med de oplysninger, som findes i officielle  

 udgivelser fra Danmark Statistik.
Det er både utilfredsstillende og  

 ødelæggende  

 for sikringen af en god lovkvalitet, når ministeren afleverer mangelfulde  

 svar  

 uden de faktuelle oplysninger, som er afgørende for at kunne bedømme  

 konsekvenserne af et lov- eller beslutningsforslag.
Derfor opfordres  

 ministeren  

 stærkt til at sikre procedurer i sit ministerium, så ministeren fremover  

 kan leve op til sine forpligtelser over for Folketinget og besvare de  

 stillede  

 spørgsmål både grundigt og sagligt, som det påhviler en minister.
Samtidig er det helt uacceptabelt, at ministeren først 10  

 minutter før 2. behandling af beslutningsforslaget i folketingssalen gjorde  

 ordførerne  

 bekendt med eksistensen af mere fyldestgørende svar på spørgsmål om  

 erfaringer  

 med barselordningerne i hhv.
Norge, Sverige og Island.
Dermed var ordførerne  

 udelukket fra en 2. behandling af beslutningsforslaget på et tilstrækkelig  

 informeret grundlag, hvilket ministeren var vidende om.
Ministeren burde have  

 orienteret ordførerne om de nye oplysninger straks efter modtagelsen.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget bemærker endvidere, at det  

 klart fremgår af de supplerende svar vedrørende barselordninger i hhv.  

 Norge, Sverige og Island, at det virker efter hensigten at øremærke en  

 del  

 af barselorloven til fædre.
Det fremgår således tydeligt af tallene,  

 at andelen af fædre på barselorlov stiger støt med indførelsen af  

 øremærkning af orlov til fædre.
Derimod fremgår det også af de seneste tal  

 fra  

 Ministeriet for Familie og Forbrugeranliggender, at den fleksible barselorlov  

 ikke øger andelen af fædre på orlov.
Tværtimod.
Mændene holder således  

 forholdsmæssigt kortere orlov end kvinderne, når man sammenligner brugen af  

 orlov til forældre til børn født i hhv. 2003 og 2004.
 Udvalget noterer med tilfredshed, at familie- og  

 forbrugerministeren har givet tilsagn om fremover at føre statistik over  

 udviklingen i brugen af fædres og mødres barselorlov i andre lande, herunder  

 Danmark samt de øvrige nordiske lande.
 Siumut,  

 Tjóðveldisflokkurin, Fólkaflokkurin og Inuit Ataqatigiit var på tidspunktet  

 for  

 tilføjelsen til betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i tilføjelsen til betænkning.
 En oversigt over Folketingets sammensætning er optrykt i  

 tilføjelsen til betænkning.
Charlotte Antonsen (V)   

 Erling Bonnesen (V)  

  

  fmd.  

  

 Inger Støjberg (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 66 efter  

 afgivelse af betænkning Bilagsnr.
Titel 4 Betænkning afgivet  

 10/5-06 5 Pressemeddelelse om åbent samråd med familie- og  

 forbrugerministeren 22/5-06 6 1. udkast til tilføjelse til betænkning Oversigt over spørgsmål og svar vedrørende B 66 efter  

 afgivelse af betænkning Spm.nr.
Titel 13 Spm. om at oversende talepapir fra samrådet 22/5-06, til  

 familie- og forbrugerministeren, og ministerens svar herpå Oversigt over samrådsspørgsmål vedrørende B 66 efter  

 afgivelse af betænkning Samråds-spm.nr.
Titel A Samrådsspm. om, hvorfor Folketinget først umiddelbart før  

 2. behandling af forslaget har fået korrekte svar Bilag 2 3 af udvalgets spørgsmål til familie- og  

 forbrugerministeren og dennes svar herpå Spørgsmålene og familie- og forbrugerministerens svar  

 herpå er optrykt efter ønske fra udvalget.
 Spørgsmål 1:
 Ministeren bedes redegøre for erfaringerne med barselordningerne  

 i henholdsvis Norge og, Sverige og Island, herunder udviklingen i fordelingen  

 af barsel uger mellem mænd og kvinder.
 Svar:
Jeg kan oplyse, at de  

 norske barselsforhold giver forældrene ret til tilsammen 53 ugers  

 fuldtidsorlov  

 pr. fødsel.
Der ydes 100 pct. kompensation i 43 uger eller 80 pct.  

 kompensation  

 i 53 uger (dog maks. 325.020 kr. på årsbasis i 2003 niveau). Moderen er  

 berettiget til 3 uger før fødslen og 6 uger efter, mens faderen er berettiget  

 til 5 uger efter fødslen.
Såfremt faderen ikke  

 benytter sin ret til 5 ugers fædreorlov bortfalder denne, og den samlede  

 orlovsperiode  

 bliver tilsvarende kortere.
Moderen kan overtage retten såfremt faderen ikke  

 har ret til fædreorlov.
Det er cirka 90 % af fædrene, der har ret til  

 fædreorlov.
 Barselsordningen  

 finansieres via Folketrygd, som både arbejdsgivere, selvstændige og  

 lønmodtagere  

 indbetaler til.
I relation til de  

 svenske barselsforhold kan jeg oplyse, at forældrene tilsammen har ret til 13  

 måneder  

 med 80 % lønkompensation, dog med et maksimum på 234.581 kr. pr. år (2003  

 niveau).  

 Det kræver, at forælderen har arbejdet 240 dage inden fødslen.
Er dette krav  

 ikke opfyldt kompenseres med op til 65.363 kr. pr. år. (2003 niveau).
 Hver forælder har ret  

 til halvdelen af barselsorloven, men den ene forælder kan give den anden  

 forælder  

 en andel af orloven dog med undtagelse af 2 måneder, der er øremærket til den  

 enkelte forælder.
 Derudover har forældrene  

 ret til 3 måneder, der kompenseres med 49 kr. pr. dag (2003 niveau). Faderen  

 har ydermere ret til 10 dage i forbindelse med fødslen.
Den svenske ordning er  

 arbejdsgiverfinansieret.
Arbejdsgiverne indbetaler 1,5 pct. af lønsummen og  

 forsikrer sig således mod at betale barselsløn.
I forhold til den  

 islandske ordning har moderen ret til tre måneders barsel, og faderen har ret  

 til tre måneders barsel.
Derudover har forældrene ret til tre måneder til  

 deling mellem forældrene.
Under orloven  

 kompenseres forældrene med 80 pct. af den hidtidige løn.
Der er ikke noget  

 loft  

 på kompensationen, men der er et minimum for deltidsansatte på 4.646 kr. pr.  

 måned og 6.439 ved fuldtidsbeskæftigelse.
Ordningen er  

 arbejdsgiverfinansieret.
Arbejdsgiverne bidrager med 0,85 pct. af lønsummen.
 Det har ikke været  

 muligt at finde sammenhængende data, der viser udviklingen i brugen af  

 barselsorloven  

 fordelt på køn for hverken Norge, Sverige eller Island.
 Supplerende svar:
 Jeg har i besvarelsen af spørgsmål 1 ad B66, hvor jeg bliver  

 bedt om at redegøre for erfaringerne med barselordningerne i henholdsvis  

 Norge  

 og, Sverige og Island, herunder udviklingen i fordelingen af barsel uger  

 mellem  

 mænd og kvinder, oplyst, at det ikke været muligt at finde sammenhængende  

 data,  

 der viser udviklingen i brugen af barselsorloven fordelt på køn for hverken  

 Norge, Sverige eller Island.
Ministeriet er imidlertid efter besvarelsen blevet opmærksom på,  

 at der findes en statistik, der belyser dette.
Statistikken udgives af  

 Nordisk  

 Socialstatistisk Komité (NOSOKO) og viser bl.a. antal dage med  

 barselsdagpenge  

 fordelt på køn.
Statistikken er opgjort for årene 1995, 2000, 2002 og 2003,  

 jf.  

 nedenfor.
 Modtagere af dagpenge ved graviditet, fødsel og adoption i løbet  

 af året 1995-2003.
Island1 Norge Sverige2 Antal ydelsesmodtagere Kvinder 1995 5.066 76.088 327.846 2000 5.097 80.368 275.214 2002 6.266 78.703 295.000 2003 6.338 79.709 306.267 Mænd 1995 10 25.166 130.786 2000 1.421 33.806 166.661 2002 3.816 34.505 210.000 2003 4.724 34.677 228.623 Antal dage (1.000) hvori  

 der er modtaget fødselsdagpenge I alt 1995 688 10.699 52.212 2000 698 11.152 37.100 2002 924 11.005 40.000 2003 1.081 11.107 41.745 Heraf mænd i pct.
1995 0,1 5,8 10,3 2000 3,3 7,2 13,7 2002 19,6 8,6 16,6 2003 27,6 8,6 18,3 Kilde: NOSOSKO, Social tryghed i  

 de nordiske lande 2003.
 1)  

 Indtil 2000 bortfaldt retten til dagpenge under barselsorlov, hvis moderen  

 var  

 berettiget til fuld løn fra sin arbejdsgiver.
 2)  

 Antal dage per ydelsesmodtagere i hele perioden.
 Jeg skal stærkt beklage, at tallene ikke indgik i den tidligere  

 besvarelse.
 Spørgsmål 2:
 Ministeren bedes sende en oversigt over udviklingen i  

 henholdsvis mænd og kvinders benyttelse af barselsorloven i Danmark fra  

 2002-2005.
 Svar:
 Af nedenstående tabel 1 fremgår, hvor lang den gennemsnitlige  

 barselsperiode har været for børn født i 2003 og 2004.
 Tabel 1. Gennemsnitlig barselsorlovslængde  

 efter fødslen i uger.
Orlov i alt Mors orlov Fars orlov Børn født i 2003 59,4 55,6 3,8 Børn født i 2004 58 54,4 3,6 Ændring i pct.
2,4 2,2 5,3 Kilde: Danmarks Statistik,  

 Statistisk Efterretning nr. 2005:8 samt Nyt fra Danmarks Statistik nr. 84.
Af tabellen ses det, at der i gennemsnit afholdes 1,4 uge mindre  

 barselsorlov til børn født i 2004 i forhold til børn født i 2003. Dette  

 svarer  

 til et fald på 2,4 pct.
For kvinder er faldet på 2,2 pct., og for mænd er  

 faldet på 5,3 pct.
Det er altså mændene, der forholdsmæssigt holder kortere  

 orlov end kvinderne, men det er kvinderne, der oplever det største faktiske  

 fald i den gennemsnitlige orlovslængde.
 Samlet set er mænds og kvinders andel af den gennemsnitlige  

 orlovsperiode ikke ændret for børn født i henholdsvis 2003 og 2004.
Da opgørelsen kun er gældende for børn født indenfor en to-årig  

 periode, skal en sammenligning tages med forbehold.
Det er således ikke  

 muligt  

 at vurdere, om udviklingen er udtryk for en tendens i den gennemsnitlige  

 varighed.
Det er vigtigt at bemærke, at forældrene tilsammen har ret til  

 52 ugers barselsdagpenge, og når den gennemsnitlige orlovslængde overstiger  

 52  

 uger, betyder det ikke, at forældrene tilsammen modtager mere end det, der  

 svarer til barselsdagpenge i 52 uger.
Det viser blot, at forældrene er  

 villige  

 til at nedsætte deres barselsdagpengeniveau pr. uge og holde længere orlov  

 sammen med deres barn.
De benytter således de fleksibilitetsmuligheder, der  

 ligger i den fleksible barselsorlov.
Den fleksible barselsorlov er stadig under indfasning, idet  

 forældre kan udskyde en del af orloven til afholdelse, inden barnet fylder 9  

 år.
Tallene for den gennemsnitlige barselsorlovslængde er derfor foreløbige  

 og  

 vil først være endelige i 2011, når loven er fuldt indfaset.
 Supplerende svar:
Jeg har tidligere besvaret ovenstående spørgsmål den 7. april  

 2006. Det har imidlertid vist sig, at der er sket en fejl i beregning af den  

 gennemsnitlige barselsorlovslængde.
I det oprindelige svar er antal  

 barselsdage  

 omregnet til uger ved at dele med 5, da der er 5 dage i en dagpengeuge.
Men  

 Danmarks Statistik tæller i kalenderdage, dvs. fra første til sidste  

 udbetalingsdag.
Det betyder, at antal dage skal deles med 7 for at opgøre  

 antal  

 uger.
Jeg fremsender derfor svaret endnu engang med de korrekte tal.
 Af nedenstående tabel 1 fremgår, hvor lang den gennemsnitlige  

 barselsperiode har været for børn født i 2003 og 2004.
 Tabel 1. Gennemsnitlig  

 barselsorlovslængde efter fødslen i uger.
Orlov i alt Mors orlov Fars orlov Børn født i 2003 42,4 39,7 2,7 Børn født i 2004 41,4 38,8 2,6 Ændring i pct.
2,4 2,3 3,7 Kilde: Danmarks Statistik,  

 Statistisk Efterretning nr.2005:8 samt Nyt fra Danmarks Statistik nr. 84.
Af tabellen ses det, at der i gennemsnit afholdes 1 uge mindre  

 barselsorlov til børn født i 2004 i forhold til børn født i 2003. Dette  

 svarer  

 til et fald på 2,4 pct.
For kvinder er faldet på 2,3 pct. og for mænd er  

 faldet  

 på 3,7 pct.
Det er altså mændene der forholdsmæssigt holder kortere orlov end  

 kvinderne, men det er kvinderne der oplever det størst faktiske fald i den  

 gennemsnitlige orlovslængde.
 Samlet set er mænds og kvinders andel af den gennemsnitlige  

 orlovsperiode ikke ændret for børn født i hhv. 2003 og 2004.
 Da opgørelsen kun er gældende for børn føde inden for to-årig,  

 skal en sammenligning tages med forbehold, og det er således ikke muligt at  

 vurdere, om udviklingen er udtryk for en tendens i den gennemsnitlige  

 varighed.
 Den fleksible barselsorlov er stadig under indfasning, idet  

 forældre kan udskyde en del af orloven til afholdelse inden barnet fylder 9  

 år.  

 De gennemsnitlige varigheder er derfor foreløbige, og vil først være endelige  

 i  

 2011, når loven er fuldt indfaset.
 Spørgsmål 13:
 Ministeren bedes oversende sit talepapir fra samrådet den 22.  

 maj 2006 vedrørende samrådsspørgsmål A.
 Svar:
 Vedlagt er en kopi af mit talepapir fra samrådet den 22. maj  

 2006.
Talepapir Den 18. maj besvarede jeg to spørgsmål til  

 arbejdsmarkedsudvalget stillet i forbindelse med udvalgets behandling af B66.
 Det ene svar drejer sig om ordningerne i Island, Norge og  

 Sverige, og det andet svar omhandler den gennemsnitlige orlovslængde.
 Disse svar er en korrektion af tidligere fremsendte svar.
 Jeg skal meget stærkt beklage, at de oprindelige svar ikke var  

 korrekte og at de korrigerede svar var Arbejdsmarkedsudvalget i hænde så  

 sent,  

 og så tæt på 2. behandlingen for beslutningsforslag B66, at det ikke var  

 muligt  

 at tage højde for det i udvalgets betænkning.
 I svaret på spørgsmål 1 oplyste jeg, at det ikke har været  

 muligt at finde sammenhængende data, der viser  

 udviklingen i brugen af barselsorloven fordelt på køn for hverken Norge,  

 Sverige eller Island.
Det supplerende svar på spørgsmål 1 viser, at der rent faktisk  

 findes en statistik, som viser udviklingen i brugen af barselsorlov for mænd  

 og  

 kvinder i hhv.
Island, Norge og Sverige.
 For så vidt angår spørgsmål nr. 2 blev der oplyst om den  

 gennemsnitlige orlovslængde i uger afholdt til børn født i hhv. 2003 og 2004.  

 Opgørelsen er fordelt på køn.
Danmarks Statistik opgør den gennemsnitlige barselsorlovslængde  

 i dage.
I svaret til Arbejdsmarkedsudvalget blev den gennemsnitlige  

 barselsorlovslængde opgjort i uger.
Beklageligvis er der sket en fejl i denne omregning.
I det  

 oprindelige svar er antal barselsdage omregnet til uger ved at dele med 5, da  

 der er 5 udbetalingsdage i en dagpenge uge.
Danmarks Statistik tæller imidlertid i kalenderdage, dvs. fra  

 første til sidste udbetalingsdag.
Antal barselsdage skal således deles med 7  

 i  

 stedet for 5.
 Det betyder, at den gennemsnitlige orlovslængde til børn født i  

 hhv. 2003 og 2004 var overvurderet.
 Jeg vil nu forklare om forløbet omkring udarbejdelsen af  

 svarene.
 Ministeriet blev først den 17. maj bekendt med at tallene i  

 Nordisk Socialstatistisk Komités udgivelse, der hedder »Social tryghed i de  

 nordiske lande 2003«, muliggjorde en besvarelse af spørgsmål 1. Dette skete  

 efter en henvendelse fra Industriens Dagblad samme dag.
Fejlen vedr. omregning af barselsdage til barselsuger, dvs.  

 svaret til spørgsmål 2, blev ministeriet opmærksom på den 16. maj, efter en  

 henvendelse fra Socialministeriet.
Ministeriet kunne have været bekendt med  

 tallene for de nordiske lande på et tidligere tidspunkt, og burde også havde  

 været det.
 Det er en fejl, at ministeriet ikke har været opmærksom på  

 tallene tidligere, og at de således ikke indgår i svaret.
 Selv blev jeg gjort opmærksom på disse forhold ved en skriftlig  

 orientering, som jeg læste meget sent om aftenen den 17. maj.
 Derfor tog jeg tidligt om morgenen den 18. maj kontakt til  

 embedsmændene for straks at få sendt et korrigerende svar til udvalget   

 desværre var det samme dag, som beslutningsforslag B66 skulle til anden  

 behandling i Folketinget, lidt efter kl. 10.00. Derfor bad jeg om ordet til  

 debatten og orienterede om forholdet.
Jeg vil i den forbindelse henvise til en pressemeddelelse  

 udsendt den 18. maj, og sendt til udvalgets orientering samme dag.
Jeg  

 citerer:
 »Det har i dag været omtalt i flere medier, at familie- og  

 forbrugerminister Lars Barfoed i forbindelse med Folketingets behandling af  

 et  

 beslutningsforslag vedr. barselsorlov til fædre bevidst skulle have vildledt  

 Folketinget ved at oplyse, at der ikke findes sammenhængende data, der  

 belyser  

 udviklingen i brugen af barselsorlov i de nordiske lande.
»Ministeriet har haft kendskab til den nordiske statistik.
Ved  

 udarbejdelsen af bidrag til ministerens besvarelse af spørgsmålet fra  

 Folketinget var man imidlertid ikke opmærksom på, at statistikken indeholder  

 tal for brugen af barselsorlov i de nordiske lande.
Det blev man først, da en  

 journalist henvendte sig i går.
 Der er tale om en fejl lavet i ministeriet, som skal beklages  

 meget« udtaler departementschef Henrik Nepper-Christensen.
 Der er her til morgen afgået et korrigerende svar til  

 Folketinget«.
Det har selvfølgelig på intet tidspunkt været min intention at  

 tilbageholde oplysninger eller vildlede Folketinget.
Det beror på manglende  

 kendskab til den pågældende statistik.
