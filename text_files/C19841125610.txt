 Ved lov nr. 563 af 7. december 1983 om ændring af lov om retsafgifter og  

 lov om stempelafgift indførtes en retsafgift for tinglysningsekspeditioner.  

 Efter retsafgiftslovens § 41a, stk. 2, berigtiges denne retsafgift med  

 stempelmærker.
 Der er i en del tilfælde opstået tvivl om, hvilken myndighed, der skal  

 tage stilling til begæringer om tilbagebetaling af den betalte afgift.
Efter forhandling med ministeriet for skatter og afgifter skal  

 justitsministeriet meddele, at godtgørelse sker af statsamterne i medfør af  

 stempellovens § 28, når et dokument, der er påført et stempelmærke på 400  

 kr., ikke indleveres til tinglysning.
Hvis dokumentet er indleveret til  

 tinglysning, foretages en eventuel tilbagebetaling af  

 retten/justitsministeriet efter reglerne i retsafgiftsloven.
 P.M.V.
 E.B.
