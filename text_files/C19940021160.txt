(Den faste bruttorevalideringsydelse  

 m.v.) Indholdsfortegnelse Indledning Afsnit I.
Kommunens generelle opgaver forud for eventuel beslutning om hjælp efter § 43 1. Almindelige bemærkninger.
Visitation 2. Forebyggelse 3. Særlig truede grupper 4. Opsøgende arbejde 5. Rådgivning og vejledning.
Samarbejde med andre  

 myndigheder Afsnit II.
Hvornår kan der ydes hjælp efter § 43? 6. Generelle betingelser 7. De fysiske/psykiske faktorer 8. Den sociale faktor Særlige persongrupper 9. Enlige forsørgere 10. Arbejdsløse 11. Personer, der kan have særlige beskæftigelses-  

 eller uddannelsesvanskeligheder 12. Unge 13. Personer, der modtager førtidspension Forholdet til andre støtteordninger 14. Hjælp i tilslutning til Arbejdsministeriets,  

 Kulturministeriets og Undervisningsministeriets beskæftigelses- og  

 uddannelsestilbud Flytning under revalideringsforløbet 15. Flytning til anden kommune Afsnit III.
Hvordan ydes hjælpen, og hvad kan der ydes hjælp til? 16. Almindelige bemærkninger om hjælp efter § 43 17. Uddannelse og kurser 18. Hvornår ydes hjælpen som lån? Revalidering på det almindelige arbejdsmarked 19. Arbejdsprøvning 20. Faglig oplæring, arbejdsoptræning, omskoling,  

 lærlingeuddannelse samt andre uddannelser, hvor der ydes elevløn Revalidering på revalideringsinstitution 21. Anvendelse af revalideringsinstitutioner Uddannelse i udlandet 22. Hjælp under uddannelse i udlandet Afsnit IV.
Hvordan tilrettelægges et revalideringsforløb? Generelt 23. Hvad er erhvervsmæssig revalidering? 24. Elementerne i et revalideringsforløb 25. Forrevalidering 26. Erhvervsplanen 27. Hvornår skal man begynde at overveje revalidering? Indsamling af oplysninger 28. Samtale med ansøgeren 29. Samarbejde med andre myndigheder Det individuelle revalideringsforløb 30. Vurdering af oplysningerne 31. De konkrete muligheder 32. Støtte og opfølgning Afsnit V. Økonomiske vilkår når revalideringen foregår med støtte efter §  

 43, stk. 2, stk. 6, og stk. 7 33. Almindelige bemærkninger Forrevalideringsperioden 34. Forsørgelse under den forberedende revalidering 35. Kontanthjælp 36. Sygedagpenge 37. Førtidspension Den faste revalideringsydelse, § 43, stk. 2 38. Udbetaling af revalideringsydelse 39. Fradrag for arbejdsindtægter 40. Forholdet til andre støtteordninger,  

 erhvervsevnetabserstatning, overskydende skat og feriepenge 41. Skatteforhold 42. Ferie 43. Sygdom, barsel eller andet, der i kortere perioder  

 afbryder revalideringsforløbet 44. Supplerende hjælp til revalideringsydelsen efter §  

 37 og/eller § 37 a samt hjælp til familien 45. Terminshjælp 46. Hjælp i særlige tilfælde efter bistandslovens  

 kapitel 11 Hjælp til uddannelses- og handicapbetingede udgifter, § 43, stk. 2, 6, 7  

 og 8 47. Uddannelsesudgifter m.v.
48. Handicapbetingede udgifter Gennemførelse af revalidering med dækning af leveomkostninger efter andre  

 støtteordninger, kombineret med hjælp til uddannelses- og handicapbetingede  

 udgifter, jf. § 43, stk. 7 49. Generelle betingelser 50. Uddannelsesgodtgørelse og statens  

 uddannelsesstøtte 51. Kontrol med udbetaling af offentlige ydelser Hjælp efter revalideringens afslutning 52. Kontanthjælp efter § 37 og § 37 a Afsnit VI.
Hjælp ydet som løn eller løntilskud (§ 43, stk. 8) 53. Generelt 54. Betingelser for »mindstelønsordninger« 55. Hvilke arbejdspladser kan anvendes? 56. Hvordan fastsættes hjælpen under  

 »mindstelønsordninger«? 57. Lønnens størrelse generelt under  

 »mindstelønsordninger« 58. Lønnens størrelse under  

 »mindstelønsordninger« ved beskæftigelse hos private arbejdsgivere 59. Lønnens størrelse under  

 »mindstelønsordninger« ved beskæftigelse hos offentlige  

 arbejdsgivere 60. Beskæftigelse i tilknytning til andre  

 støtteordninger 61. Betydningen af indtægt og formue 62. Hjælp til nødvendige udgifter, herunder  

 befordringsgodtgørelse og tilskud til dobbelt husførelse under  

 »mindstelønsordninger« 63. Skat 64. Ferie 65. Sygdom 66. ATP, arbejdsmarkedsbidrag 67. Arbejdsskadeforsikring 68. Arbejdsløshedsforsikring og arbejdsløshedsdagpenge 69. Ordninger med løn og løntilskud for personer, der  

 modtager førtidspension 70. Arbejdsforholdets varighed, afbrydelse og ophør 71. Beskyttet beskæftigelse Afsnit VII.
Hjælp til anskaffelse af arbejdsredskaber m.v. (§ 43, stk. 9) 72. Hvornår kan der ydes hjælp? 73. Betydningen af indtægt og formue 74. Egentlige arbejdsredskaber 75. Andre former for engangsydelser 76. Hvordan ydes hjælpen? (bekendtgørelsens kapitel 5) 77. Afgrænsning til etableringshjælp 78. Afgrænsning til hjælpemidler efter § 58 Afsnit VIII.
Hjælp til selvstændig etablering (§ 43, stk. 10) 79. Almindelige bemærkninger 80. Hvornår kan der ydes hjælp? 81. Hvad kan der ydes hjælp til? 82. Hvordan ydes hjælpen? (bekendtgørelsens kapitel 5) 83. Opfølgning, henstand og eftergivelse 84. Specielt om hjælp til motorkøretøj 85. Forholdet til etableringsydelse og  

 igangsætningsydelse Afsnit I.
Klageregler 86. Klageregler Afsnit . Overgangsregler 87. Overgang til den faste revalideringsydelse eller  

 til andet forsørgelsesgrundlag 88. Tilbagebetaling m.v. af § 42-lån 89. Fastsættelse af afdrag 90. Inddrivelse af forfaldne afdrag 91. Bortfald ------------------------------------------------------------------- INDLEDNING Denne vejledning beskriver, hvordan kommunerne kan anvende bestemmelserne  

 i bistandslovens kapitel 10 om hjælp til uddannelse, erhvervsmæssig optræning  

 eller omskoling m.v.
Vejledningen træder i stedet for Socialministeriets vejledning af 6.  

 august 1990 om hjælp efter bistandslovens kap. 10 (§§ 43-45). (*1) Til grund for vejledningen ligger de ændringer af revalideringsreglerne,  

 som blev gennemført ved lov nr. 853 af 20. december 1989 med ikrafttræden den  

 1. oktober 1990 og den afklaring i praksis, herunder i ankepraksis, der  

 herefter er sket.
Der er ikke i forbindelse med lov nr. 496 af 30. juni 1993 om ændring af  

 lov om social bistand (bruttoficering af kontanthjælp m.v.) og lov nr. 498 af  

 30. juni 1993 om kommunal aktivering foretaget ændringer i bistandslovens §§  

 43-45 om revalidering.
Men reglerne om aktivering har øget behovet for en  

 præcisering af afgrænsningen mellem aktivering og revalidering.
 Reglerne om revalideringsydelsen m.v., der trådte i kraft den 1. oktober  

 1990, blev indført for at give kommunerne forbedrede revalideringsmuligheder  

 i forhold til den hidtidig gældende behovsbestemte forsørgelsesydelse.  

 Reglerne tilsigter således, at hjælpe personer med nedsat erhvervsevne ind i  

 eller tilbage til arbejdsmarkedet, så de i stedet for en passiv forsørgelse  

 kan få en aktiv erhvervsmæssig tilværelse.
Denne målsætning blev styrket ved ændringen af refusionsbestemmelserne ved  

 lov nr. 399 af 6. juni 1991 om ændring af den sociale styrelseslov og lov om  

 social pension m.v. med ikrafttræden den 1. januar 1992, således at de  

 substituerende ydelser, sygedagpenge og førtidspension fik samme  

 refusionssats som kontanthjælp og støtte til revalidering.
Samtidig fik  

 kommunerne kompetencen til at tilkende førtidspension efter pensionslovens §  

 14, stk. 3 (almindelig og forhøjet almindelig førtidspension).
 Ved lov nr. 448 af 1. juni 1994 om ændring af lov om social pension, lov  

 om social bistand og den sociale styrelseslov m.v. med ikrafttræden den 1.  

 juli 1994 blev der mulighed for yderligere udlægning af  

 tilkendelseskompetencen m.v., idet kommunerne efter anmodning kan få  

 socialministerens tilladelse til at få overført revaliderings- og  

 pensionsnævnets kompetence i sager om mellemste og højeste førtidspension,  

 bistands- og plejetillæg og invaliditetsydelse efter pensionsloven samt  

 støtte til etablering af selvstændig virksomhed og støtte til køb af bil  

 efter bistandslovens §§ 43, stk. 10 og 58. Det er en betingelse for at få  

 overført den fulde kompetence, at kommunen nedsætter et socialt  

 koordinationsudvalg.
 De væsentligste elementer i de revalideringsregler, der trådte i kraft den  

 1. oktober 1990 er følgende, idet punktangivelserne henviser til denne  

 vejledning:
Ved §-henvisninger til bistandsloven anvendes i denne vejledning alene  

 §-nummer.
Ved henvisning til Socialministeriets bekendtgørelse nr. 517 af 2.  

 juli 1990 om den faste bruttorevalideringsydelse m.v. efter bistanslovens §  

 43 og Socialministeriets ændringsbekendtgørelse nr. 1005 af 14. december 1993  

 skrives der bekendtgørelsen.
Kommunens generelle opgaver forud for  

 eventuel beslutning om hjælp Almindelige bemærkninger.
Visitation 1. Revalidering består - kort beskrevet - i, at en  

 person, hvis erhvervsevne er nedsat af fysiske, psykiske eller sociale  

 årsager, støttes i at kunne opnå beskæftigelse på arbejdsmarkedet og derved  

 få en acceptabel erhvervsmæssig tilværelse.
En af forudsætningerne for en vellykket revalidering er, at kommunen så  

 tidligt som muligt får kendskab til behovet.
Desuden er det afgørende, at  

 målgruppen for revalidering udskilles fra gruppen af personer, hvis  

 beskæftigelsesproblem umiddelbart vil kunne løses gennem deltagelse i de  

 almindelige aktiverings- og arbejdsmarkedsordninger.
 Udgangspunktet er, at hjælp til revalidering efter bistandsloven er  

 subsidiær i forhold til hjælp efter anden lovgivning.
 Hjælp til revalidering efter § 43 kan derfor først sættes ind, når andre  

 støtteordninger enten ikke kan anvendes eller ikke er tilstrækkelige til at  

 bringe den pågældende revalidend ind på eller tilbage til arbejdsmarkedet.
 Personer, hvis beskæftigelsesproblemer umiddelbart vil kunne løses gennem  

 deltagelse i aktiviteter efter lov om kommunal aktivering, er således ikke  

 omfattet af revalideringsreglerne.
 På den anden side kan nogle personer have en nedsat erhvervsevne, uden at  

 der er mulighed for at bringe dem til hel eller delvis selvforsørgelse gennem  

 et revalideringsforløb, der er tilrettelagt efter de pågældendes  

 forudsætninger.
 I den sidstnævnte gruppe kan bl.a. befinde sig personer med svære  

 misbrugsproblemer og personer, der er på grænsen til at opfylde betingelserne  

 for at være berettiget til pension.
 Det forebyggende og opsøgende arbejde og en sikker visitation tidligt i  

 forløbet er derfor vigtige forudsætninger både for revaliderings- og  

 aktiveringsindsatsen.
Forebyggelse 2. Det forebyggende arbejde består bl.a. i en indsats  

 for at forbedre den generelle beskæftigelses- og uddannelsessituation i  

 kommunen.
 Det er derfor vigtigt at have en aktuel viden om erhvervs- og  

 uddannelsesbetingelser, om bolig- og trafikforhold og om miljø- og  

 sundhedsforhold.
Med det formål at undgå udstødning fra arbejdsmarkedet er det desuden  

 vigtigt at prioritere en tidlig indsats i sygedagpengesager, herunder at  

 udvikle modeller for hensigtsmæssige arbejdsgange og samarbejdspartnere.
Som  

 relevante samarbejdspartnere for kommunerne i disse sager kan typisk nævnes:  

 de faglige organisationer, de praktiserende læger og sygehusvæsenet i det  

 hele taget samt bedriftssundhedstjenesten og amtet.
I henhold til lov om arbejdsmiljø er udstedt bekendtgørelse om  

 bedriftssundhedstjeneste nr. 323 af den 19. maj 1993. I bekendtgørelsens § 4,  

 opregnes, hvilke opgaver bedriftssundhedstjenesten især skal varetage.
Som en  

 af opgaverne nævnes i § 4, stk. 1, nr. 9, at forestå helbredsundersøgelser  

 ved ansættelsen og rådgivning af den enkelte arbejdstager, om mulige  

 arbejdsbetingede helbredsproblemer og deres løsning, herunder placering af  

 den enkelte og i begrænset omfang deltage i erhvervsmæssig genoptræning og  

 revalidering af erhvervshæmmede.
 Som led i et forebyggende arbejde kan der også være brug for analyser af  

 befolkningssammensætningen i lokalområdet, ligesom det er væsentligt at få  

 belyst årsagerne til, at folk retter henvendelse til kommunen om sociale  

 problemer.
 Jo større viden, der er om disse forhold, jo større er muligheden for at  

 imødekomme behov for særlige støtteordninger og sætte ind med målrettet  

 forebyggende virksomhed f i form af en samlet ungdomsrådgivning med tæt  

 kontakt til erhvervsvirksomheder i kommunen, forbedring af arbejdsmiljøet  

 gennem samarbejde med virksomheder, læger og bedriftssundhedstjeneste samt  

 forbedring af samarbejdet med erhvervskonsulenter.
Særlig truede grupper 3. Nogle persongrupper er i en så udsat eller truet  

 helbredsmæssig og/eller social situation, at det må forudses, at der kan  

 opstå behov for bistand, herunder for en revalideringsindsats med hjælp efter  

 § 43 eller andre støtteordninger.
 Som eksempel på sådanne persongrupper kan nævnes:
Opsøgende arbejde 4. Den forebyggende indsats over for grupper af  

 personer med samme eller ensartede problemer kan bestå i:
Rådgivning og vejledning.
Samarbejde med andre myndigheder 5. Kommunalbestyrelsen har ifølge bistandslovens § 28  

 pligt til at hjælpe alle, der har brug for det, med rådgivning og vejledning.
Rådgivnings- og vejledningsindsatsen er af afgørende betydning i alle  

 faser af en revalideringssag.
Jo tidligere indsats, jo større chance er der  

 for et vellykket forløb.
I nogle tilfælde vil rådgivning og vejledning kunne  

 forebygge, at der bliver tale om en revalideringsindsats efter § 43.
 Vejledningen kan i forbindelse med erhvervsmæssige vanskeligheder i nogle  

 tilfælde bestå blot i en henvisning til arbejdsformidlingskontoret, herunder  

 erhvervsvejledningen, ungdomsvejledningen eller en eventuel koordineret  

 ungdomsrådgivning.
Den kommunale forvaltning må dog ofte gå mere aktivt ind i vejledningen,  

 bl.a. fordi der er brug for flere myndigheders medvirken, så rådgivningen  

 derfor må koordineres.
Forvaltningen bliver herved for borgeren den  

 myndighed, som i samarbejde med ham eller hende kontakter de relevante parter  

 i en revalideringssituation.
 De forskellige former for samarbejdsaftaler med andre myndigheder m.v.,  

 jf. pkt. 29, bør revideres løbende i takt med udviklingen i området og i  

 overensstemmelse med parternes erfaringer.
Hvornår kan der ydes hjælp efter § 43? Generelle betingelser 6. Når det må anses for påkrævet af hensyn til en  

 persons mulighed for fremtidig at klare sig selv, kan der ydes hjælp til  

 revalidering efter § 43. Hjælpen er dog subsidiær i forhold til hjælp efter  

 anden lovgivning.
Der kan således kun ydes hjælp efter § 43, når andre  

 støtteordninger ikke kan anvendes eller ikke er tilstrækkelige til at bringe  

 en person med nedsat erhvervsevne ind på eller tilbage til arbejdsmarkedet.
 Personer, der ønsker en uddannelse, omskoling eller lignende, skal derfor  

 som udgangspunkt bruge de almindelige uddannelses- og  

 arbejdsmarkedsordninger.
 Nogle personer er, eller kan risikere at komme, i en særlig truet  

 situation, hvor det er nødvendigt med ekstra hjælp og støtte, hvis de i  

 fremtiden skal kunne forsørge sig selv og familien.
 Personer, der efter en konkret vurdering befinder sig i en sådan særlig  

 situation, kan få hjælp efter § 43, hvis der er en rimelig sandsynlighed for,  

 at denne hjælp vil kunne bringe dem ind i eller tilbage til en normal  

 erhvervsmæssig tilværelse eller bidrage til en væsentlig forbedring af deres  

 erhvervsmæssige situation.
 Årsagen til, at de ikke kan udnytte deres erhvervsevne uden at få denne  

 særlige hjælp, kan være såvel et fysisk eller psykisk handicap som en  

 fastlåst social situation, de ikke eller kun vanskeligt kan komme ud af ved  

 egen hjælp.
 Der bør altid foretages en samlet vurdering af den pågældendes og  

 familiens helbredsmæssige og sociale situation, herunder uddannelsesniveau og  

 tilknytning til arbejdsmarkedet.
De fysiske/psykiske faktorer 7. Vurderingen af, om en person som følge af et  

 fysisk/psykisk handicap har brug for hjælp efter § 43, foretages på grundlag  

 af fornødne helbredsmæssige oplysninger.
Det er ikke muligt at give en generel beskrivelse af, hvor omfattende det  

 fysisk/psykiske handicap skal være for at begrunde § 43-støtte.
Det afgørende  

 er, at den pågældende på grund af sine helbredsmæssige problemer sammenholdt  

 med sin sociale situation ikke kan leve op til vilkårene på det almindelige  

 arbejdsmarked eller fortsætte i sin hidtidige beskæftigelse.
 I nogle tilfælde kan ganske få oplysninger være tilstrækkelige til at  

 vurdere, om der er behov for § 43-hjælp, i andre vil det være nødvendigt med  

 mere uddybende f lægelige oplysninger, herunder om prognosen.
 Det er vigtigt, at der så tidligt som muligt i et sygdomsforløb tages  

 tilling til, om der kan blive brug for at tilbyde revalidering.
Den sociale faktor 8. Vurderingen af, om en person alene på grund af en  

 fastlåst social situation har brug for støtte, må tage sit udgangspunkt i den  

 enkeltes konkrete forhold.
Der skal her navnlig tages stilling til, om der er  

 tale om en så truet situation, at den pågældende ikke selv kan løse sine  

 problemer på en sådan måde, at han eller hun også på længere sigt vil kunne  

 opnå acceptable erhvervsmæssige vilkår for sig og sin familie.
Behovet for revalidering må overvejes så tidligt som muligt.
Erfaringerne  

 viser, at mulighederne for at gennemføre et revalideringsforløb falder  

 væsentligt, jo længere tid en socialt belastende situation får lov til at  

 fortsætte.
Personer med særlige psykiske eller sociale vanskeligheder, herunder  

 misbrugs- og/eller kriminalitetsproblemer (socialt udstødte eller  

 udstødningstruede) vil især gennem en forrevalideringsfase kunne stabiliseres  

 og erhvervsmodnes.
Dette gælder såvel personer, som risikerer at komme i en  

 situation med flere tunge personlige og sociale problemer, hvis der ikke  

 tidligt i forløbet sættes ind med tilbud, som personer, der gennem andre  

 indsatser, som f ophold i § 105-institution eller misbrugsbehandling, har  

 været igennem et første rehabiliteringsforløb.
 Ikke mindst i forbindelse med behandling for stofmisbrug, det være sig med  

 eller uden metadon, er det vigtigt, at der i forbindelse med en samlet  

 behandlingsplan overvejes om og på hvilken måde, der kan følges op med  

 specielt støttende aktiviteter, der kan føre frem til en integration i  

 samfundet og arbejdslivet.
 En tilvænning til sociale aktiviteter og tiltro til egne muligheder, f  

 gennem daghøjskole- og højskoleophold, kan i disse tilfælde være et  

 uundværlig led i processen frem mod en tilværelse uden tilbagefald til  

 stofferne.
Såvel under opholdet på en § 105-institution som i forbindelse med  

 udslusning fra institutionen kan kommunen i samarbejde med institutionen  

 tilrettelægge et egentlig revalideringsforløb, såfremt betingelserne for  

 revalidering er til stede.
Der henvises til nærmere omtale herom i vejledning  

 om betaling for ophold i institutioner m.v. efter bistandslovens § 105.
Særlige persongrupper Enlige forsøgere 9. Enlige forsørgere kan befinde sig i en fastlåst  

 social situation, som kun ekstraordinære foranstaltninger kan hjælpe dem ud  

 af.
Unge enlige forsøgere, der modtager hjælp efter § 37, er en særlig udsat  

 gruppe.
Deres situation skal derfor altid undersøges omhyggeligt, og det bør  

 altid tages op til vurdering, om der skulle være behov for at give hjælp til  

 en placering på arbejdsmarkedet.
I nogle tilfælde er det dog oplagt, at tilbud om § 43-hjælp er overflødig.  

 Det gælder f, hvis behovet for hjælp kun er kortvarigt, eller der tidligere  

 er givet et tilbud, som den pågældende ikke har ønsket og fortsat ikke ønsker  

 eller kan motiveres til at tage imod.
Man bør dog være opmærksom på, hvad  

 årsagen til den manglende motivation kan være.
 Hvis en enlig forsørger igennem længere tid har måttet klare sig  

 udelukkende med hjælp efter § 37, vil der være stor sandsynlighed for, at en  

 samlet vurdering af den pågældendes situation bør resultere i et tilbud om  

 hjælp efter § 43.
 Der er dog en række andre forhold, der kan have betydning ved vurderingen  

 af, om § 43-hjælp er påkrævet.
 Som typiske eksempler kan nævnes, at den pågældende:
De nævnte eksempler er ikke udtømmende.
Der vil være andre situationer,  

 hvor den enlige forsørger kan have brug for hjælp efter § 43 og dermed  

 mulighed for at kunne få en beskæftigelse, som kan give familien som helhed,  

 d.v.s. også børnene, rimelige og acceptable vilkår.
Arbejdsløse 10. En arbejdsløs, der modtager kontanthjælp efter §  

 37, må først henvises til at benytte de uden for bistandsloven gældende  

 specielle støtteordninger, jf. pkt. 14.
 I nogle tilfælde kan der dog være brug for en ekstra støtte, for at den  

 arbejdsløse kan bringes ind i eller tilbage til en normal tilknytning til  

 arbejdsmarkedet.
Dette gælder navnlig unge arbejdsløse uden egentlig erhvervserfaring og  

 personer, der i længere tid har modtaget kontanthjælp.
I disse tilfælde bør  

 det undersøges, om der udover arbejdsmarkedssituationen kan ligge særlige  

 årsager til grund for arbejdsløsheden, f en utilstrækkelig skoleuddannelse,  

 alvorlige problemer i familien, dårlige boligforhold eller generelt dårlige  

 sociale forhold.
 Det afgørende er, at den arbejdsløse ikke umiddelbart kan få anvist  

 arbejde eller klare sig med en uden for bistandsloven gældende støtteordning,  

 fordi han eller hun har brug for en særlig støtte under en tilvænnings- eller  

 optræningsperiode, inden han eller hun kan påtage sig og fastholde en lønnet  

 beskæftigelse.
Personer, der kan have særlige beskæftigelses- eller  

 uddannelsesvanskeligheder 11. Flygtninge og indvandrere kan som andre få hjælp  

 efter § 43, hvis det efter en konkret vurdering af den enkeltes situation  

 viser sig at være nødvendigt at give denne ekstra hjælp, for at den  

 pågældende kan blive i stand til at forsørge sig selv og sin familie, jf.  

 pkt. 6-8.
 Kulturelle forhold er et væsentligt moment i denne vurdering.
 En flygtning gennemløber typisk en 18-måneders integrationsperiode, hvor  

 Flygtningehjælpen varetager den sociale bistand, herunder eventuel hjælp  

 efter § 43. Indvandrere gennemløber ikke en integrationsperiode, men tager  

 ophold direkte i bopælskommunen, som varetager evt. hjælp efter § 43.
Undervisning af voksne indvandrere i dansk sprog og dansk kultur og  

 samfundsforhold er i første række en amtskommunal forpligtelse, jf. lov nr.  

 355 af 4. juni 1986 med senere ændringer om undervisning af voksne  

 indvandrere samt Undervisningsministeriets bekendtgørelse af 4. juli 1986 med  

 samme titel.
I det omfang udgifterne i forbindelse med danskundervisning ikke  

 dækkes af amtskommunen, kan der ydes hjælp efter § 43, herunder til særlige  

 transportudgifter i forbindelse med deltagelse i undervisning, hvis den  

 pågældende flygtning eller indvandrer opfylder betingelserne for at få sådan  

 hjælp, typisk efter § 43, stk. 7 eller stk. 6.
Udover danskundervisning med et alment sigte kan det være nødvendigt med  

 danskundervisning, der forbereder til at gå i gang med en bestemt uddannelse  

 eller optræning.
Sådan danskundervisning vil normalt være et led i en  

 forrevalidering.
I denne forberedende revalideringsfase kan det hidtidige  

 forsørgelsesgrundlag, f kontanthjælp efter § 37, bevares.
Hvis det sproglige  

 handicap i den forudgående fase allerede er så vidt overvundet, at det er  

 muligt at fastlægge revalideringens mål, indhold og tidsrammer, kan en mere  

 vidtgående danskundervisning dog indgå som et element i en erhvervsplan, jf.  

 pkt. 26 om erhvervsplanens indhold.
 Revalideringsydelsen efter § 43, stk. 2, kan først udbetales, når der er  

 fastlagt og iværksat en erhvervsplan.
En flygtning vil ofte have brug for hjælp efter § 43 udover  

 integrationsperioden.
I disse tilfælde skal revalideringen altid  

 tilrettelægges i et nøje samarbejde med den opholdskommune, som efter  

 integrationsperioden står for videreførelsen og opfølgning af revalideringen.
 En asylansøger, der gifter sig med en dansk statsborger, vil ligeledes  

 kunne få hjælp efter § 43, hvis den pågældende opfylder de almindelige  

 betingelser herfor.
Unge 12. Unge, der netop har forladt skolesystemet, skal så  

 vidt muligt klare sig med de normale støtteordninger i det almindelige  

 uddannelsessystem, herunder især statens uddannelsesstøtte, (stipendier,  

 studielån og slutlån). Som eksempel på undtagelser herfra kan nævnes unge med  

 svære handicap eller unge, der af andre grunde har særligt begrænsede  

 erhvervsmuligheder.
 Der kan i givet fald suppleres med særskilt hjælp til uddannelses- og  

 handicapbetingede udgifter efter § 43, stk. 7, når den unge opfylder  

 betingelserne i § 43, stk. 1.
Unge med misbrugsproblemer og andre socialt truede unge vil som regel have  

 behov for en afklarende eller erhvervsmodnende forrevalideringsfase, inden  

 der kan fastlægges en realistisk erhvervsplan.
Forrevalideringen kan foregå  

 efter § 43, stk. 6, således at revalidenden bevarer det hidtidige  

 forsørgelsesgrundlag, f kontanthjælp.
Under forrevalideringen kan der ydes  

 hjælp til de særlige udgifter, der følger af aktiviteten f  

 uddannelsesudgifter og handicapbetingede udgifter.
 Først når der er iværksat en erhvervsmæssig revalidering efter en fastlagt  

 erhvervsplan, kan der udbetales en revalideringsydelse efter § 43, stk. 2.
 En ung under 18 år som opfylder betingelserne i § 43, stk. 1, om nedsat  

 erhvervsevne vil principielt kunne få hjælp efter § 43, f § 43, stk. 7 eller  

 6, hvor forældrene typisk dækker forsørgelsesudgifterne.
 Det bemærkes, at forældrene efter § 6 har forsørgelsespligt over for det  

 offentlige for deres børn under 18 år bortset fra de særlige tilfælde i § 6,  

 stk. 3. (Forsørgelsespligten over for et barn ophører, hvis barnet selv får  

 forsørgelsespligt over for en ægtefælle eller et barn, eller hvis der må ydes  

 en datter hjælp i forbindelse med svangerskab).
Hvis det må anses for at være af væsentlig betydning af hensyn til et  

 særligt behov for støtte hos en ung under 18 år, giver reglerne i § 33  

 mulighed for at beslutte, at den unge som en foranstaltning skal søge et  

 uddannelsessted eller lignende.
En sådan foranstaltning skal dog senest  

 ophøre, når den unge fylder 18 år.
Personer, der modtager førtidspension 13. Personer, der modtager førtidspension kan få hjælp  

 efter § 43, hvis det er nødvendigt for at kunne bedre eller bevare en  

 resterende erhvervsevne eller med henblik på en fuldstændig frigørelse fra  

 pensionen.
Pension kan gøres hvilende under revalideringen, jf. § 59, stk. 4, i  

 pensionsloven og pkt. 94, i Socialstyrelsens vejledning af 29. oktober 1990  

 om social pension.
Dette er normalt altid en forudsætning ved revalidering på  

 det almindelige arbejdsmarked med løn eller løntilskud, jf. afsnit VI.
I andre tilfælde kan pensionsretten bestå selv under mere langvarige  

 revalideringer, hvis særlige forhold gør sig gældende, f hvor helbredsforhold  

 og prognose gør det usikkert, om pensionisten efter endt revalidering også  

 vil have rimelige erhvervsmuligheder.
I disse tilfælde kan der ydes særskilt  

 hjælp til uddannelses- og handicapbetingede udgifter efter § 43, stk. 7.
 Pension og revalideringsydelse efter § 43, stk. 2, kan ikke oppebæres  

 samtidig.
Forholdet til andre støtteordninger Hjælp i tilslutning til Arbejdsministeriets, Kulturministeriets og  

 Undervisningsministeriets beskæftigelses- og uddannelsestilbud 14. En række andre støtteordninger har samme  

 målsætning som en revalideringsindsats efter § 43. Som beskrevet i pkt. 1,  

 retter tilbud efter lov om kommunal aktivering sig ikke mod samme målgruppe  

 som tilbud efter revalideringsreglerne.
 Som det også fremgår af pkt. 1, er det karakteristiske for de personer,  

 der falder ind under § 43, at de andre støtteordninger enten ikke kan  

 anvendes eller ikke er tilstrækkelige til at bringe dem ind i en acceptabel  

 erhvervsmæssig situation.
Hvis en person efter en konkret vurdering opfylder betingelserne for at få  

 hjælp efter § 43, må kommunen være opmærksom på, om det er muligt eller  

 tilstrækkeligt at benytte Arbejdsministeriets, Kulturministeriets eller  

 Undervisningsministeriets beskæftigelses- og uddannelsestilbud.
Støtte til  

 forsørgelse efter anden lovgivning, f statens uddannelsesstøtte (stipendier,  

 studielån og slutlån) kan kombineres med hjælp til uddannelses- og  

 handicapbetingede udgifter efter § 43, stk. 6 og 7, hvis de pågældende  

 opfylder betingelserne herfor.
 Revalideringsydelse efter § 43, stk. 2, forudsætter en forud fastlagt  

 erhvervsplan og kan ikke modtages samtidig med forsørgelsesydelser efter  

 anden lovgivning, jf. § 1, stk. 2, i bekendtgørelsen.
 Særlige forhold gør sig gældende for de personer, der som ledige medlemmer  

 af en arbejdsløshedskasse vælger at gå igang med uddannelse og få  

 uddannelsesgodtgørelse efter Arbejdsministeriets bekendtgørelse nr. 1200 af  

 27. december 1993 om en aktiv arbejdsmarkedsindsats, kap. 10, i stedet for at  

 fortsætte med arbejdsløshedsdagpenge.
 Hvis de pågældende har en erhvervsbegrænsning ud over arbejdsløshed, kan  

 de i nogle tilfælde opfylde betingelserne for at få hjælp efter § 43.
Træffes der efter § 43, stk. 1, beslutning om, at der udover  

 uddannelsesgodtgørelsen særskilt ydes hjælp til de uddannelses- eller  

 handicapbetingede udgifter efter § 43, stk. 7, vil revalidenden, så længe han  

 eller hun er berettiget til og modtager uddannelsesgodtgørelse, bevare den  

 normale tilknytning til sin arbejdsløshedskasse.
Spørgsmålet om berettigelse  

 til uddannelsesgodtgørelse afgøres efter reglerne i Arbejdsministeriets  

 lovgivning.
Flytning under revalideringsforløbet Flytning til en anden kommune 15. Hvis en revalidend og dennes familie flytter til  

 en anden kommune end den kommune, der har bevilget hjælp efter § 43, går  

 forpligtelsen til at yde bistand videre til den nye opholdskommune i henhold  

 til § 10.
Er bopælsskiftet ikke et led i planen for revalideringen, bør de 2  

 kommuner tage kontakt med hinanden, således at planen kan fortsættes.
Der bør  

 kun ske ændringer i forløbet, hvis omstændigheder i forbindelse med  

 flytningen har gjort planen uhensigtsmæssig.
 Tilflytningskommunen kan således ikke ændre en af fraflytningskommunen  

 fastlagt erhvervsplan, når der er givet et bindende tilsagn til revalidenden  

 fra fraflytningskommunen om at yde hjælp til den fastlagte erhvervsplan, og  

 der ikke ved flytningen er sket individuelle eller generelle ændringer i  

 revalidendens muligheder for at gennemføre planen.
 Ved flytning kan den nye opholdskommune kræve sin andel af udgifterne  

 refunderet af den tidligere opholdskommune efter § 11, uanset om flytningen  

 er sket på eget initiativ eller som led i den lagte plan for revalideringen,  

 herunder også som led i en forud fastlagt erhvervsplan efter § 43, stk. 2.
Hvordan ydes hjælpen, og hvad kan der ydes  

 hjælp til? Almindelige bemærkninger om hjælp efter § 43 16. Når en person opfylder kriterierne for hjælp efter  

 § 43, stk. 1, tages der stilling til, hvordan hjælpen ydes efter de øvrige  

 bestemmelser i § 43.
 Indtil revalideringen iværksættes efter en fastlagt erhvervsplan, bevarer  

 personen sit oprindelige forsørgelsesgrundlag i form af kontanthjælp,  

 sygedagpenge, eller andet, jf. pkt. 34.
I denne periode kan der efter § 43, stk. 6, ydes hjælp til de særlige  

 udgifter, der følger af en uddannelse eller anden aktivitet, som er nødvendig  

 eller hensigtsmæssig for at kunne tilrettelægge og iværksætte en revalidering  

 i overensstemmelse med en fastlagt erhvervsplan.
Der kan endvidere ydes hjælp  

 til dækning af udgifter, der følger af et handicap.
 Personer, der er særligt truede, kan få hjælp til specielt støttende  

 aktiviteter, der kan være nødvendige i en afklarende eller erhvervsmodnende  

 fase, før en egentlig erhvervsplan kan tilrettelægges og iværksættes.
 Når der i øvrigt er truffet beslutning efter § 43, stk. 1, om at yde hjælp  

 til uddannelse m.v., skal der så hurtigt som muligt udarbejdes en  

 erhvervsplan, så en revalidering kan iværksættes efter planen.
Når revalideringen er iværksat efter § 43, stk. 2, med  

 revalideringsydelse, kan der ligeledes ydes hjælp til nødvendige uddannelses-  

 og handicapbetingede udgifter efter bestemmelsen.
De økonomiske vilkår er  

 nærmere beskrevet i afsnit V.
Den faste revalideringsydelse er som hjælp efter de tidligere gældende  

 regler subsidiær i forhold til støtte til uddannelse m.v. efter anden  

 lovgivning.
Det betyder, at hvis en person med nedsat erhvervsevne kan blive  

 hjulpet ind i eller tilbage til arbejdsmarkedet efter Arbejdsministeriets,  

 Kulturministeriets eller Undervisningsministeriets støtteordninger, kan der  

 ikke udbetales en fast revalideringsydelse efter § 43. I de tilfælde, hvor  

 der ikke udbetales en fast revalideringsydelse, fordi den pågældende kan  

 klare sig med hjælp fra andre støtteordninger, vil f statens  

 uddannelsesstøtte (stipendier, studielån og slutlån) kunne kombineres med  

 hjælp alene til dækning af særlige uddannelsesudgifter og handicapbetingede  

 udgifter efter § 43, stk. 7.
 Især unge, der netop har forladt skolesystemet, vil i vidt omfang kunne  

 klare sig med de normale støtteordninger i det almindelige uddannelsessystem,  

 men med eventuelt tillæg til de særlige udgifter, der følger af uddannelsen  

 eller handicappet, efter § 43, stk. 7. Som eksempel på undtagelser herfra kan  

 nævnes unge med svære handicap eller unge, der af andre grunde har særligt  

 begrænsede erhvervsmuligheder, jf. pkt. 12.
 Efter § 43, stk. 7, kan personer med nedsat erhvervsevne, som under  

 uddannelse, erhvervsmæssig optræning eller omskoling modtager hjælp efter  

 anden lovgivning til dækning af deres leveomkostninger, få særskilt hjælp til  

 de særlige udgifter, der følger af uddannelsen eller handicappet.
Ved optræning eller oplæring på det almindelige arbejdsmarked kan hjælpen  

 ydes som løn eller løntilskud efter § 43, stk. 8, der fastsættes uanset § 43,  

 stk. 2, 1. og 2. pkt.
Herudover kan der ydes hjælp til nødvendige  

 uddannelsesudgifter og handicapbetingede udgifter efter bestemmelsen.
 I øvrigt kan der ydes hjælp til enhver uddannelse, omskoling eller  

 erhvervsmæssig optræning, der kan hjælpe revalidenden ind i eller tilbage til  

 arbejdsmarkedet, således at pågældende fremtidig vil kunne klare sig selv og  

 sørge for sin familie.
 For så vidt angår særskilt hjælp til anskaffelse af værktøj og  

 arbejdsredskaber samt hjælp til iværksættelse af selvstændig virksomhed efter  

 § 43, stk. 9 og 10 henvises til afsnit VII og VIII.
Uddannelser og kurser 17. Der kan ydes hjælp efter § 43, stk. 2, stk. 6,  

 stk. 7 og stk. 8, til bl.a.:
 Der kan således ydes hjælp til kurser og uddannelse, som ikke er  

 kompetencegivende d.v.s. ikke umiddelbart giver mulighed for ansættelse  

 indenfor et bestemt erhvervsområde, når de indgår som led i den fastlagte  

 erhvervsplan efter § 43, stk. 2, eller de er en del af den afklarende fase,  

 jf. § 43, stk. 6, eller uddannelsen støttes efter anden lovgivning, jf. § 43,  

 stk. 7, eller optræningen eller oplæringen foregår med løn eller løntilskud,  

 jf. § 43, stk. 8.
 Der kan efter § 43, som led i en forrevalidering og ved indslusning på  

 arbejdsmarkedet, ydes hjælp til:
 Det er en betingelse, at der løbende sker personbogføring, jf.  

 socialministeriets bekendtgørelse nr. 927 af 2. december 1993 om kommunernes  

 regnskabsaflæggelse og statsrefusion m.v. på visse dele af det sociale  

 område.
 Hvornår ydes hjælpen som lån, tilskud m.v.
18. Hjælp i form af lån og tilskud til visse  

 uddannelser ophørte ved indførelsen af revalideringsydelsen efter § 43, stk.  

 2, som er en fast bruttoydelse, der er skattepligtig.
De uddannelses- og  

 handicapbetingede udgifter efter § 43, stk. 2, stk. 6, stk. 7 og stk. 8, ydes  

 som tilskud.
Tilsvarende gælder hjælp til kurser efter § 43, stk. 9, sidste  

 pkt.
 Der gælder særlige regler om tilskud, udlån og lån i forbindelse med hjælp  

 efter § 43, stk. 9, til anskaffelse af værktøj og arbejdsredskaber og efter  

 stk. 10 om hjælp til selvstændig etablering, jf. afsnit VII og VIII samt  

 bekendtgørelsens kapitel 5.
 Personer, der ved lovens ikrafttræden den 1. oktober 1990 var i gang med  

 en uddannelse med § 42-lån efter de hidtil gældende regler, og som overgik  

 til den faste revalideringsydelse uden låneandel, skal tilbagebetale den del  

 af revalideringshjælpen, der indtil 1. oktober 1990 blev ydet som lån, jf.  

 afsnit .
Revalidering på det almindelige arbejdsmarked Arbejdsprøvning 19. Arbejdsprøvning kan foregå på en offentlig eller  

 privat arbejdsplads.
Formålet med en arbejdsprøvning er normalt at vurdere,  

 om revalidenden helbredsmæsigt og evnemæssigt kan optrænes til at udføre det  

 omhandlede arbejde.
 Arbejdsprøvning vil derfor som regel være af kortere varighed.
 Arbejdsprøvning kan indgå i forskellige faser under en revalidering.
Der kan ske arbejdsprøvning, når der er truffet beslutning om  

 revalidering, uden at der er fastlagt en erhvervsplan, hvis der er behov for  

 en nærmere afklaring af, hvad revalideringen skal føre til.
Her vil det  

 oprindelige forsørgelsesgrundlag, typisk sygedagpenge eller kontanthjælp  

 skulle bevares, og eventuelle udgifter i forbindelse med arbejdsprøvningen  

 afholdes efter § 43, stk. 6.
I nogle tilfælde vil en arbejdsprøvning også kunne finde sted som et led i  

 den fastlagte erhvervsplan, hvorunder personen modtager revalideringsydelse  

 efter § 43, stk. 2. Dette kan typisk være tilfældet i situationer, hvor der i  

 et revalideringsforløb bliver behov for en revision af den lagte  

 erhvervsplan, men det kan også indgå i en egentlig erhvervsplan, hvor  

 hovedsigtet er klart, men hvor mindre afklarende prøver er nødvendige.
Under  

 en sådan kortvarig arbejdsprøvning bevarer personen revalideringsydelsen  

 uændret.
Faglig oplæring, arbejdsoptræning, omskoling, lærlingeuddannelser samt  

 andre uddannelser, hvor der ydes elevløn 20. Der vil kunne ydes hjælp til en længerevarende  

 arbejdsoptræning, omskoling eller egentlig faglig oplæring på en offentlig  

 eller privat arbejdsplads.
Hjælpen kan i disse tilfælde ydes som løn eller  

 løntilskud efter § 43, stk. 8.
Sådanne aflønninger kan ikke oppebæres samtidig med revalideringsydelsen  

 efter § 43, stk. 2, men eventuelt i forlængelse heraf.
Ved  

 erhvervsuddannelser m.v., som eventuelt påbegyndes med en ulønnet periode,  

 kan der i denne periode ydes hjælp efter § 43, stk. 2. I den periode af  

 uddannelsen (evt. hele uddannelsen), hvor arbejdsgiveren yder  

 overenskomstmæssig løn, kan der ydes løntilskud efter § 43, stk. 8, til  

 dækning af forskelsbeløbet mellem praktik-, elev- eller lærlingelønnen og  

 niveauet for revalideringsydelsen eller overenskomstens begyndelsesløn.
I de  

 situationer, hvor betingelserne for at yde løntilskud ikke er til stede, jf.  

 pkt. 53 og 54, kan der efter § 43, stk. 7, særskilt ydes hjælp til  

 uddannelses- og handicapbetingede udgifter kombineret med praktik-, elev-  

 eller lærlingelønnen.
Revalidering på revalideringsinstitution Anvendelse af revalideringsinstitutioner 21. I nogle tilfælde kan det være hensigtsmæssigt, at  

 arbejdsprøvning, -observation eller egentlig erhvervsoptræning foregår på en  

 revalideringsinstitution oprettet efter § 91.
 Der henvises herom til Socialministeriets cirkulære om institutioner under  

 amtskommunerne.
Uddannelse i udlandet Hjælp under uddannelse i udlandet 22. Hjælp under uddannelse i udlandet kan kun ydes i  

 tilfælde, hvor udlandsopholdet er af kortere varighed og et planlagt led i en  

 uddannelse, som indgår i den fastlagte erhvervsplan.
Det er en betingelse, at  

 den pågældende er bosat her i landet på det tidspunkt, da uddannelsen  

 iværksættes, samt at kommunen kan følge uddannelsesforløbet under  

 udlandsopholdet.
 Ved vurderingen kan anvendes de regler, der gælder for statens  

 uddannelsesstøtte.
Hvordan tilrettelægges et  

 revalideringsforløb? Generelt Hvad er erhvervsmæssig revalidering? 23. Erhvervsmæssig revalidering består af en række  

 tilbud til personer, der er fysisk, psykisk eller socialt erhvervshæmmede,  

 med det formål, at de pågældende på trods af deres erhvervshæmning bliver i  

 stand til at opnå og/eller fastholde et arbejde på det almindelige  

 arbejdsmarked i konkurrence med andre arbejdssøgende.
 Tilbuddene kan bestå af et eller flere af følgende elementer:
 På grundlag af sociale og helbredsmæssige oplysninger om den pågældendes  

 situation må der i hvert enkelt tilfælde tages stilling til, hvilke tilbud  

 der enkeltvis eller kombineret er bedst egnede til at løse det konkrete  

 erhvervsproblem.
Elementerne i et revalideringsforløb 24. Revalidering er en proces, hvor det ikke altid vil  

 være muligt at forudsige hele forløbet.
Et revalideringsforløb kan være  

 ganske enkelt og f blot bestå i gennemførelse af en kompetencegivende  

 uddannelse med støtte efter § 43, stk. 7, til de særlige uddannelses- eller  

 handicapbetingede udgifter.
 Revalideringsforløbet kan dog også være nok så kompliceret og sammensat af  

 en række tilbud, som f begynder med en forberedende revalidering, inden der  

 kan fastlægges og iværksættes en realistisk erhvervsplan.
 Med reglerne om en fast revalideringsydelse er det vigtigt at skelne  

 mellem, hvilke aktiviteter der foregår i en forberedende revalideringsfase,  

 og hvilke der er dele af en fastlagt erhvervsplan, idet kun aktiviteter, der  

 er omfattet af en forud fastlagt erhvervsplan, berettiger til modtagelse af  

 revalideringsydelsen.
Forrevalidering 25. Afgørende for, om en aktivitet hører under  

 forrevalidering, er, om aktiviteten har et erhvervsmodnende eller afklarende  

 sigte for revalidenden.
 Hjælpen i forrevalideringsfasen, jf. § 43, stk. 6, ydes i perioden mellem  

 beslutningen om revalidering og iværksættelsen af den fastlagte erhvervsplan.  

 Forrevalideringsperioden forudsættes i almindelighed at være forholdsvis  

 kortvarig.
 De aktiviteter, der kan foregå i forrevalideringsfasen, kan f være  

 arbejdsprøvning på eller uden for revalideringsvirksomhed, daghøjskoleophold,  

 højskoleophold, produktionsskoleophold, erhvervsmodnende og  

 erhvervsintroducerende kurser, jobindslusningsprojekter, undervisning på  

 9.-10. klasse samt gymnasie- og HF-niveau m.v. og andre forberedende  

 aktiviteter, der er nødvendige til afklaring af revalideringsmulighederne.
 Den faste revalideringsydelse kan ikke udbetales under forrevalidering,  

 hvor revalidenden i stedet kan bevare det hidtidige forsørgelsesgrundlag så  

 som kontanthjælp eller sygedagpenge suppleret med hjælp til de særlige  

 udgifter til aktiviteten efter § 43, stk. 6.
 Kravet om udnyttelse af arbejdsmulighederne anses for opfyldt efter § 40,  

 stk. 1, nr. 3, når en person under forrevalidering går i gang med diverse  

 forberedende kurser, arbejdsprøvning m.v.
Erhvervsplanen 26. Revalideringsydelsen skal ydes, når en forud  

 fastlagt erhvervsplan iværksættes.
Ydelsen udbetales, til erhvervsplanen er  

 gennemført, dog højst en periode på 5 år.
 Varighedsbegrænsningen løber fra iværksættelsen af erhvervsplanen.  

 Reglerne om forlængelse af støtteperioden findes i bekendtgørelsens kapitel  

 3.
Erhvervsplanen er et tilrettelagt revalideringsforløb, der har et  

 erhvervsrettet sigte, som på så kort tid som muligt kan bringe revalidenden  

 ind i eller tilbage til arbejdsmarkedet.
Tidsrammen fastsættes i  

 erhvervsplanen.
 Planen skal være realistisk, d.v.s. at den beskæftigelse, der sigtes mod,  

 skal kunne varetages af den pågældende revalidend.
Hvilke moduler, erhvervsplanen skal bygges op af, afhænger af det  

 individuelt fastsatte mål med revalideringen.
Planen skal være realistisk med  

 hensyn til revalidendens forudsætninger, evner og interesser, muligheder for  

 optagelse på uddannelsesinstitution og endelig erhvervsmæssig placering.
 Det forudsættes, at revalidenden deltager aktivt i tilrettelæggelse af  

 hele revalideringsforløbet, både i den forberedende fase og i planlægningen  

 af erhvervsplanen.
 Erhvervsplanen er derfor i princippet at betragte som en gensidig aftale  

 mellem revalidend og kommune.
 Erhvervsplanen skal beskrive, hvilken beskæftigelse der sigtes mod, og  

 hvilke tiltag, der er planlagt i forløbet, samt angive det tidsmæssige  

 forløb.
 Planen kan indeholde uddannelsesforberedende foranstaltninger m.v. og  

 egentlige kompetencegivende uddannelses- og erhvervsmæssige elementer.
 Der kan være tale om en faglig eller teoretisk uddannelse eller omskoling  

 og nødvendige forberedende aktiviteter og undervisning, kurser med praktisk  

 og teoretisk indhold, arbejdspraktik og arbejdsprøvning på  

 revalideringsinstitutioner eller på arbejdsmarkedet under hensyn til det  

 individuelt fastsatte mål.
 Afgørende er, om disse elementer har et bestemt erhvervsmæssigt sigte, og  

 dermed ud fra det realistiske formål med erhvervsplanen kan indgå i denne.
 Planen kan revideres undervejs, hvis individuelle eller generelle  

 betingelser for dens gennemførelse ændrer sig, men dette ændrer ikke den  

 maksimale gennemførelsestid på 5 år, med mindre pågældende opfylder  

 betingelserne for forlængelse af støtteperioden efter bekendtgørelsens  

 kapitel 3.
Kommunalbestyrelsen skal følge revalideringsforløbet med henblik på at  

 støtte gennemførelsen samt påse, at erhvervsplanen følges.
Der skal mindst  

 hvert halve år indhentes nødvendige oplysninger herom, jf. § 45 og  

 bekendtgørelsens § 4.
Hvornår skal man begynde at overveje revalidering? 27. En af de vigtigste forudsætninger for en vellykket  

 revalidering er, at kommunen kommer i kontakt med den, der har brug for  

 hjælpen, på et så tidligt tidspunkt, at økonomiske, sociale og eventuelt  

 psykiske problemer ikke er blevet store og uoverskuelige.
I forbindelse med opfølgningen i kontanthjælpssager og sager om  

 sygedagpenge bør man altid på et tidligt tidspunkt være opmærksom på, om der  

 er et revalideringsbehov.
Det samme gælder ved visitation til tilbud efter  

 lov om kommunal aktivering.
Det er hensigtsmæssigt at gå i gang med rådgivning, vejledning og  

 afklarende og forberedende revalideringstiltag sideløbende med og inden en  

 sygebehandling er afsluttet.
I forbindelse hermed kan der bl.a. stilles  

 forslag til løsning af økonomiske og praktiske problemer inden eller som led  

 i planlægningen af den pågældendes erhvervsmæssige fremtid.
Reglerne om muligheden for afklarende og forberedende revalidering, medens  

 der modtages sygedagpenge, findes i lov nr. 852 af 20. december 1989 om  

 dagpenge ved sygdom eller fødsel, § 5, stk. 2, nr. 2, jf.
Socialministeriets  

 bekendtgørelse nr. 688 af 11. oktober 1991 om dagpenge ved sygdom eller  

 fødsel, § 15, stk. 2, jf.
Socialstyrelsens vejledning nr. 5 af 22. marts 1990  

 om lov om dagpenge ved sygdom eller fødsel, punkt 10.
 Den forberedende revalidering kan finde sted, når der er truffet  

 beslutning om revalidering, uden at der er fastlagt en erhvervsplan.  

 Uddannelses- og handicapbetingede udgifter kan i dise tilfælde dækkes efter §  

 43, stk. 6.
I forbindelse med indførelse af den faste revalideringsydelse blev den  

 generelle varighedsbegrænsning i sygedagpengeloven nedsat, således at der  

 normalt højst kan ydes dagpenge i 52 uger inden for de forudgående 18  

 måneder.
Dagpengeperioden kan dog forlænges, når det anses for overvejende  

 sandsynligt, at revalidering vil blive iværksat, jf. sygedagpengelovens § 22,  

 stk. 1, nr. 1, og Socialministeriets bekendtgørelse nr. 688 af 11. oktober  

 1991, om dagpenge ved sygdom eller fødsel, § 48, nr. 1.
Indsamling af oplysninger Samtale med ansøgeren 28. Den første samtale er som regel den vigtigste for  

 revalideringen.
Der bør derfor afsættes god tid, så samtalen kan foregå i en  

 rolig og tryg atmosfære, og så der fremfor alt er tid til at lytte.
I  

 samtalens løb indhentes de nødvendige sociale og helbredsmæssige oplysninger,  

 som skal bruges for at vurdere revalideringsbehovet:
 Der bør lægges betydelig vægt på at finde frem til den pågældendes egne  

 interesser med hensyn til uddannelse eller erhverv samt på intentionerne om,  

 at den pågældende så hurtigt som muligt bliver i stand til at klare sig selv  

 og sørge for sin familie.
 For at få det nødvendige overblik over erhvervsbegrænsningens karakter,  

 kan der ofte være brug for en helbredsmæssig vurdering.
Samarbejde med andre myndigheder 29. For at kunne tilrettelægge en hensigtsmæssig  

 revalidering, herunder fastlægge en erhvervsplan, vil det som regel være  

 nødvendigt, at forvaltningen med revalidendens samtykke samarbejder med andre  

 myndigheder som f:
Det individuelle revalideringsforløb Vurdering af oplysningerne 30. Når de nødvendige oplysninger er samlet, og  

 erhvervsbegrænsningen og revalidendens ressourcer er tilstrækkelig belyst,  

 kan man gå i gang med at tilrettelægge den erhvervsrettede revalidering.
 Udgangspunktet må så vidt muligt være revalidendens erhvervsønske, hvis  

 dette er realistisk og tilgodeser revalideringsformålet.
Hvor vidtgående revalideringsforanstaltningen i øvrigt skal være, afhænger  

 af erhvervshæmningens sværhedsgrad set i relation til den pågældendes  

 individuelle forudsætninger.
Man skal med andre ord vurdere, hvor megen hjælp  

 netop denne revalidend skal have for at blive i stand til at klare sig på  

 arbejdsmarkedet og få en acceptabel tilværelse i konkurrence med andre  

 arbejdstagere.
 Hvis det er en akut fastlåst social situation, der har udløst §  

 43-hjælpen, vil der måske kun være brug for en begrænset indsats, før den  

 pågældende uden vanskelighed kan gå ud på arbejdsmarkedet eller eventuelt  

 anvende det almindelige uddannelsessystem.
 Omvendt kan det ikke udelukkes, at f en enlig forsørger har brug for  

 støtte til omskoling eller uddannelse, før den pågældende vil være i stand  

 til at klare sin erhvervsmæssige tilværelse på en sådan måde, at familien som  

 helhed får rimelige vilkår.
De konkrete muligheder 31. I nogle tilfælde vil revalidendens uddannelses- og  

 beskæftigelsesmæssige forudsætninger, sammenholdt med alderen, bevirke, at  

 omskolings- og uddannelsesmulighederne er begrænsede.
Det er i så fald mest  

 hensigtsmæssigt umiddelbart at vurdere, om den pågældende kan placeres i et  

 arbejdsforhold (eventuelt efter en kortere arbejdsoptræning), i en såkaldt  

 selektiv placering, d.v.s. et arbejde, hvor der kan tages de nødvendige  

 individuelle hensyn.
I mange tilfælde er der imidlertid brug for en grundig erhvervsvejledning  

 for at finde frem til en uddannelse - teoretisk eller praktisk, der under  

 hensyn til revalidendens alder, evner og personlige forudsætninger bedst  

 tilgodeser formålet.
Dette gælder navnlig, hvis der er tale om personer med  

 en dårlig skoleuddannelse.
Der bør normalt kun gives støtte til en længerevarende videregående  

 uddannelse, hvis erhvervshæmningens sværhedsgrad og uddannelsen, alle forhold  

 taget i betragtning, må anses for at være en realistisk og rimelig løsning på  

 den pågældendes erhvervsmæssige problem.
Den pågældendes interesser og evner  

 må i udpræget grad tale for en sådan uddannelse.
Om forlængelse af  

 støtteperioden henvises til bekendtgørelsens kap. 3.
 I forbindelse med tilrettelæggelse af revalideringsforanstaltningen er det  

 vigtigt at rådgive ikke blot om erhvervsmæssige problemer, men også om  

 boligforhold, børnepasningsproblemer, gældssanering m.v., så disse problemer  

 ikke kommer til at belaste revalideringsforløbet unødigt.
 Revalidenden bør fra starten orienteres om, hvordan den økonomiske  

 situation er under revalideringen.
Støtte og opfølgning 32. Det er i mange tilfælde krævende at gå i gang med  

 og gennemføre en revalidering, ikke mindst når den pågældende har måttet  

 forlade sit tidligere erhverv på grund af sygdom eller ulykkestilfælde eller  

 har levet isoleret i længere tid.
Revalidenden bør derfor altid følges under hele revalideringsforløbet,  

 dels for at sikre, at revalidenden følger - og kan følge - revalideringen på en tilfredsstillende måde, dels for at kunne give støtte og vejledning, hvis der skulle blive  

 brug for det.
Kommunalbestyrelsen skal påse, at modtagerne af den faste  

 revalideringsydelse overholder den fastlagte erhvervsplan, og skal mindst  

 hvert halve år indhente oplysning om revalideringens forløb, jf. § 45.
 Hvis revalidenden ønsker det, bør man også holde kontakt med ham eller  

 hende i en periode efter, at de har forladt systemet.
 Antallet af kontaktpersoner bør i øvrigt være så få og så stabile som  

 muligt.
Økonomiske vilkår, når revalideringen  

 foregår med støtte efter § Almindelige bemærkninger 33. I det følgende beskrives de økonomiske betingelser Forrevalideringsperioden Forsørgelse under den forberedende revalidering 34. Personer, for hvem der træffes beslutning efter §  

 43, stk. 1, om at revalidering skal iværksættes, kan først fra iværksættelse  

 af en fastlagt erhvervsplan opnå revalideringsydelse efter § 43, stk. 2. Fra  

 beslutningen om revalidering og indtil en erhvervsplan kan iværksættes,  

 bevarer revalidenden det hidtidige forsørgelsesgrundlag, f kontanthjælp eller  

 sygedagpenge efter de regler, der gælder for de enkelte ydelser.
 I tilslutning til disse ydelser kan der ydes hjælp efter § 43, stk. 6, til  

 uddannelses- eller handicapbetingede udgifter, der er nødvendige for at  

 gennemføre afklarende eller forberedende aktiviteter, før en erhvervsplan kan  

 lægges, jf. pkt. 47 og pkt. 48.
Forsørgelsesgrundlaget kan indeholde en løbende erhvervsevnetabserstatning  

 fra arbejdsskadeforsikringen.
Det er Arbejdsskadestyrelsens praksis at  

 tilkende en midlertidig løbende ydelse normalt svarende til 25 pct.  

 erhvervsevnetab, når en anerkendt lidelse er årsag til, at skadelidte ikke er  

 i stand til at genoptage sit hidtidige arbejde og derfor må omskoles til et  

 andet erhverv.
Den løbende ydelse kan udbetales samtidig med, at den  

 skadelidte modtager sygedagpenge eller kontanthjælp.
Det er dog en  

 forudsætning, at Arbejdsskadestyrelsen er orienteret om, at den skadelidte er  

 under revalidering.
Erhvervsevnetabserstatningen betragtes som en indtægt,  

 der skal fratrækkes i kontanthjælpen.
 Der henvises i øvrigt til Arbejdsskadestyrelsens vejledning om erstatning  

 for tab af erhvervsevne.
 For modtagere af kontanthjælp og sygedagpenge gælder særlige regler, når  

 der er truffet beslutning om revalidering, jf. pkt. 35 og 36.
Kontanthjælp 35. Kontanthjælp beregnes efter reglerne i  

 bistandslovens kapitel 9. Kontanthjælpen til unge under 23 år ydes efter  

 ungereglerne efter § 37, stk. 3.
 Ansøgerens forpligtelse til at udnytte sine arbejdsmuligheder anses for  

 opfyldt, når der er truffet beslutning om revalidering og forberedende eller  

 afklarende aktiviteter, og uddannelsesmæssige foranstaltninger indledes, jf.  

 § 40, stk. 1, nr. 3, og Socialministeriets bekendtgørelse nr. 570 af 7.  

 august 1990 om uddannelsessøgendes ret til kontanthjælp i særlige tilfælde, §  

 1, nr. 4.
 Ansøgeren kan deltage i de kurser m.v. der er nødvendige for  

 tilrettelæggelsen af revalideringen, herunder arbejdsprøvning uden de særlige  

 begrænsninger, der gælder for andre kontanthjælpsmodtagere i medfør af § 40,  

 stk. 3.
 Ligeledes ydes hjælp efter § 43, stk. 6, til de uddannelses- og  

 handicapbetingede udgifter uafhængig af kontanthjælpsberegningen.
Sygedagpenge 36. Personer, der modtager sygedagpenge, kan deltage i  

 erhvervsmæssig uddannelse udover 6 timer ugentlig, når der er truffet  

 beslutning om revalidering, uden af den grund at miste retten til dagpenge,  

 jf. § 15 i Socialministeriets bekendtgørelse nr. 688 af 11. oktober 1991 om  

 dagpenge ved sygdom eller fødsel og Socialstyrelsens vejledning nr. 5 af 22.  

 marts 1990 om lov om dagpenge ved sygdom eller fødsel, pkt. 10. Det vil sige,  

 at i perioden indtil revalidering efter en fastlagt erhvervsplan kan  

 iværksættes, men hvor personen endnu ikke er raskmeldt, kan den pågældende  

 deltage i forskellige forberedende aktiviteter, herunder arbejdsprøvning med  

 direkte erhvervsmæssigt sigte i videre omfang end andre dagpengemodtagere.  

 Betingelsen herfor er, at de forberedende aktiviteter gives for at sætte den  

 pågældende i stand til at gennemføre revalidering.
Dagpengeperioden kan i øvrigt forlænges efter Socialministeriets  

 bekendtgørelse nr. 688 af 11. oktober 1991, om dagpenge ved sygdom eller  

 fødsel, § 48, når det anses for overvejende sandsynligt, at revalidering vil  

 blive iværksat, se nærmere dagpengevejledningen pkt. 126. Dagpengeretten  

 ophører, når revalidering efter en fastlagt erhvervsplan iværksættes.
Hvis  

 revalideringsforsøget opgives af helbredsmæssige grunde, generhverves retten  

 til dagpenge.
Samtidig skal det overvejes, om der bør søges pension til  

 pågældende.
Førtidspension 37. Førtidspensionister vil normalt bevare  

 pensionsretten under forrevalideringen.
I denne periode kan der træffes  

 bestemmelse om, at retten til pension skal være hvilende eller om, at  

 pensionsretten skal bestå under revalideringen, jf. lov om social pension §  

 59, stk. 4, og pkt. 94 i Socialstyrelsens vejledning af 29. oktober 1990 om  

 social pension.
Den faste revalideringsydelse efter § 43, stk. 2 Udbetaling af revalideringsydelse 38. Når der er iværksat en revalidering i  

 overensstemmelse med en forud fastlagt erhvervsplan, udbetales den faste  

 revalideringsydelse efter § 43, stk. 2, 1. pkt., svarende til dagpengenes  

 maksimale beløb.
 For unge under 23 år udgør den faste revalideringsydelse halvdelen af  

 beløbet, jf. § 43, stk. 2, 2. pkt.
 Unge under 23 år får dog efter bekendtgørelsen udbetalt en  

 revalideringsydelse efter § 43, stk. 2, 1. pkt., hvis de har haft  

 arbejdsindtægter, som giver ret til dagpengemaksimum efter sygedagpengeloven,  

 eller de har ret til kontanthjælp efter § 37, stk. 2, 1. pkt., eller når de  

 har boligudgifter, der mindst berettiger til den maksimale støtte, der kan  

 ydes efter § 6, stk. 3, i Socialministeriets bekendtgørelse nr. 824 af 13.  

 oktober 1993, som ændret ved Socialministeriets bekendtgørelse nr. 1205 af  

 27. december 1993 om særlig støtte til personer, hvis økonomiske forhold er  

 vanskelige på grund af høje boligudgifter eller stor forsørgerbyrde.
Retten til revalideringsydelse indtræder den dag revalideringen efter den  

 fastlagte erhvervsplan iværksættes og løber til den dag, hvor uddannelsen  

 slutter.
Unge opnår den fulde revalideringsydelse fra den 1. i måneden efter  

 det fyldte 23. år.
Revalideringsydelsen bør i almindelighed udbetales månedsvis bagud, dog  

 kan ydelsen udbetales forud, når det administrativt passer bedre med det  

 hidtidige forsørgelsesgrundlag.
Når der - i starten eller ved afslutningen af  

 revalideringen - er brug for at udbetale revalideringsydelsen for mindre end  

 en måned, beregnes ydelsen pr. dag.
 Den faste revalideringsydelse i § 43, stk. 2, reguleres een gang årligt  

 den 1. januar med satsreguleringsprocenten.
 Socialministeriet udsender en bekendtgørelse om størrelsen af det  

 regulerede beløb, jf. § 44, stk. 3.
Fradrag for arbejdsindtægter 39. Revalideringsydelsen er uafhængig af ægtefællens  

 indtægts- og formueforhold.
Den er også principielt uafhængig af  

 revalidendens egne indtægts- og formueforhold, bortset fra arbejdsindtægter.  

 Det er en betingelse for udbetaling af revalideringsydelsen, at den fastlagte  

 erhvervsplan følges, og udførelse af arbejde i en revalideringsperiode kan  

 derfor kun ske i kortvarige perioder med beskæftigelse, der kan anses for  

 relevant eller forenelig med revalideringens gennemførelse, jf.  

 bekendtgørelsen, § 9.
Revalidenden kan under disse betingelser have arbejdsindtægter på indtil  

 12.000 kr. pr. år før skat, uden at der sker fradrag i revalideringsydelsen.  

 Arbejdsindtægter ud over de 12.000 kr. fradrages fuldt ud i  

 revalideringsydelsen.
Fradraget sker med den overskydende bruttoindtægt i  

 bruttorevalideringsydelsen.
Indtægten kan erhverves inden for en kort  

 periode, f hvor uddannelsesinstitutionen ferielukker.
 Arbejdsindtægter udover indtægtsgrænsen fratrækkes i revalideringsydelsen  

 i den periode, hvor de indtjenes og eventuelt i de følgende måneders  

 udbetaling, hvis indtægten overstiger revalideringsydelsen.
 Det fremgår af bekendtgørelsens § 10, at reglerne fastsat i henhold til  

 lov om arbejdsløshedsforsikring m.v., § 58, stk. 1, nr. 3, litra a og b, jf.  

 Direktoratet for Arbejdsløshedsforsikringens bekendtgørelse nr. 357 af 11.  

 maj 1994, om fradrag i arbejdsløshedsdagpenge, anvendes ved afgørelsen af,  

 hvilke arbejdsindtægter, der skal medregnes.
Forholdet til andre støtteordninger, erhvervsevnetabserstatning,  

 overskydende skat og feriepenge 40. Revalideringsydelsen er subsidiær i forhold til  

 støtteordninger efter anden lovgivning og kan ikke udbetales samtidig med  

 hjælp efter anden lovgivning under uddannelse, erhvervsmæssig optræning eller  

 omskoling m.v.
 Modtager revalidenden en løbende erhvervsevnetabserstatning efter  

 arbejdsskadeforsikringsloven, skal den del af erhvervsevnetabserstatningen,  

 som sammenlagt med revalideringsydelsen overstiger revalidendens hidtidige  

 arbejdsindtægt fratrækkes fuldt ud i revalideringsydelsen, jf.  

 bekendtgørelsen § 11. Fastsættelse af hidtidig arbejdsindtægt kan ske på  

 grundlag af Arbejdsskadestyrelsens årslønsfastsættelse efter principperne i §  

 41, i lov om forsikring mod følger af arbejdsskade, herunder at beløbet kan  

 reguleres, jf. principperne i nævnte lovs § 42.
 Arbejdsskadestyrelsen skal have underretning, hvis revalideringen afbrydes  

 medens revalidenden modtager en løbende erhvervsevnetabserstatning.
 Overskydende skat betragtes ikke som en indtægt, der skal fradrages i  

 revalideringsydelsen.
 Modtager revalidenden feriepenge fra en tidligere indkomstperiode kan der  

 ses bort herfra i det omfang, de ligger inden for rammen af den fradragsfri  

 indtægt på 12.000 kr. før skat.
Skatteforhold 41. Revalideringsydelsen er skattepligtig A-indkomst.  

 Uddannelses- og handicapbetingede udgifter er skattefri.
Ferie 42. Personer, der modtager revalideringsydelsen,  

 bevarer denne i ferieperioder, hvor uddannelsesinstitutionen er lukket.
Sygdom, barsel eller andet, der i kortere perioder afbryder  

 revalideringsforløbet 43. Ved kortvarige afbrydelser i  

 revalideringsforløbet, herunder sygdomsperioder, der ikke har indvirkning på  

 gennemførelsen af den lagte erhvervsplan, bevarer personen  

 revalideringsydelsen uændret, jf. bekendtgørelsens § 1, stk. 4.
Drejer det sig om længere perioder, hvor en person på grund af f sygdom,  

 barselorlov eller mangel på uddannelsesplads m.v. ikke kan følge  

 erhvervsplanen, ophører ydelsen og den pågældende må eventuelt overgå til  

 forsørgelse efter andre regler.
Der henvises dog til kapitel 3 i  

 bekendtgørelsen om forlængelse af støtteperioden.
Der er ikke i disse situationer mulighed for at generhverve en eventuel  

 tidligere ret til sygedagpenge.
Hvis revalideringen derimod helt opgives af  

 helbredsmæssige grunde, kan dagpengeudbetaling genoptages med virkning fra  

 ophøret, hvis pågældende i øvrigt opfylder dagpengelovens beskæftigelseskrav  

 jf. dagpengevejledningen pkt. 123.
Revalidender er berettiget til orlov til børnepasning efter gældende  

 regler.
De nærmere betingelser må aftales mellem revalidenden og kommunen i  

 de enkelte tilfælde.
 Supplerende hjælp til revalideringsydelsen efter § 37 og/eller 37a samt  

 hjælp til familien.
44. Hvis der er behov for hjælp til familien, ydes  

 denne som hidtil efter de almindelige regler om kontanthjælp efter  

 bistandslovens kapitel 9. Der foretages en udmåling af hjælp efter reglerne i  

 §§ 37-39 og revalideringsydelsen fratrækkes.
Særskilt hjælp til uddannelses-  

 og handicapbetingede udgifter efter § 43, stk. 2 fradrages dog ikke ved  

 udmåling af supplerende hjælp efter § 37 og § 37a.
 På samme måde kan der ydes supplerende hjælp til enlige revalidender.  

 Vedrørende beregningen af en eventuel supplerende hjælp henvises til  

 Socialministeriets vejledning om kontanthjælp.
Terminshjælp 45. Hvis der ydes supplerende kontanthjælp efter  

 bistandslovens kap. 9 til revalideringsydelsen, vil kun den del af den  

 særlige støtte efter § 37a, der ydes til terminsudgifter vedrørende  

 ejerbolig, være tilbagebetalingspligtig, jf. § 7a i Socialministeriets  

 bekendtgørelse nr. 824 af 13. oktober 1993 om særlig støtte til personer,  

 hvis økonomiske forhold er vanskelige på grund af høje boligudgifter eller  

 stor forsørgerbyrde, som ændret ved Socialministeriets bekendtgørelse nr.  

 1205 af 27. december 1993.
Hjælp i særlige tilfælde efter bistandslovens kapitel 11 46. Personer, der modtager hjælp efter § 43, har på  

 samme betingelser som andre mulighed for at få hjælp efter reglerne i  

 bistandslovens kapitel 11. (Hjælp i særlige tilfælde).
Hjælp til uddannelses- og handicapbetingede udgifter, jf. § 43, stk. 2, 6,  

 7 og 8 Uddannelsesudgifter 47. Der kan ydes hjælp til:
Handicapbetingede udgifter 48. Herved forstås merudgifter under uddannelsen eller  

 den erhvervsmæssige optræning m.v. som følge af et fysisk eller psykisk  

 handicap, f sekretærbistand til blinde og svagtsynede, tolkebistand til døve  

 og tunghøre, personlig bistand til personer med fysisk handicap, nødvendige  

 arbejdsredskaber, hjælpemidler eller indretninger, som ikke stilles til  

 rådighed af uddannelsesstedet eller arbejdspladsen (f stol, skrivemaskine,  

 håndværktøj, indretninger og lignende) samt befordringsudgifter med tai eller  

 personbil, hvor de helbredsmæssige og geografiske forhold nødvendiggør dette.
 Sådanne udgifter forudsættes ikke afholdt af en eventuel  

 invaliditetsydelse , invaliditetsbeløb eller af bistands- og plejetillæg.
 Gennemførelse af revalidering med dækning af leveomkostninger efter andre  

 støtteordninger, kombineret med hjælp til uddannelses- og handicapbetingede  

 udgifter, jf. § 43, stk. 7.
Generelle betingelser 49. Revalideringsydelsen er på samme måde som hjælp  

 efter de hidtidige revalideringsregler subsidiær i forhold til støtte til  

 uddannelse m.v. efter anden lovgivning.
 Til personer, som under uddannelse, erhvervsmæssig optræning eller  

 omskoling m.v. modtager støtte efter anden lovgivning herunder statens  

 uddannelsesstøtte (stipendier, studielån og slutlån) til dækning af deres  

 leveomkostninger, kan der ikke samtidig udbetales en revalideringsydelse, jf.  

 bekendtgørelsen § 1, stk. 2.
 Personer, der ønsker uddannelse, omskoling eller lignende, skal som  

 udgangspunkt bruge de almindelige uddannelses- og arbejdsmarkedsordninger.
 Dette gælder også for personer, der opfylder betingelserne i § 43, stk. 1,  

 for at opnå hjælp til uddannelse på grund af et fysisk eller psykisk  

 handicap, eller som befinder sig i en socialt fastlåst situation, og som ikke  

 uden særlig støtte kan komme ind i eller opretholde en erhvervsmæssig  

 tilværelse, hvor de i fremtiden kan forsørge sig selv og familien.
 Det skal derfor som hidtil i det enkelte tilfælde vurderes, om de  

 almindelige systemer er tilstrækkelige til at bringe den pågældende tilbage  

 til arbejdsmarkedet eventuelt kombineret med rådgivning og anden form for  

 støtte.
Uddannelsesgodtgørelse og statens uddannelsesstøtte 50. I de situationer, hvor der modtages statens  

 uddannelsesstøtte (stipendier, studielån og slutlån) eller  

 uddannelsesgodtgørelse efter lov om en aktiv arbejdsmarkedspolitk, kan der  

 ikke ydes supplerende kontanthjælp efter § 37 og/eller § 37a.
Kontrol med udbetaling af offentlige ydelser 51. Under hensyn til kommunernes muligheder for at  

 indhente oplysninger, herunder også samkøre data fra forskellige myndigheder,  

 jf. lov nr. 387 af 13. juni 1990 om ændring af forskellige lovbestemmelser om  

 kontrol med udbetaling af offentlige ydelser m.v., er det af  

 retssikkerhedsmæssige grunde vigtigt, at der gives modtagere af ydelser m.v.  

 efter den sociale lovgivning klar besked herom i forbindelse med sagens  

 behandling.
 Kommunen skal orientere modtagere af § 43-ydelser om, at der kan indhentes  

 oplysninger, herunder i elektronisk form, fra statens uddannelsesstøtte,  

 skattemyndighederne og andre offentlige myndigheder samt  

 arbejdsløshedskassser.
Hjælp efter revalideringens afslutning Kontanthjælp efter § 37 og § 37a 52. Hvis der i tilslutning til revalideringens  

 afslutning bliver behov for hjælp efter bistandsloven, udmåles hjælpen efter  

 § 37 og/eller 37a.
Ved fastsættelse af niveau og grænser for denne hjælp, må der tages  

 udgangspunkt i revalideringsydelsen efter § 43, stk. 2, forudsat  

 revalideringsforløbet har varet så længe, at den pågældende med rimelighed  

 har kunnet indrette sig på dette indtægtsniveau.
Hvis der har været ydet  

 supplement efter § 37 og/eller 37a, anvendes det beløb, der har været anvendt  

 i forbindelse hermed.
Har revalideringsforløbet været ganske kortvarigt,  

 beregnes kontanthjælpen på grundlag af den pågældendes hidtidige indtægter  

 forud for den sociale begivenhed, som udløste hjælpen efter bistandslovens  

 kapitel 10.
Hjælp ydet som løn eller løntilskud (§ 43,  

 stk. 8) Generelt 53. Hvis revalideringen foregår i arbejdsforhold hos  

 private eller offentlige arbejdsgivere på det almindelige arbejdsmarked, kan  

 hjælpen udbetales som løn eller løntilskud indtil niveauet for  

 revalideringsydelsen eller overenskomstens begyndelsesløn.
Hjælp indtil  

 niveauet for begyndelseslønnen kaldes i det følgende for  

 »mindstelønsordninger«.
 Ved indførelse af reglerne om den faste revalideringsydelse med  

 ikrafttræden den 1. oktober 1990 var praksis om løn eller løntilskud som  

 hovedregel forbeholdt revalidender, som tidligere havde haft tilknytning til  

 arbejdsmarkedet med normal lønindtægt, jf. pkt. 54.
 Personer, der ikke var omfattet af pkt. 54, om betingelser for  

 »mindstelønsordninger« havde efter den hidtidige praksis mulighed  

 for et behovsudmålt lønsupplement efter dagældende § 42, stk. 2.
 Men reglerne om den faste revalideringsydelse, jf. bekendtgørelsens § 1,  

 stk. 3, betød, at løn eller løntilskud ikke kan oppebæres samtidig med  

 revalideringsydelsen efter § 43, stk. 2.
Med reglerne om den faste revalideringsydelse er den såkaldte  

 »mindstelønsordning« forudsat videreført.
Det er endvidere  

 forudsat, at personer, der ikke er omfattet af pkt. 54, i perioder af  

 uddannelsen (evt. hele uddannelsen), hvor arbejdsgiveren yder  

 overenskomstmæssig løn, modtager et løntilskud efter § 43, stk. 8, til  

 dækning af forskelsbeløbet mellem praktik-, elev- eller lærlingelønnen og  

 niveauet for revalideringsydelsen, jf. § 43, stk. 2, som de ville være  

 berettiget til inkl. evt. supplement efter § 37 og/eller 37a.
 Revalideringen kan bestå i en egentlig faglig uddannelse eller en  

 arbejdsoptræning af kortere eller længere varighed, oplæring eller omskoling.
Under arbejdsforholdet er løn- og arbejdsvilkår underkastet de sædvanlige  

 regler for arbejdsmarkedet med hensyn til arbejdsvilkår,  

 overenskomststigninger, ATP, arbejdsmarkedsbidrag m.v., samt ferie- og  

 sygdomsbestemmelser.
Også de overenskomstmæssige regler om opsigelse finder  

 anvendelse, medmindre der i det enkelte tilfælde er aftalt andet, f at  

 arbejdsforholdet kan bringes til ophør både af arbejdsgiver og  

 socialforvaltning, når arbejdsforholdet ikke længere tjener sit formål.
Fra den 1. januar 1994 skal personer, der har lønindkomst m.v. fra  

 beskæftigelse betale arbejdsmarkedsbidrag.
D.v.s., at revalidender, der  

 modtager løn eller løntilskud efter § 43, stk. 8, skal betale  

 arbejdsmarkedsbidrag af deres lønindkomst.
 Personer, der aflønnes efter overenskomstens begyndelsesløn betaler  

 arbejdsmarkedsbidrag af denne løn.
Revalidender, der modtager løntilskud efter § 43, stk. 8, til niveauet for  

 revalideringsydelsen betaler arbejdsmarkedsbidrag af praktik-, elev- eller  

 lærlingelønnen.
Herved stilles disse revalidender, umiddelbart ringere end  

 revalidender, der modtager revalideringsydelse efter § 43, stk. 2, idet  

 sidstnævnte gruppe af revalidender ikke skal betale arbejdsmarkedsbidrag.
 Der har efter hidtidig praksis været samme ydelsesniveau for revalidender,  

 der er berettiget til et løntilskud efter § 43, stk. 8, op til niveauet for  

 revalideringsydelsen, som for revalidender, der modtager den faste  

 revalideringsydelse efter § 43, stk. 2.
 For også efter indførelsen af arbejdsmarkedsbidraget den 1. januar 1994 at  

 sikre samme ydelsesniveau for de nævnte grupper af revalidender, skal der ved  

 beregningen af løntilskuddet til revalidender, der er berettiget til  

 løntilskud efter § 43, stk. 8, op til niveauet for revalideringsydelsen, jf.  

 § 43, stk. 2, tages hensyn til revalidendens udgift til arbejdsmarkedsbidrag.  

 D.v.s., at løntilskuddet også skal dække revalidendens udgift til  

 arbejdsmarkedsbidrag i disse tilfælde.
Arbejdsforholdene skal etableres i samarbejde med de offentige  

 arbejdsformidlingskontorer eller den kommunale arbejdsformidling.
Der kan  

 eventuelt søges vejledning hos de lokale arbejdsmarkedsmyndigheder.
 Ved oprettelsen må der søges fornøden tilslutning fra de lokale faglige  

 organisationer bl.a. således, at der ikke opstår spørgsmål om  

 konkurrenceforvridning og lignende.
Betingelser for »mindstelønsordninger« 54. Følgende betingelser skal være opfyldt:
Ordningen vil kun undtagelsesvis kunne anvendes til helt unge, som ikke  

 tidligere har haft arbejdsindtægt.
Ordningen kan således f etableres, hvis  

 man derved kan afværge sociale trusler, eller hvis det er den eneste mulighed  

 for at frigøre den unge fra tilknytningen til det sociale system.
 Ordningen vil ligeledes kunne anvendes i en kort periode til personer, der  

 har afsluttet en uddannelse med støtte efter § 43 eller afsluttet anden form  

 for revalidering, hvis det er nødvendigt for at få et konkret arbejdsforhold  

 etableret på normale lønvilkår.
Hvilke arbejdspladser kan anvendes? 55. Ordningen med løn eller løntilskud kan etableres  

 på alle arbejdspladser, hvor der kan finde en egentlig erhvervsoptræning  

 eller -uddannelse sted.
Arbejdspladsen må kunne bedømme og udtale sig om  

 revalidendens arbejdsindsats og -muligheder.
 Det er ønskeligt at vælge en arbejdsplads, som har mulighed for at ansætte  

 den pågældende på normale vilkår efter revalideringens afslutning.
Hvordan fastsættes hjælpen under »mindstelønsordninger«? 56. Hjælpen udmåles således, at revalidenden får et  

 beløb til rådighed, som svarer til den sædvanlige begyndelsesløn inden for  

 det område, hvor oplæringen sker.
Hvis den pågældende under optræningen arbejder på nedsat tid, reduceres  

 lønnen i forhold til den nedsatte arbejdstid.
Der kan under oplæringen ydes  

 supplerende kontanthjælp, hvis en beregning efter § 37 og/eller § 37a giver  

 grundlag for det.
Ved kontanthjælpens beregning fratrækkes den udbetalte løn.
 Ved beskæftigelse i private virksomheder svarer hjælpen til forskellen  

 mellem den løn, arbejdsgiveren afholder, og begyndelseslønnen inden for  

 området.
 Ved beskæftigelse hos en offentlig eller dermed sidestillet arbejdsgiver  

 kan hjælpen udgøre den fulde lønudgift.
Lønnens størrelse generelt under »mindstelønsordninger« 57. Aflønning sker normalt med den for vedkommende  

 fagområde til enhver tid gældende overenskomstmæssige begyndelsesløn.
Denne  

 reguleres i forhold til aftalte overenskomster.
Der kan ikke ved ansættelsen  

 tages hensyn til tidligere erhvervet anciennitet.
 Er der tvivl om lønnens størrelse, afklares spørgsmålet med de lokale  

 faglige organisationer.
 Er der inden for fagområdet flere mulige aflønninger, fastsættes lønnen  

 under hensyn til den form for fremtidig beskæftigelse, der konkret stiles  

 imod inden for det pågældende arbejde.
 Aflønningen under revalideringen bør ikke overstige den løn, den  

 pågældende kan forvente at få efter oplæringen.
Lønnens størrelse under »mindstelønsordninger« ved beskæftigelse  

 hos private arbejdsgivere 58. Ved egentlige læreforhold betaler arbejdsgiveren  

 normalt en overenskomstmæssig lærlinge- eller elevløn.
Forskelsbeløbet indtil  

 den sædvanlige begyndelsesløn for faget afholdes efter § 43, stk. 8, jf. pkt.  

 20.
 Ved andre oplæringer eller arbejdsoptræninger betaler arbejdsgiveren en  

 arbejdsløn, der svarer til revalidendens arbejdsindsats, og forskelsbeløbet  

 indtil den for arbejdsområdet gældende begyndelsesløn afholdes efter § 43,  

 stk. 8.
 Der er ikke fastsat nogen minimumsgrænse for arbejdsgiverens lønandel, men  

 det forudsættes, at løndelen stiger i takt med revalidendens forøgede  

 arbejdspræstation, således at lønsupplementet nedtrappes i løbet af  

 revalideringsperioden.
 Der kan dog træffes aftale om et fast løntilskud, hvis det f af lokale  

 årsager ellers ikke er muligt at etablere et arbejdsforhold.
 Hvis det efter omstændighederne skønnes rimeligt, at arbejdsgiveren i  

 begyndelsen ikke afholder nogen lønudgift, må denne periode betragtes om  

 arbejdsprøvning, og hjælpen skal ydes efter reglerne om støtte under  

 arbejdsprøvning, jf. punkt 19. Kun undtagelsesvis vil der i en ganske kort  

 begyndelsesperiode kunne afholdes et beløb svarende til den fulde lønudgift.
Lønnens størrelse under »mindstelønsordninger« ved beskæftigelse  

 hos offentlige arbejdsgivere 59. Ved beskæftigelse hos offentlige og dermed  

 sidestillede arbejdsgivere kan hjælpen svare til den fulde lønudgift, og der  

 bliver i så fald ikke tale om fastsættelse af en lønandel for arbejdsgiveren.
 Private organisationer med almene formål, f humanitære organisationer samt  

 koncessionerede selskaber m.v. ligestilles med offentlige arbejdsgivere.
 Der kan ikke etableres arbejdsforhold efter § 43 på  

 revalideringsinstitutioner, som er oprettet og drives efter reglerne i §§  

 91-95, medmindre det drejer sig om en arbejdsopgave, som ikke udføres af  

 institutionens klientel, f kontorarbejde i institutionens administration.
Beskæftigelse i tilknytning til andre støtteordninger 60. Da bistandsloven er subsidiær i forhold til anden  

 lovgivning, bør det i forbindelse med overvejelser om § 43-støtte altid  

 undersøges, om en oplæring eller genoptræning vil kunne ske efter  

 Undervisningsministeriets, Kulturministeriets eller Arbejdsministeriets  

 regler.
Betydningen af indtægt og formue 61. Revalidendens og en eventuel ægtefælles indtægts-  

 og formueforhold er uden betydning, når hjælpen udbetales som løn eller  

 løntilskud.
Modtager revalidenden ved arbejdsforholdets begyndelse sygedagpenge efter  

 dagpengeloven, skal udbetalingen af disse standses.
Vedrørende  

 arbejdsprøvning - se pkt. 19.
 Har den pågældende anmeldt en arbejdsskade efter  

 arbejdsskadeforsikringslovgivningen, skal Arbejdsskadestyrelsen orienteres om  

 den påbegyndte revalidering.
 Hjælp til nødvendige udgifter, herunder befordringsgodtgørelse og tilskud  

 til dobbelt husførelse under »mindstelønsordningen«.
 62. Der kan ydes hjælp til nødvendige  

 uddannelsesudgifter og handicapbetingede udgifter, jf. pkt. 47 og 48. Hvis  

 forholdene taler for det, kan der ydes godtgørelse til dækning af  

 ekstraordinære udgifter til befordring mellem hjem og arbejdsplads, d.v.s. i  

 almindelighed forskellen mellem den faktiske udgift og udgiften ved  

 benyttelse af billigste offentlige befordringsmiddel.
 Kan revalidenden ikke benytte offentlige befordringsmidler af  

 helbredsmæssige eller geografiske grunde, kan der ydes tilskud til kørsel i  

 egen bil efter laveste sats i henhold til statens regler herom med fradrag af  

 en anslået udgift til den billigste offentlige befordring.
Ligger arbejdsstedet så langt fra revalidendens hjemsted, at den  

 pågældende må tage ophold uden for hjemmet, kan der ydes tilskud til  

 rejseudgifter m.v. ved arbejdsforholdets begyndelse og afslutning.
Der kan  

 efter en nærmere vurdering i det enkelte tilfælde ydes hjælp til dobbelt  

 husførelse, når revalidendens ægtefælle og børn, som vedkommende er  

 forpligtet til at forsørge, bliver boende på hjemstedet.
Skat 63. Ydelserne er skattepligtig indkomst, og  

 revalidenden skal betale A-skat af hele beløbet, d.v.s. såvel af § 43-ydelsen  

 som den eventuelle løn, der udbetales af arbejdsgiveren.
Denne opgiver hele  

 det af ham udbetalte beløb inkl. feriepenge til skattevæsenet som A-indkomst  

 for revalidenden og tilbageholder kildeskat.
Den § 43-ydelse (løntilskud), som anvises til arbejdsgiveren, konteres af  

 kommunen som en udbetaling til revalidenden.
Kommunen indeholder ikke A-skat.
 Udbetaler kommunen løn/løntilskud direkte til revalidenden, afregner  

 forvaltningen A-skat m.v.
 Hjælp til uddannelses- og handicapbetingede udgifter er ikke skattepligtig  

 indkomst for revalidenden.
Ferie 64. Ferielovens almindelige regler gælder for disse  

 arbejdsforhold med hensyn til feriegodtgørelse og ferie med løn.
Hjælpen  

 efter § 43, stk. 8, omfatter således feriegodtgørelse i forhold til ydelsens  

 andel af lønnen.
Eventuelle tvivlsspørgsmål om ferieregler rettes til:
Ferielovkontoret, Direktoratet for Arbejdstilsynet, Landskronagade 33, 2100 København Ø.
 Tlf. 31 18 00 88.
Sygdom 65. Arbejdsforholdet er omfattet af de til enhver tid  

 gældende regler for løn under sygdom eller sygedagpenge.
ATP, arbejdsmarkedsbidrag 66. Revalidenden er stillet som andre lønmodtagere,  

 d.v.s., at eget bidrag til Arbejdsmarkedets Tillægspension og  

 arbejdsmarkedsbidrag bliver fratrukket ved lønudbetalingen.
 Arbejdsgiveren udreder sit bidrag til Arbejdsmarkedets Tillægspension med  

 eventuel refusion svarende til løntilskuddet.
Arbejdsskadeforsikring 67. Praktikanter og personer, der opholder sig på en  

 arbejdsplads under et uddannelsesforløb, vil være omfattet af  

 arbejdsskadeforsikringsloven, hvis de direkte erstatter anden arbejdskraft  

 eller på anden måde rent faktisk bidrager til arbejdspladsens produktion i  

 ikke uvæsentligt omfang.
Personer, der under en arbejdsoptræning modtager løn eller løntilskud, vil  

 derfor normalt være omfattet af loven.
Arbejdsgiveren bør udtrykkelig gøres  

 opmærksom herpå.
Tvivlstilfælde forelægges for:
Arbejdsskadestyrelsen, Æbeløgade 1, 2100 København Ø, Tlf. 39 17 77 00.
Arbejdsløshedsforsikring og arbejdsløshedsdagpenge 68. Revalidenden kan optages i en arbejdsløshedskasse,  

 når pågældende har gennemført en erhvervsmæssig uddannelse af mindst 18  

 måneders varighed inden for en arbejdsløshedskasses faglige område eller en  

 erhvervsgrunduddannelse i henhold til lov om erhvervsgrunduddannelse, jf.  

 arbejdsløshedsforsikringslovens § 41, stk. 1, nr. 3, litra b.
Dagpengeret  

 opnås efter bestemmelsen i lovens § 54.
 Derimod er der ikke mulighed for at medregne arbejdsoptræning efter § 43,  

 stk. 8, til arbejdskravet for ret til dagpenge, jf.  

 arbejdsløshedforsikringslovens § 53, stk. 3. Det er en følge af, at adgangen  

 til at opnå dagpengeret på grundlag af støttet beskæftigelse generelt blev  

 afskaffet ved en ændring af arbejdsløshedsforsikringsloven, der trådte i  

 kraft den 1. januar 1994.
 Finder arbejdsoptræningen sted inden for et andet  

 arbejdsløshedskasseområde end revalidendens oprindelige, bør det i god tid  

 inden revalideringens afslutning afklares, om der skal ske overflytning til  

 en ny arbejdsløshedskasse.
 Får en revalidend, der er medlem af en arbejdsløshedskasse, ikke  

 beskæftigelse i umiddelbar tilknytning til optræningens afslutning, og har  

 den pågældende ikke opbrugt sin dagpengeret, vil spørgsmålet, om der vil  

 kunne udbetales arbejdsløshedsdagpenge, bero på arbejdsløshedskassens  

 konkrete vurdering af, om den pågældende kan anses for at stå til rådighed  

 for arbejdsmarkedet.
Ordninger med løn og løntilskud for personer, der modtager førtidspension 69. En af betingelserne for, at hjælpen kan ydes som  

 løn eller løntilskud, er, at det kan forventes, at den pågældende efter  

 revalideringens afslutning vil kunne påtage sig erhvervsmæssig beskæftigelse.
 Der kan normalt ikke udbetales løn eller løntilskud samtidig med  

 førtidspension eller forskud herpå.
 Etablering af ordning med løn eller løntilskud til en person, der modtager  

 førtidspension, forudsætter derfor normalt, dels at den pågældende erklærer  

 sig indforstået med, at udbetaling af pension gøres hvilende fra  

 arbejdsforholdets begyndelse, dels at der træffes afgørelse om, at pensionen  

 fra dette tidspunkt skal være hvilende.
Det samme gælder, hvis der forud for revalideringen er ansøgt om, men ikke  

 tilkendt pension.
Det vil sige, at den pågældende må erklære sig indforstået  

 med, at en eventuel førtidspension, hvis den senere tilkendes, gøres hvilende  

 i revalideringsperioden.
 Forvaltningen skal i disse tilfælde sende en motiveret indstilling til  

 kommunalbestyrelsen eller revaliderings- og pensionsnævnet om, at pensionen  

 gøres hvilende, og vedlægge revalidendens erklæring.
 Når omstændighederne taler for det, kan der tilkendes invaliditetsydelse i  

 den periode, hvor pensionen er gjort hvilende.
Arbejdsforholdets varighed, afbrydelse og ophør 70. Varigheden af arbejdsforholdet må i hvert enkelt  

 tilfælde aftales med arbejdsgiveren og revalidenden.
 Varigheden afhænger af formålet med foranstaltningen.
Ved elev- og lærlingeuddannelser vil det være den for faget fastsatte -  

 eventuelt afkortede - læretid, der bestemmer varigheden.
Ved andre  

 foranstaltninger afhænger varigheden af revalidendens indviduelle forhold og  

 forudsætninger.
Der kan være tale om en kort genoptræningsperiode på f 3  

 måneder eller om oplæring eller omskoling af længere varighed, i  

 almindelighed mellem 6 og 12 måneder, til tider dog længere.
 Det kan i enkelte tilfælde være hensigtsmæssigt at aftale en kort periode  

 til at begynde med og senere forlænge den efter behov.
 Arbejdsforholdet må dog ikke udstrækkes ud over det tidspunkt, hvor det må  

 anses for godtgjort, at revalideringen er tilendebragt eller eventuelt ikke  

 vil kunne gennemføres.
Hvis revalidenden ikke følger oplæringen på tilfredsstillende måde, må  

 årsagen hertil nærmere undersøges.
Eventuelt må det overvejes, om der kan  

 etableres et andet og bedre egnet arbejdsforhold.
 Hvis forsømmelsen skyldes sygdom, må det overvejes, om der bør indgås en  

 aftale i henhold til dagpengelovens § 28 (refusion til arbejdsgiveren af  

 dagpenge i arbejdsgiverperioden), eller om arbejdsforholdet eventuelt skal  

 afbrydes og den pågældende måske henvises til at ansøge om førtidspension.
Hvis den pågældende efter endt optræning ikke vil kunne ansættes på  

 normale vilkår på den arbejdsplads, hvor optræningen har fundet sted, må der  

 i god tid inden foranstaltningens afslutning søges tilvejebragt et  

 arbejdstilbud af tilsvarende karakter.
Kan et arbejdstilbud forventes at  

 foreligge i løbet af kort tid, vil arbejdsforholdet undtagelsesvis kunne  

 forlænges i en sådan kortere periode med støtte efter § 43 bl.a. for at  

 forebygge, at den pågældendes arbejdsevne på ny forringes.
 Det skal understreges, at der ikke kan etableres varige arbejdsforhold med  

 hjemmel i § 43.
Beskyttet beskæftigelse 71. Viser det sig under arbejdsforholdet, at  

 revalidering ikke kan gennemføres fuldt ud, fordi den pågældendes arbejds- og  

 erhvervsevne ikke kan bringes på højde med andres ved tilsvarende arbejde, er  

 der mulighed for at etablere varige arbejdsforhold i form af beskyttet  

 beskæftigelse i medfør af § 91, herunder individuel beskyttet beskæftigelse  

 efter de såkaldte 50/50- og trediedelsordninger.
Hjælp til anskaffelse af arbejdsredskaber m.v. (§ 43, stk. 9) Hvornår kan der ydes hjælp? 72. Der kan ydes hjælp til anskaffelse af værktøj og  

 arbejdsmaskiner, når det er af afgørende betydning for en person med nedsat  

 erhvervsevne, d.v.s. at den pågældende derved kan opnå en væsentlig og varig  

 forbedring af sin erhvervsevne eller undgå, at erhvervsevnen nedsættes.
Behovet for hjælp kan være begrundet i fysiske, psykiske eller sociale  

 forhold.
Personkredsen er således den samme, som er omfattet af bestemmelsen  

 i § 43, stk. 1.
 Personer, der modtager førtidspension, kan også få hjælp af denne  

 karakter, hvis den resterende erhvervsevne derved kan blive bevaret eller  

 forbedret.
Betydningen af indtægt og formue 73. Efter § 43, stk. 9, ydes hjælp til værktøj og  

 arbejdsredskaber, hvis hjælpen skønnes rimelig i forhold til den pågældendes  

 økonomiske situation.
 Der bør anlægges en lempelig vurdering med hensyn til størrelsen af den  

 formue, der kan bevares.
Ved vurderingen af indtægtsforholdene bør der lægges vægt på, om det vil  

 være for belastende for en i øvrigt rimelig økonomi, at den pågældende selv  

 afholder udgifterne.
Invaliditetsydelse, invaliditetsbeløb samt bistands- og  

 plejetillæg skal ikke medtages i vurderingen af revalidendens økonomiske  

 forhold.
 Den økonomiske situation må altid ses og vurderes i relation til hjælpen i  

 det konkrete tilfælde, specielt da der ofte kan være tale om større og  

 kostbare arbejdsredskaber, hvor det er mest hensigtsmæssigt at yde hjælpen  

 som udlån.
Egentlige arbejdsredskaber 74. Hvis betingelserne for at få hjælp er opfyldt, kan  

 der i princippet ydes hjælp til alle former for værktøj og mindre  

 arbejdsmaskiner, herunder særlige arbejdsstole.
 Håndværktøj og lignende vil kunne ydes, hvis det er en betingelse for, at  

 et arbejdsforhold kan etableres.
 Det bemærkes, at et motorkøretøj ikke betragtes som et arbejdsredskab i  

 forhold til § 43, stk. 9.
Andre former for engangsydelser 75. Der kan udover egentlige arbejdsredskaber ydes  

 hjælp til mindre omfattende ændringer af arbejdspladser f håndgreb, sænkning  

 af gulv, udvidelse af døre, installation af ramper og lift m.m.
I en kortere periode vil der endvidere kunne ydes hjælp til dækning af  

 udgifter til transport til og fra arbejdsstedet, hvis forholdene taler  

 derfor.
Dette gælder også erhvervsevnenedsættelser af midlertidig karakter f  

 på grund af et brækket ben.
Hjælp til erhvervelse af kørekort ydes efter § 43, stk. 2, hvis det er som  

 et led i og en del af en erhvervsplan.
Er der udelukkende tale om at yde  

 hjælp til kørekort, f fordi det er nødvendigt for at kunne opnå eller  

 fastholde et bestemt arbejde, ydes hjælpen efter § 43, stk. 9.
Hvordan ydes hjælpen? (bekendtgørelsens kapitel 5) 76. Hjælp til værktøj og arbejdsredskaber efter § 43,  

 stk. 9, ydes som tilskud eller udlån.
Hvis det skønnes rimeligt under hensyn  

 til ansøgerens fremtidige erhvervsmuligheder ydes hjælpen som rentefrit lån.  

 Lånet sikres ved tinglyst underpant i den genstand, hvortil der er ydet lån.
Når hjælpen ydes som tilskud eller udlån, kan ansøgeren under hensyn til  

 sine økonomiske forhold pålægges en egenandel af anskaffelsesprisen.
Der bør  

 i hvert enkelt tilfælde tages stilling til, om og hvordan værdien af  

 egenandelen nedskrives.
 Den nedskrevne værdi af egenandelen godskrives den pågældende, hvis  

 effekterne tilbageleveres.
Når hjælpen ydes som lån, og låntageren ikke har økonomisk mulighed for at  

 tilbagebetale lånet, kan den resterende del af lånet eftergives.
Den  

 resterende del af lånet kan endvidere eftergives ved låntagers død.
Hvis  

 lånet eftergives, skal de ting, der er ydet lån til, så vidt muligt  

 tilbageleveres.
Afgrænsning til etableringshjælp 77. Der kan ydes hjælp til anskaffelse af  

 arbejdsredskaber til både arbejdstagere og selvstændigt erhvervsdrivende  

 efter § 43, stk. 9.
 Grænsen mellem den hjælp til selvstændig etablering, der kan ydes efter §  

 43, stk. 10, hvor afgørelsen træffes af revaliderings- og pensionsnævnet, jf.  

 dog pkt. 79, og hjælp til arbejdsredskaber til selvstændige efter § 43, stk.  

 9, kan være flydende.
Består hjælpen alene i værktøj eller arbejdsmaskiner med henblik på støtte  

 til at fortsætte en igangværende virksomhed, betragtes hjælpen som et  

 arbejdsredskab.
Dette gælder også, hvis der er tale om en nystartet  

 virksomhed, hvortil der i øvrigt ikke er ydet støtte efter bistandsloven.
 Hvis hjælpen foruden arbejdsmaskiner omfatter tilskud eller lån til  

 anskaffelse af varelager eller driftskapital, er der tale om  

 etableringshjælp, og afgørelsen træffes i disse tilfælde af revaliderings- og  

 pensionsnævnet, jf. i øvrigt pkt. 79.
Afgrænsning til hjælpemidler efter § 58 78. Efter § 58 kan der ydes støtte til hjælpemidler,  

 der er nødvendige, for at den pågældende kan fungere og herunder udøve et  

 erhverv.
Det vil sige, at et hjælpemiddel, der er en forudsætning for, at den  

 pågældende overhovedet kan bestride et erhverv, skal ydes efter § 58.
 Er der tale om et hjælpemiddel/arbejdsredskab, der er nødvendigt for den  

 pågældende i forbindelse med en konkret arbejdsproces, skal det ydes efter §  

 43, stk. 9.
Hjælp til selvstændig etablering (§ 43,  

 stk. 10) Almindelige bemærkninger 79. I visse tilfælde vil personer, der opfylder  

 betingelserne for at få hjælp efter § 43, kunne få hjælp til at blive  

 etableret med en selvstændig virksomhed.
 Afgørelsen træffes af revaliderings- og pensionsnævnet efter indstilling  

 fra kommunen.
 I tilfælde hvor socialministeren har givet tilladelse til overførsel af  

 revaliderings- og pensionsnævnets kompetence i sager om mellemste og højeste  

 førtidspension, bistands- og plejetillæg, invaliditetsydelse efter  

 pensionsloven samt støtte til selvstændig etablering og køb af bil efter  

 bistandsloven, træffes afgørelsen af kommunen, jf. § 138 c, stk. 1.
Hvornår kan der ydes hjælp? 80. Det er krævende at være selvstændig  

 erhvervsdrivende, selv når de faglige og forretningsmæssige forudsætninger er  

 til stede.
Søger en person om hjælp til at starte sin egen virksomhed, må man derfor  

 nøje overveje, om det nu også er en fornuftig løsning på den pågældendes  

 erhvervsproblem.
Der må således tages stilling til:
 I forbindelse med undersøgelse af en etableringssag bør forvaltningen  

 indhente sagkyndig bistand til vurdering af driftsbudget og  

 investeringsplaner.
Overvejes det at yde etableringshjælp, bør der i samarbejde med den  

 pågældende og eventuelle sagkyndige lægges en etableringsplan, herunder et  

 driftsbudget for det første år, således at man har et klart overblik over,  

 hvad der er behov for af værktøj, maskiner, inventar, anskaffelse af  

 materiale, varelager m.v.
Revalidenden har i den forbindelse mulighed for at  

 søge om tilskud efter lov om tilskud til iværksættere, til rådgivning og  

 uddannelse.
Det er en betingelse, at forretningsplanen for den påtænkte  

 virksomhed godkendes af Erhvervsfremmestyrelsen.
Der kan ydes tilskud i  

 forbindelse med udarbejdelsen af forretningsplanen, dog ma. 3.000 kr.
Hvad kan der ydes hjælp til? 81. Der vil kunne ydes hjælp til det, som efter  

 etableringsplanen er nødvendigt for at få den nye virksomhed i gang.
 Som eksempler kan nævnes:
 Herudover kan der i en kortere indkøringstid ydes hjælp til dækning af  

 underholdsudgifter, f med et anslået beløb.
Hvordan ydes hjælpen? (bekendtgørelsens kapitel 5) 82. Hjælp til selvstændig etablering efter § 43, stk.  

 10, ydes som tilskud eller udlån.
Hvis det skønnes rimeligt under hensyn til  

 ansøgerens fremtidige erhvervsmuligheder, ydes hjælpen som rentefrit lån.  

 Lånet sikres ved tinglyst underpant i den genstand, hvortil der er ydet lån.
Når hjælpen ydes som tilskud eller udlån, kan ansøgeren under hensyn til  

 sine økonomiske forhold pålægges en egenandel af anskaffelsesprisen.
Der bør  

 i hvert enkelt tilfælde tages stilling til, om og hvordan værdien af  

 egenandelen nedskrives.
 Den nedskrevne værdi af egenandelen godskrives den pågældende, hvis  

 effekterne tilbageleveres.
Når hjælpen ydes som lån, og låntageren ikke har økonomisk mulighed for at  

 tilbagebetale lånet, kan den resterende del af lånet eftergives.
Den  

 resterende del af lånet kan endvidere eftergives ved låntagers død.
Hvis  

 lånet eftergives, skal de ting, der er ydet lån til, så vidt muligt  

 tilbageleveres.
Opfølgning, henstand og eftergivelse 83. Kommunen bør navnlig i den første tid følge  

 forholdene nøje, f ved at få indsendt driftsregnskab og status, i begyndelsen  

 eventuelt kvartalsrapporter.
Viser det sig, at økonomien ikke er tilstrækkelig god, bør forvaltningen  

 sørge for en grundig vejledning af låntageren med henblik på eventuelle  

 ændringer i driften eller i den private økonomi.
Forvaltningen bør indhente  

 sagkyndig bistand til en sådan vurdering af økonomien og ved vejledning om  

 driften.
 Når driften af virksomheden forløber på en sådan måde, at låntagerens  

 økonomi skønnes at være tilfredsstillende, bør der tages stilling til, om den  

 pågældende kan begynde at afdrage på lånet, og om det fortsat er nødvendigt  

 med indsendelse af regnskab m.v.
 Hvis den pågældende ikke magter at drive virksomheden videre og måske må  

 henvises til at søge helbredsbetinget førtidspension, bør lånet eftergives,  

 jf. i øvrigt pkt. 82.
Specielt om hjælp til anskaffelse af motorkøretøj 84. Der kan kun ydes hjælp til anskaffelse af et  

 motorkøretøj, der indgår som et sædvanligt led i den selvstændige virksomhed,  

 men der stilles ingen krav om funktionsnedsættelse, som når der ydes hjælp  

 efter § 58 til anskaffelse af bil.
 Typisk vil der være tale om en varevogn eller en hyrevogn, hvortil  

 udgiften afholdes over virksomhedens drift.
Hjælpen ydes som et rentefrit lån, der afdrages fuldt ud.
Lånet sikres ved  

 tinglyst underpant i motorkøretøjet, jf. bekendtgørelsen § 13.
 Der kan ikke ydes fritagelse for betaling af vægtafgift.
Forholdet til etableringsydelse og igangsætningsydelse 85. Ledige medlemmer af en arbejdsløshedskasse, der  

 ønsker at få etableringsydelse efter Arbejdsministeriets bekendtgørelse om en  

 aktiv arbejdsmarkedsindsats, kan, hvis de i øvrigt opfylder betingelserne for  

 at få hjælp efter § 43, få suppleret etableringsydelsen med etableringshjælp  

 efter § 43, stk. 10.
 Kontanthjælpsmodtagere, der ønsker at få igangsætningsydelse, jf. § 21, i  

 lov om kommunal aktivering, kan ikke få igangsætningsydelsen suppleret med  

 etableringshjælp efter § 43, stk. 10.
Klageregler Klageregler 86. Kommunalbestyrelsens afgørelser om hjælp efter §  

 43, kan jf. § 15, indbringes for det sociale ankenævn.
Revaliderings- og pensionsnævnets afgørelser efter § 43, stk. 10, kan  

 indbringes for Den Sociale Ankestyrelse.
I tilfælde hvor revaliderings- og  

 pensionsnævnets kompetence er overført til kommunen, jf. pkt. 79, kan  

 kommunens afgørelse indbringes for revaliderings- og pensionsnævnet.  

 Revaliderings- og pensionsnævnets afgørelse kan indbringes for Den sociale  

 Ankestyrelse, jf. § 138 c, stk. 2.
 En nærmnere beskrivelse af klagereglerne findes i Ankestyrelsens  

 vejledning om klageregler på det sociale område.
Overgangsregler Overgang til den faste revalideringsydelse eller til andet  

 forsørgelsesgrundlag 87. Personer, som den 1. oktober 1990 modtog hjælp  

 efter § 42 overgik fra denne dato til den faste revalideringsydelse, såfremt  

 revalideringen var iværksat efter en forud fastlagt erhvervsplan, jf.  

 bekendtgørelsen kapitel 2. Den i § 43, stk. 4, fastsatte varighedsbegrænsning  

 løber i disse tilfælde fra revalideringens iværksættelse.
Mulighederne for  

 forlængelse af støtteperioden gælder også for disse personer, jf.  

 bekendtgørelsen kapitel 3.
 For personer, hvor overgang til den faste revalideringsydelse bevirkede en  

 nedgang i hjælpen, er grænsebeløbet for supplerende kontanthjælp efter § 37  

 og/eller § 37a den hidtil udmålte hjælp efter § 42. Den i § 43, stk. 4,  

 nævnte varighedsbegrænsning på 5 år gælder også disse tilfælde og løber fra  

 revalideringens iværksættelse.
Tilbagebetaling m.v. af § 42-lån 88. Personer, som har modtaget hjælp efter de  

 hidtidige bestemmelser i § 42 i form af lån, er fortsat forpligtet til at  

 tilbagebetale lånet efter de dagældende regler.
 Spørgsmålet om fastsættelse af en tilbagebetalingsordning og om bortfald  

 af den resterende del af tilbagebetalingskravet skal således afgøres efter  

 principperne i den tidligere gældende § 42, stk. 5 og stk. 6, ligesom  

 eftergivelse af den resterende del af tilbagebetalingskravet skal afgøres  

 efter principperne i § 4, stk. 3, i dagældende bekendtgørelse af 19. juni  

 1987 om uddannelseshjælp efter bistandslovens § 42.
 Kommunerne skal efter forhandling med låntager fastsætte en  

 tilbagebetalingsordning for § 42-lånet.
 Er det ikke muligt at få en forhanding med låntageren, må kommunen  

 fastsætte en afdragsordning, som skønnes rimelig ud fra de oplysninger, der  

 foreligger om låntagerens økonomi.
 Tilbagebetalingspligten indtræder først ved uddannelsens afslutning.
Fastsættelse af afdrag 89. Afdragene på lånet fastsættes under hensyntagen  

 til låntagerens økonomiske forhold, herunder forsørgerforhold og eventuelle  

 merudgifter på grund af særlige helbredsmæssige forhold.
Lånet, der er rentefrit, skal normalt være afdraget over en 10-årig  

 periode.
De enkelte afdrag fastsættes dog sådan, at den, der skal betale  

 tilbage, kan udrede disse uden at komme til at mangle, hvad der må anses for  

 nødvendigt til eget eller familens underhold.
Dette beløb kan ikke sættes  

 lavere end svarende til en kontanthjælpsudmåling med et efter  

 omstændighederne rimeligt tillæg.
 Udgangspunktet for fastsættelse af afdrag er, at låntageren ved modtagelse  

 af uddannelseslån har påtaget sig en gældsforpligtelse, og at der skal  

 afsættes midler til betaling af denne gæld, inden han/hun påtager sig andre  

 gældsforpligtelser.
 Dette udelukker dog ikke, at det i nogle tilfælde kan være rimeligt at  

 acceptere, at den pågældende optager lån f i forbindelse med flytning til en  

 bedre egnet bolig eller til en erhvervsmæssig beskæftigelse.
 Ved beregning af afdrag bør der altid tages hensyn til følgende udgifter:
 Herudover bør der tages hensyn til låntagerens økonomiske forpligtelser  

 vedrørende SU-gæld/statsgaranterede lån og rimelige afdragsforpligtelser  

 vedrørende køb af nødvendige effekter.
Man bør tilstræbe, at der til enhver tid kan aftales et rimeligt månedligt  

 afdrag.
Der er dog grænser for, hvor små afdrag der kan fastsættes, uden at  

 det vil kunne betragtes som en omgåelse af bortfaldsreglen, jf. pkt. 91.
Hvis låntageren slet ikke kan betale afdrag uden at komme til at mangle  

 det nødvendige til sig og familien, vil der ikke være grundlag for at  

 gennemføre tilbagebetalingskravet, og der vil derfor ikke kunne fastsættes en  

 egentlig betalingsordning.
I disse tilfælde bør der være en rimelig jævnlig  

 kontakt med modtageren af lånet, bl.a. fordi kravet bortfalder, hvis  

 betalingshindringen varer i 5 år, jf. pkt. 91.
 Hvis låntagerens økonomiske forhold ændrer sig, efter at en  

 tilbagebetalingsordning er fastsat, så afdragene ikke kan betales, må man  

 forsøge at fastsætte en ny afdragsordning, som den pågældende kan overholde.
Låntageren bør altid ved den første aftale om en tilbagebetalingsordning  

 have besked om, at forvaltningen skal orienteres, både hvis de økonomiske  

 forhold forbedres, så der eventuelt skal aftales højere afdrag, og hvis de  

 forværres, så afdragsordningen ikke kan overholdes.
I sidstnævnte tilfælde er  

 det vigtigt, at låntageren orienterer forvaltningen, inden afdragene  

 forfalder.
Inddrivelse af forfaldne afdrag 90. Afdrag, der ikke betales rettidigt, vil kunne  

 inddrives efter reglerne for inddrivelse af personlige skatter, jf. § 44,  

 stk. 2. Herudover kan inddrivelse ske efter de almindelige regler for  

 inddrivelse af gæld, d.v.s. ved civilretligt søgsmål, eller ved udlæg,  

 såfremt det af gældsbrevet fremgår, at det umiddelbart kan danne grundlag for  

 inddrivelse ved udlæg.
Bortfald 91. Tilbagebetalingskrav som følge af lån efter § 42  

 bortfalder, hvis modtageren af lånet i en periode på 5 år ikke har haft  

 økonomisk mulighed for at betale afdrag.
Det vil sige 5 år efter  

 betalingshindringens opståen.
 Der er tale om en særlig bortfaldsfrist, der løber fra det tidspunkt, hvor  

 låntageren ikke kan betale selv mindre afdrag.
Fristen afbrydes, hvis der inden 5-års periodens udløb er fastsat, eller  

 det har været forsøgt at fastsætte en afdragsordning, som låntageren har  

 mulighed for at overholde.
Der vil blive tale om en ny 5-års periode, hvis  

 låntageren igen kommer i den situation, at han ikke kan betale.
 Fristen kan ikke forlænges i kraft af bestemmelser i anden lovgivning.
 Ved revalidendens død bortfalder eventuelle restancer på lån, hvis der  

 ikke er overskydende midler i boet til betaling af kravet.
