Bekendtgørelse om ændring af bekendtgørelse om økologisk arealtilskud § 1 I bekendtgørelse nr. 80 af 28. januar 2015 om økologisk arealtilskud, som ændret ved bekendtgørelse nr. 930 af 28. juli 2015, bekendtgørelse nr. 90 af 28. januar 2016, bekendtgørelse nr. 546 af 31. maj 2016, bekendtgørelse nr. 1530 af 14. december 2017, bekendtgørelse nr. 1329 af 26. november 2018, bekendtgørelse nr. 1284 af 3. december 2019 og bekendtgørelse nr. 57 af 23. januar 2020, foretages følgende ændringer:
 1. I indledningen ændres »jf. lovbekendtgørelse nr. 1375 af 10. december 2019« til: »jf. lovbekendtgørelse nr. 114 af 6. februar 2020«.
 2. I § 2, nr. 15, ændres »Miljø- og Fødevareministeriets« til: »Ministeriets«.
 3. Overalt i bekendtgørelsen ændres »Miljø- og Fødevareministeriets« til: »ministeriets«.
 4. I § 13 ændres »mindre end 100 kg udnyttet kvælstof pr. ha« til: »mindre end 100 kg udnyttet kvælstof pr. ha, dog mindre end 107 kg udnyttet kvælstof pr. ha, hvis tilsagnsperioden begynder den 1. september 2020 eller senere,«.
 5. I § 16, stk. 2, indsættes som nr. 27:
»27) Hasselnød (Corylus avellana) 225 planter pr. ha.« 6. § 17 affattes således:
»§ 17. Tilsagn om tillæg for reduceret kvælstoftilførsel for et areal er betinget af, at der i planperioder, der udløber inden for tilsagnsperioden eller den 30. september i det kalenderår, hvor tilsagnsperioden udløber, på bedriften i gennemsnit maksimalt tilføres 1) 60 kg udnyttet kvælstof pr. ha harmoniareal i planperioder, der begynder før den 1. august 2020, og 2) 65 kg udnyttet kvælstof pr. ha harmoniareal i planperioder, der begynder den 1. august 2020 eller senere.« 7. § 19, nr. 1, litra a, affattes således:
»a) På bedriften må der i gennemsnit maksimalt tilføres 100 kg udnyttet kvælstof pr. ha harmoniareal i en planperiode, der begynder før den 1. august 2020, og 107 kg udnyttet kvælstof pr. ha harmoniareal i en planperiode, der begynder den 1. august 2020 eller senere.« 8. § 23 a ophæves.
 9. I § 34 a ændres »100 kg« til: »107 kg«.
§ 2 Stk. 1. Bekendtgørelsen træder i kraft den 1. januar 2021.
 Stk. 2. § 1, nr. 5, finder anvendelse for tilsagnsår, der begynder den 1. september 2020 eller senere.
