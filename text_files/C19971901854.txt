(Til samtlige kommuner og amtskommuner  

 m.fl.) Konventionen mellem Danmark og Chile om social sikring har været gældende  

 siden den 1. september 1995. En vejledning om konventionen er udsendt i  

 november 1995. Der er nu i overensstemmelse med konventionens art. 20 mellem  

 de to lande indgået en administrativ aftale om gennemførelse af konventionen.
 Ikrafttræden mv.
 Den administrative aftale til dansk-chilensk konvention blev underskrevet  

 den 28. oktober 1996. Aftalen er trådt i kraft ved underskrivelsen og skal  

 anvendes med virkning fra konventionens ikrafttræden.
Aftalens bestemmelser Den administrative aftale indeholder bestemmelser om den praktiske  

 fremgangsmåde, der skal anvendes, når sager skal behandles efter  

 konventionens regler.
Ansøgning om pension I aftalens art. 5 - 9 er fastsat bestemmelser om ansøgning om pension,  

 lægeundersøgelse og administrativ kontrol.
Ansøgning om pension indgives i bopælslandet.
Indgivelse af ansøgning om  

 pension i eet land anses samtidig som ansøgning om pension efter det lands  

 lovgivning.
Lægeundersøgelse samt lægelig og anden kontrol af ansøgere og  

 ydelsesmodtagere foretages af myndighederne i bopælslandet.
Udgifter til  

 lægeundersøgelser afholdes efter bestemmelserne i konventionens art. 11.
 Da de nødvendige blanketter ikke foreligger, må der ved ansøgning om  

 chilensk pension indtil videre fortsat anvendes den fremgangsmåde, der er  

 beskrevet i pkt. 26 i Direktoratets vejledning af 16. november 1995.
Udsendte arbejdstagere Aftalen fastsætter i art. 4, at Direktoratet for Social Sikring og Bistand  

 giver attestation for udsendte arbejdstagere, der efter konventionens regler  

 forbliver omfattet af dansk lovgivning under udsendelse til Chile.
Anmodning  

 om attestation indgives til Direktoratet af arbejdsgiver eller arbejdstager.  

 Indtil videre afgives attestation i form af et brev.
Blanketter Efter aftalens art. 2 skal der udfærdiges blanketter til brug ved  

 gennemførelse af konventionen.
Disse blanketter, der endnu ikke foreligger,  

 vil blive udsendt, når de er færdigforhandlede mellem de to lande.
