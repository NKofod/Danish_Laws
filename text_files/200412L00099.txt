Fremsat den 11. november 2004 af  

 finansministeren (Thor Pedersen) Forslag til Lov  

 om ophævelse af lov om Dansk Olie og Naturgas A/S m.v.  

  

 og anlægslov for naturgasforsyning og ændring af lov om  

  

 etablering og benyttelse af en rørledning til transport af  

  

 råolie og kondensat § 1.  

  

 Lov nr. 254 af 8. juni 1983 om  

 Dansk Olie og Naturgas A/S m.v. ophæves.
 § 2.  

  

 Anlægslov nr. 232 af 8. juni 1979  

 for naturgasforsyning ophæves.
 § 3.  

  

 I  

 lov nr. 291 af 10. juni 1981 om etablering og benyttelse af en rørledning til  

 transport af råolie og kondensat, som ændret ved bl.a. lov nr. 254 af 8. juni  

 1983, foretages følgende ændringer:
 1.  


  

 § 3 a  

  

 affattes således:
 »§ 3 a.  

  

 DONG A/S betaler til staten en  

 afgift på 95 pct. af de i § 3, stk. 2 og 3, omhandlede beløb efter  

 fradrag af eventuel nedsættelse efter § 3, stk. 5.
Stk. 2.  

  

 Afgiften  

 opgøres og betales månedligt.
Afgiften erlægges senest ved udgangen af den  

 måned,  

 der følger efter den måned, hvori transporten af råolie og kondensat har  

 fundet  

 sted.
Stk. 3.  

  

 Økonomi- og  

 erhvervsministeren fastsætter nærmere regler for beregningen og betalingen af  

 afgiften.« § 4.  

  

 Loven træder i kraft den 1.  

 januar 2005.
Bemærkninger til lovforslaget Almindelige bemærkninger 1. Baggrunden Lovforslaget har til formål gennem en ophævelse af lov nr.  

 254 af 8. juni 1983 om Dansk Olie og Naturgas A/S mv. og en ophævelse af  

 anlægslov  

 nr. 232 af 8. juni 1979 at skabe forudsætninger for en privatisering af DONG  

 A/S.
 Lovforslaget indebærer tillige en ændring af § 3 a i  

 lov nr. 291 af 10. juni 1981 om etablering og benyttelse af en rørledning til  

 transport af råolie og kondensat (olierørledningsloven), idet ophævelsen af  

 lov  

 om Dansk Olie og Naturgas indebærer en ophævelse af bestemmelsen i lovens  

 § 7,  

 der indeholder en tilføjelse til olierørledningsloven.
 Regeringen (Venstre og Det Konservative Folkeparti) indgik  

 den 7. oktober 2004 aftale med Socialdemokraterne, Dansk Folkeparti,  

 Socialistisk Folkeparti og Det Radikale Venstre om følgende vilkår for salg  

 af  

 aktier i DONG A/S:
Parterne  

 er enige om, at aftalerne om, at naturgasinfrastrukturen   

 naturgasnettet og  

 naturgaslagre  skal forblive i offentligt eje  

 (Reform-opfølgningsaftalen af  

 22. marts 2000 og Aftalen om Naturgasforsyning og Energibesparelser af 29.  

 maj  

 2001), er opfyldt, så længe staten bevarer aktiemajoriteten i DONG A/S.
I  

 tilfælde af at aktiemajoriteten afhændes, skal staten først tilbagekøbe  

 naturgasnettet og naturgaslagrene fra selskabet.
Parterne  

 er åbne over for salg af alle statens aktier i DONG A/S.
En afgivelse af  

 statens aktiemajoritet inden 1. januar 2015, hvad enten det sker gennem  

 aktiesalg, fusion eller på anden vis, vil dog kræve enighed mellem parterne.
 Parterne  

 har forskellige opfattelser af anvendelsen af provenuet ved et statsligt  

 aktiesalg.
Privatiseringen af DONG A/S skal ses på baggrund af, at der  

 pr. 1. januar 2004 er gennemført frit leverandørvalg for alle danske  

 naturgasforbrugere.
Med fuldt liberaliserede naturgas- og elmarkeder, hvor  

 flere leverandører møder forbrugernes efterspørgsel, er der ingen begrundelse  

 for et fuldt statsejet kommercielt energiselskab.
En privatisering af DONG A/S vil samtidig bidrage til at  

 skabe ligestilling mellem DONG A/S og selskabets konkurrenter.
Det vil dels  

 signalere, at DONG A/S ikke kan opnå særlige fordele i kraft af det statslige  

 ejerskab, dels vil DONG A/S få de samme kommercielle frihedsgrader som  

 selskabets  

 konkurrenter.
Denne ligestilling er en forudsætning for, at konkurrencen på  

 energimarkederne bliver velfungerende, og at DONG A/S kan vedblive med at  

 være  

 en central, danskbaseret aktør.
 Regeringen har allerede taget en række skridt som led i  

 forberedelsen af DONG A/S privatisering.
Den 1. januar 2004 gennemførte staten således ejermæssig  

 adskillelse på naturgasområdet ved at overtage alle aktierne i DONG  

 Transmission A/S (nu Gastra A/S) fra DONG A/S, jf.
Akt 71 10/12 2003. Med  

 overtagelsen  

 blev ansvaret for naturgastransmissionen, forsyningssikkerheden samt  

 tilrettelæggelsen af adgangsvilkårene til det danske naturgasnet adskilt fra  

 de  

 konkurrenceudsatte aktiviteter i resten af DONG-koncernen i overensstemmelse  

 med den politiske aftale af 9. maj 2003 mellem regeringen (Venstre og Det  

 Konservative Folkeparti) og Socialdemokraterne, Dansk Folkeparti,  

 Socialistisk  

 Folkeparti, Det Radikale Venstre og Kristendemokraterne om udviklingen af det  

 danske energimarked.
 De lovgivningsmæssige og organisatoriske rammer for den  

 fremtidige konkurrence på naturgasmarkedet er dermed på plads.
Endvidere har Finansministeriet og Økonomi- og  

 Erhvervsministeriet med bistand fra investeringsbanken N.M.
Rothshild &  

 Sons fået udarbejdet en analyse af mulige privatiseringsmodeller for DONG A/S  

 i  

 foråret 2004. Såvel projektbeskrivelse som den efterfølgende analyse er  

 tidligere blevet oversendt til Folketinget (Det Energipolitiske Udvalg  

 2003-2004, alm. del bilag 196 og bilag 414). Analysen gennemgår fordele og  

 ulemper ved forskellige mulige privatiseringsmodeller, når disse sammenholdes  

 med de væsentlige samfundsmæssige hensyn, der knytter sig til DONG A/S  

 virksomhed.
Analysen identificerer følgende tre grundmodeller for  

 privatiseringen af DONG A/S: (i) En børsintroduktion og salg af en  

 minoritetsaktiepost til en bred ejerkreds, (ii) et salg til et andet  

 energiselskab af en majoritetsaktiepost og endelig (iii) en opsplitning af  

 selskabet med bevarelsen af infrastrukturen i statsligt ejerskab og et fuldt  

 salg af selskabets øvrige virksomhed til et eller flere energiselskaber.
Regeringen har overvejet de tre modeller.
Det er  

 regeringens vurdering, at en børsintroduktion i forbindelse med begyndelse af  

 et salg til en bred ejerkreds vil være en hensigtsmæssig privatiseringsmodel.
Det forventes, at staten i en årrække vil være  

 majoritetsaktionær i DONG A/S.
Såfremt aktiemajoriteten afhændes, skal staten  

 i  

 medfør af den politiske aftale først tilbagekøbe naturgasnettet og  

 naturgaslagrene  

 fra DONG A/S.
Med Folketingets vedtagelse af lov om ændring af lov om  

 elforsyning, lov om naturgasforsyning og lov om varmeforsyning den 9. juni  

 2004  

 er der indført en statslig købspligt i forhold til naturgasdistributionsnet,  

 der træder i kraft i de i loven beskrevne situationer.
Det betyder bl.a. at  

 DONG A/S vil skulle afstå distributionsnettet til staten, hvis statens  

 ejerandel i DONG A/S reduceres til 50 pct. eller derunder.
For så vidt angår den øvrige infrastruktur, der fortsat vil  

 være placeret i DONG A/S, er det regeringens hensigt, at der som vilkår for  

 privatiseringen vil blive fastsat en mekanisme, der bringes i anvendelse,  

 såfremt  

 staten senere ønsker at reducere sin aktiepost i DONG A/S til 50 pct. eller  

 derunder.
Staten vil i den situation fremsætte et købstilbud til DONG A/S for  

 den relevante infrastruktur.
Når der er enighed mellem staten og selskabets  

 bestyrelse om tilbuddet, forelægges resultatet for selskabets  

 generalforsamling.
Hvis et flertal af selskabets private aktionærer   

 idet  

 staten fraskriver sig retten fra at deltage i afstemningen  godkender  

 tilbuddet, overtager staten infrastrukturen og kan sælge yderligere aktier.  

 Såfremt de private aktionærer ikke accepterer tilbuddet, kan staten vælge  

 enten  

 at forhøje tilbuddet eller undlade at sælge yderligere aktier.
Formålet med denne mekanisme er på den ene side at sikre,  

 at naturgasinfrastrukturen kan forblive under statslig kontrol uanset statens  

 ejerandel i DONG A/S.
På anden side har mekanismen til formål at betrygge de  

 investorer,  

 der køber aktier i DONG A/S, i, at staten ikke ensidigt kan bestemme, hvornår  

 og under hvilke omstændigheder DONG A/S afgiver ejerskabet til  

 infrastrukturen.
Det vurderes som afgørende for at kunne gennemføre en  

 børsintroduktion af DONG A/S, at det omfatter alle de hovedaktiviteter, som  

 selskabet har i dag.
Den naturgasinfrastruktur, der i dag ejes af DONG A/S,  

 udgør en så stor andel af selskabets samlede virksomhed og forretningsmodel,  

 at  

 det vil have meget store konsekvenser for vurderingen af selskabets  

 bæredygtighed, hvis infrastrukturen blev taget ud.
På længere sigt er det  

 forventningen,  

 at DONG A/S gennem ekspansion af andre dele af virksomheden gradvis vil blive  

 mindre afhængig af naturgasinfrastrukturen.
 Den nærmere tilrettelæggelse af og vilkårene for  

 aktiesalget, herunder den mekanisme der skal sikre den fortsatte statslige  

 kontrol med infrastrukturen, vil blive forelagt Folketingets Finansudvalg  

 forud  

 for aktiesalgets gennemførelse.
 Såfremt det måtte blive aktuelt, at DONG A/S forud for  

 børsintroduktionen indgår i andre transaktioner, herunder fusion med andre  

 energiselskaber, som indebærer en ændring af statens ejerandel til DONG A/S,  

 vil dette ligeledes blive forelagt Folketingets Finansudvalg.
2. Ophævelse af DONG-loven Ophævelse af lov om Dansk Olie og Naturgas A/S m.v. har til  

 hensigt at normalisere en række forhold vedrørende DONG A/S, så  

 styringsmodellen for selskabet bringes på linje med den, der allerede  

 anvendes  

 for de fleste andre statslige aktieselskaber.
Privatiseringen indebærer, at  

 det  

 ikke længere er hensigtsmæssigt og/eller muligt at opretholde de særlige  

 forpligtelser,  

 der påhviler DONG A/S i medfør af loven.
 På denne baggrund skal der navnlig peges på ophævelsen af  

 følgende bestemmelser i den eksisterende lov.
 Ministerens godkendelse af vedtægtsmæssige formål med  

 tilslutning fra et af Folketinget nedsat udvalg samt kravet om ministerens  

 godkendelse af vedtægter og vedtægtsændringer i medfør af lovens § 2,  

 stk. 2,  

 og § 5, ophæves.
Staten vil efter en børsintroduktion udøve sit ejerskab i  

 overensstemmelse med aktieselskabslovens almindelige ordning, hvorefter  

 moderselskabets vedtægter kun kan ændres med to-tredjedels flertal.
For så  

 vidt  

 angår datterselskaber, skal disses vedtægtsmæssige formål i medfør af  

 aktieselskabsloven være omfattet af formålet i moderselskabets vedtægter.
Det  

 bemærkes, at det ikke er regeringens hensigt, at den nuværende  

 formålsbestemmelse, hvorefter selskabets formål er at bidrage til et  

 velfungerende og stabilt energimarked i Danmark ved direkte eller indirekte,  

 såvel her i landet som i udlandet, på et kommercielt grundlag at udvikle,  

 efterforske, indvinde, opbevare, behandle, transportere, producere og handle  

 med energiprodukter samt produkter og ydelser i sammenhæng hermed, skal  

 ændres  

 i forbindelse med privatiseringen.
 Repræsentantskabet for DONG A/S, der er nedsat i medfør af  

 § 3, nedlægges.
Formålet med repræsentantskabet har været at føre tilsyn  

 med selskabets ledelse.
Repræsentantskabets sammensætning afspejler for det  

 første et ønske om at øge Folketingets indseende med selskabets virksomhed.  

 For  

 det andet har det været hensigten at lade erhvervs-, aftager- og  

 forbrugerinteresser føre tilsyn med selskabet.
Som følge af liberaliseringen af naturgasmarkedet er  

 repræsentantskabets sammensætning allerede i dag problematisk.
Det er således  

 ikke hensigtsmæssigt, at naturgasforbrugere, der nu har frit leverandørvalg,  

 har indflydelse på DONG A/S virksomhed, ligesom nogle af  

 repræsentantskabets  

 medlemmer repræsenterer virksomheder, der potentielt kunne blive konkurrenter  

 til DONG A/S på naturgasmarkedet.
 Dertil kommer, at opretholdelsen af repræsentantskabet må  

 vurderes uforenelig med en børsintroduktion af DONG A/S.
 Ministerens pligt til at fremsende årsrapporter mv. til et  

 af Folketinget nedsat udvalg, jf. den nuværende lovs § 4, stk. 1,  

 udgår.
 I lyset af at DONG A/S årsrapporter i dag er frit  

 tilgængelige, fx på selskabets hjemmeside, vurderes det hensyn, der lå bag  

 pligten, ikke længere at kunne begrunde bestemmelsen fremover.
Hertil kommer, at der for børsnoterede selskaber gælder en  

 særlig oplysningsforpligtelse.
Københavns Fondsbørs stiller således krav om  

 offentliggørelse af væsentlige begivenheder og forhold, som kan have  

 betydning  

 for kursdannelsen på selskabets værdipapirer.
 Tilsvarende ophæves kravet om, at såvel DONG A/S som  

 ministeren udarbejder en redegørelse til Folketinget, jf. den nuværende lovs  

 § 4,  

 stk. 2 og 3.
For så vidt angår DONG A/S vil dette oplysningsbehov dækkes  

 af selskabets årsrapport, således som det allerede i dag er tilfældet.
Hvad  

 angår ministerens redegørelse, henvises til den årlige selskabspublikation om  

 udviklingen i aktieselskaber med statslig deltagelse, som finansministeren  

 udarbejder.
 Der henvises tillige til, at økonomi- og erhvervsministeren  

 fremover skal orientere et af Folketinget nedsat udvalg om væsentlige forhold  

 vedrørende landets naturgasforsyning gennem udarbejdelsen af en årlig  

 redegørelse,  

 jf. § 2, stk. 3, i lov nr. 494 af 9. juni 2004 om ændring af lov om  

 elforsyning, lov om naturgasforsyning og lov om varmeforsyning.
3. Ophævelse af anlægslov for naturgasforsyning Anlægslov nr. 232 af 8. juni 1979 for naturgasforsyning  

 foreslås ophævet, da de af lovens bestemmelser, der ikke har udtømt deres  

 formål, og som stadig er aktuelle, findes uforenelige med en  

 børsintroduktion.  

 Hovedformålet med anlægsloven var at sikre det økonomiske grundlag for  

 etableringen af den danske naturgasforsyning, hvilket nu er gennemført.
Regeringens bemyndigelse til at udvide aktiekapitalen i  

 DONG A/S, jf. anlægslovens § 1, stk. 1, ophæves.
Bestemmelsen har  

 udtømt  

 sit formål.
 Regeringens bemyndigelse til at stille statsgaranti over  

 for DONG A/S, jf. lovens § 1, stk. 2 og 3, ophæves.
Der er i medfør af bestemmelserne stillet to garantier:  

 Statsgaranti af 24. maj 1991 for kassekredit med ramme på 150 mio.
DM og  

 statsgaranti af 23. februar 1994 for obligationslån på 500 mio. kr. med  

 forfaldsdato  

 23. februar 2004. Der er for disse garantier udformet særlige  

 garantidokumenter, der er gyldige også uden opretholdelse af bestemmelsen i  

 anlægsloven.
Der vurderes ikke at være behov for at stille yderligere  

 garantier  

 i medfør af bestemmelsen, hvorfor bestemmelsen foreslås ophævet.
 Tilsvarende ophæves bestemmelsen vedrørende kapitalindskud  

 og garantier i lovens § 2.
Bestemmelsen om godkendelse af optagelse af inden- og  

 udenlandske lån findes uhensigtsmæssig, når ny låneoptagelse ikke længere er  

 statsgaranteret, og når selskabet privatiseres.
Låneoptagelser og tilsvarende  

 dispositioner vil normalt henhøre under selskabets bestyrelse.  

 Finansministerens  

 godkendelse af låneoptagelser ville dels indebære en uklarhed om ansvaret for  

 selskabets dispositioner, dels pålægge selskabet uhensigtsmæssige særlige  

 forpligtelser.
 Bestemmelsen i den gældende lovs § 3 stk. 1, om  

 at handelsministerens godkendelse af kontrakt af 9. marts 1979 mellem  

 bevillingshaverne anses for opfyldelsen af § 2, stk. 5, 1. pkt., i  

 henhold til eneretsbevillingen af 8. juli 1962 til efterforskning og  

 indvinding  

 af kulbrinter, ophæves.
 Bestemmelsen indebærer en konstatering og bekræftelse af,  

 at indgåelsen af gaskontrakten af 9. marts 1979 tillagdes den virkning, at  

 A.P.  

 Møllers eneret til efterforskning og indvinding af naturgas opretholdes for  

 resten af eneretsbevillingens løbetid.
 Ved aftale af 15. juli 1976 mellem bevillingshaverne og handelsministeren  

 var det fastsat, at gasleverancerne skulle påbegyndes senest den 8. juli  

 1984.  

 Blev denne frist ikke overholdt, ville eneretsbevillingen bortfalde.  

 Kontrakten  

 af 9. marts 1979 mellem eneretsbevillingshaverne og DONG A/S indeholdt  

 imidlertid - med udgangspunkt i finansministerens redegørelse af 16. maj 1978  

 om prioriteringen af de offentlige investeringer - på initiativ af DONG A/S  

 bestemmelse om, at igangsættelse af indvinding af naturgas med henblik på  

 leverancer i henhold til kontrakten først skulle finde sted fra den 1.  

 oktober  

 1984.
 Man fandt derfor, at der var behov for retligt at  

 konstatere, at bevillingshaverne opfyldte bevillingen ved at påbegynde  

 gasleverancerne den 1. oktober 1984.
Ophævelsen af bestemmelsen i § 3 har ikke betydning  

 for denne konstatering.
Ophævelsen af bestemmelsen vil således ikke betyde,  

 at  

 den manglende iværksættelse af produktion af naturgas i 1984 vil kunne  

 påberåbes  

 af staten som begrundelse for at hævde, at eneretsbevillingen for så vidt  

 angår  

 naturgas allerede er bortfaldet. Økonomi- og erhvervsministeren vil  

 underrette  

 bevillingshaverne herom efter lovens vedtagelse.
 4. Ændring af olierørledningsloven.
I henhold til § 3 i lov nr. 291 af 10 juni 1981 om  

 etablering og benyttelse af en rørledning til transport af råolie og  

 kondensat  

 med senere ændringer (olierørledningsloven) samt aftalen af 19. maj 1981 med  

 bevillingshaverne i henhold til eneretsbevillingen af 8. juli 1962 betaler  

 brugerne af olierørledningen  ud over et beløb til dækning af kapital-  

 og  

 driftsomkostninger  et fortjenesteelement på 5 pct. af værdien af den  

 producerede/  

 transporterede mængde råolie og kondensat.
De nærmere regler for beregningen,  

 betalingen og fordelingen af de omhandlede beløb er fastsat ved  

 bekendtgørelse  

 nr. 212 af 21. marts 2000 om betaling for transport af råolie og kondensat.
Det fremgår endvidere af § 3 a i olierørledningsloven,  

 at energiministeren for et år ad gangen med tilslutning fra folketingets  

 finansudvalg kan indgå aftale med DONG A/S om betaling af en afgift for den  

 af  

 loven omfattede virksomhed.
Denne afgift har i en årrække været fastsat til  

 95  

 pct. af det anførte fortjenesteelement.
Når DONG A/S ophører med at være rent statsligt ejet, vil  

 olierørledningsafgiften ikke længere hensigtsmæssigt kunne fastsættes ved en  

 årlig aftale mellem staten og selskabet.
Hertil kommer, at § 3 a blev  

 tilføjet olierørledningsloven ved en bestemmelse i DONG-loven, som nu  

 foreslås  

 ophævet.
Der er derfor behov for at ændre bestemmelsen om  

 olierørledningsafgiften.
 Med den foreslåede affattelse af § 3 a er tilsigtet en  

 videreførelse af den gældende ordning, dog således, at betalingen på 95 pct.  

 nu  

 fastsættes ved lov og ikke ved en årlig aftale.
5. Folketingets behandling af gældende love For så vidt angår folketingets behandling af forslaget til  

 den gældende lov henvises som følger:
 Lov nr. 254 af 8. juni 1983 om Dansk Olie og Naturgas A/S  

 m.v. (Folketingstidende 1982-83, FF. sp. 4162, 4887, 12486, 12870, tillæg A  

 sp.  

 1905, tillæg B sp. 2729, tillæg C sp. 605).
 Lov nr. 232 af 8. juni 1979 om en anlægslov for  

 naturgasforsyning (Folketingstidende 1978-79, FF. sp. 9467, 9508, 11597 og  

 11764, tillæg A sp. 3473, tillæg B sp. 1515, tillæg C sp. 655), ændret ved  

 lov  

 nr. 593 af 12. december 1984 (Folketingstidende 1984-85, FF. sp. 1121, 1702,  

 3090 og 3452, tillæg A sp.1045, tillæg B sp. 81, tillæg C sp. 73).
6. Økonomiske og administrative konsekvenser for  

 det offentlige Lovforslaget indebærer en mindre lettelse af statens  

 administrationsbyrde i forbindelse med afskaffelse af ministergodkendelsen af  

 vedtægtsmæssige formål, vedtægter og vedtægtsændringer i selskaber i  

 DONG-koncernen.
 Endvidere vil ophævelse af anlægsloven medføre en mindre  

 lettelse af statens administrationsbyrde i forbindelse med afskaffelse af  

 godkendelse af DONG A/Ss lånedispositioner.
7. Økonomiske og administrative konsekvenser for  

 erhvervslivet Lovforslaget indebærer en ligestilling af DONG A/S med  

 andre naturgasselskaber, da en række af de særlige vilkår, der gælder for  

 selskabet, fjernes.
 Lovforslaget indebærer en mindre lettelse af DONG A/S  

 administrationsbyrde i forbindelse med afskaffelse af ministergodkendelsen af  

 vedtægtsmæssige formål, vedtægter og vedtægtsændringer i selskaber i  

 DONG-koncernen.
8. Miljømæssige konsekvenser Lovforslaget har ingen miljømæssige konsekvenser 9. Forholdet til EU-retten Lovforslaget indeholder ikke EU-retlige aspekter.
10. Høring Lovforslaget har været i høring hos: Amtsrådsforeningen,  

 Arbejderbevægelsens Erhvervsråd, Center for Kvalitet i Erhvervsregulering hos  

 Erhvervs- og Selskabsstyrelsen, Dansk Arbejdsgiverforening, Dansk Elhandel,  

 Dansk Energi, Dansk Handel og Service, Dansk Industri, Dansk  

 Erhvervsgartnerforening,  

 Danske Fjernvarmeværkers Forening, Dansk VVS, DONG A/S, Elkraft System, Elsam  

 A/S, Eltra, Energiklagenævnet, Energitilsynet, Energi E2 A/S, Forbrugerrådet,  

 Foreningen af Danske Elforbrugere (FDE), Foreningen af Danske  

 Kraftvarmeværker,  

 Foreningen for Slutbrugere af Energi, Frederiksberg Kommune, Gastra A/S, HNG,  

 Håndværksrådet, Indukraft, Kommunernes Landsforening, Københavns Kommune,  

 Landbrugsrådet, Landsorganisationen i Danmark, Mærsk Olie og Gas A/S,  

 Naturgas  

 Fyn, Naturgas Midt-Nord, NSOC-D, Oliebranchens Fællesrepræsentation,  

 Regionalt  

 Råd Syd- og Sønderjylland, Regionalt Råd Vestsjælland, Statsministeriet,  

 Økonomi- og Erhvervsministeriet.
Konsekvenser af lovforslag Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, amt og amtskommuner Ingen Ingen Administrative konsekvenser for stat, amt og amtskommuner Mindre lettelse af statens administrationsbyrde i forbindelse  

 med afskaffelse af ministergodkendelsen af vedtægtsmæssige formål, vedtægter  

 og vedtægtsændringer i selskaber i DONG-koncernen.
 Endvidere vil ophævelse af anlægsloven medføre en mindre  

 lettelse af statens administrationsbyrde i forbindelse med afskaffelse af  

 godkendelse af DONG A/Ss lånedispositioner.
Ingen Økonomiske konsekvenser for erhvervslivet Ligestilling af DONG A/S med andre naturgasselskaber.
Ingen Administrative konsekvenser for erhvervslivet Mindre lettelse af DONG A/S administrationsbyrde i forbindelse  

 med afskaffelse af ministergodkendelsen af vedtægtsmæssige formål, vedtægter  

 og vedtægtsændringer i selskaber i DONG-koncernen.
Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Det foreslås, at lov nr. 254 af 8.juni 1983 om Dansk Olie  

 og Naturgas A/S m.v. ophæves samtidig med lovens ikrafttrædelse.
 Der henvises i øvrigt til de almindelige bemærkninger.
Til § 2 Det foreslås, at anlægslov for naturgasforsyning, lov nr.  

 232 af 8. juni 1979, ophæves.
Hovedformålet med den nævnte lov var at sikre  

 det  

 økonomiske grundlag for etableringen af den danske naturgasforsyning.
Dette  

 er  

 nu gennemført.
Bestemmelsen i lovens § 2 om ministergodkendelse af  

 optagelse af inden- og udenlandske lån findes uhensigtsmæssig, når ny  

 låneoptagelse ikke længere er statsgaranteret.
Det foreslås derfor, at loven  

 ophæves.
 Der henvises i øvrigt til de almindelige bemærkninger.
Til § 3 Det foreslås, at olierørledningsloven ændres, således at  

 olierørledningsafgiften fastsættes til 95 pct. af det efter  

 olierørledningsloven  

 og 1981-aftalen med eneretsbevillingshaverne fastsatte fortjenesteelement på  

 5  

 pct. af den producerede/transporterede mængde råolie og kondensat.
Afgiften har hidtil i henhold til olierørledningsloven  

 været fastsat ved en årlig aftale mellem DONG Olierør A/S og økonomi- og  

 erhvervsministeren.
Satsen har i en årrække været fastsat til 95 pct.
Der vil fortsat gælde, at DONG A/S på baggrund af den efter  

 § 16 i bekendtgørelse nr. 212 af 21. marts 2000 gennemførte årlige  

 regulering skal foretage en endelig opgørelse af det beløb, der skal erlægges  

 til  

 staten vedrørende året før.
I opgørelsen indgår eventuelle rentereguleringer  

 i  

 henhold til bekendtgørelse nr. 212 af 21. marts 2000 §17 og §18.
Fremgår det af DONG A/S årlige opgørelse, at det beløb,  

 DONG A/S er pligtig at erlægge, afviger fra det faktisk erlagte, udlignes  

 forskellen senest 30 dage efter udarbejdelsen af opgørelsen.
Der svares ikke  

 renter af det omhandlede udligningsbeløb.
Som følge af ændringen af olierørledningsloven ved lov nr.  

 206 af 29. marts 2004 finder bestemmelsen om fortjenesteelement ikke  

 anvendelse  

 fra og med den 9. juli 2012 for de rettighedshavere, der er omfattet af  

 kulbrinteskattelovens regler om beskatning af indkomst fra eneretsbevillingen  

 m.v., og for de koncessioner, der tildeles med virkning fra 1. januar 2004  

 eller senere.
Dette medfører, at olierørledningsafgiften bortfalder  

 tilsvarende.
 Der henvises i øvrigt til de almindelige bemærkninger.
Til § 4 Det forslås, at loven træder i kraft den 1. januar 2005.
Bilag 1 Lovforslaget sammenholdt med gældende lov Gældende formulering Lovforslaget I lov nr. 291 af 10. juni 1981 om etablering og  

 benyttelse af en rørledning til transport af råolie og kondensat, som ændret  

 ved bl.a. lov nr. 254 af 8. juni 1983, har § 3 a følgende formulering:
 I lov nr. 291 af 10. juni 1981 om etablering og  

 benyttelse af en rørledning til transport af råolie og kondensat, som ændret  

 ved bl.a. lov nr. 254 af 8. juni 1983, foretages følgende ændringer:
 1.  


  

 § 3 a  

  

 affattes således:
 § 3 a.  

  

 Energiministeren kan for et år  

 ad gangen med tilslutning fra folketingets finansudvalg indgå aftale med  

 Dansk Olie og Naturgas A/S om betaling af en afgift for den af loven  

 omfattede  

 virksomhed.
 § 3 a.  

  

 DONG A/S betaler til staten en afgift på  

 95 pct. af de i § 3, stk. 2 og 3, omhandlede beløb efter fradrag af eventuel  

 nedsættelse efter § 3, stk. 5.
Stk. 2.  

  

 Afgiften  

 opgøres og betales månedligt.
Afgiften erlægges senest ved udgangen af den  

 måned, der følger efter den måned, hvori transporten af råolie og kondensat  

 har fundet sted.
 Stk. 3.  

  

 Økonomi-  

 og erhvervsministeren fastsætter nærmere regler for beregningen og betalingen  

 af afgiften.
