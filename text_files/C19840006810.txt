(Til samtlige kommunalbestyrelser uden  

 for København og Frederiksberg) 1. Der udarbejdes i disse år i stigende grad lokalplaner, der indeholder  

 bestemmelser om forbud mod udstykning, samtidig med at det fremgår, at  

 planområdet forudsættes opdelt ved hegn, hække el.lign., sådan at der til  

 hver enkelt bygning skal høre en privat grund.
Der har i særlig grad været  

 tale om lokalplaner for områder til tæt/lav og åben/lav boligbebyggelse.
 Denne udvikling indebærer en meget uheldig svækkelse af  

 udstykningssystemet og dermed af fastlæggelse, registrering og sikring af  

 ejendomsgrænserne.
 Udstykningslovens § 1, stk. 1, bestemmer, at der skal ske udstykning, hvis  

 en del af en samlet fast ejendom skal afhændes, pantsættes eller gives i brug  

 til en anden for et længere tidsrum end 10 år.
Et af udstykningslovens vigtigste formål er at sikre, at varigt udlagte  

 grunde udstykkes som klart definerede enheder.
I forbindelse med den  

 matrikulære sag sker der fastlæggelse, afmærkning, opmåling og registrering  

 af grundenes grænser.
En stor del af bestemmelserne i den lovgivning, der  

 vedrører fast ejendom, hviler på udstykningssystemet og det matrikulære  

 ejendomsbegreb, og i forbindelse med udstykningsproceduren er det derfor i  

 stor udstrækning muligt at koordinere og kontrollere lovgivningens  

 bestemmelser.
Men først og fremmest har fastlæggelsen og registreringen af  

 grænserne betydning for grundejerne og for beboere eller andre, der har en  

 brugsret til et bestemt grundareal.
2. Bestemmelser om forbud mod udstykning i en lokalplan, der udlægge r eller giver mulighed for at udlægge grunde til særskilt brug for enkelte  

 boliger eller erhvervsvirksomheder m.v. i området, kan have uheldige  

 virkninger på flere måder.
Kommuneplanloven giver ikke hjemmel til at regulere ejerforholdene for de  

 enkelte boliger.
Det kan således ikke i en lokalplan bestemmes, at de enkelte  

 bygninger skal være privatejede, evt. i form af ejerlejligheder, eller at de  

 f.eks. skal være andelsboliger eller lejeboliger (almennyttigt boligbyggeri).
Når en lokalplan indeholder forbud mod udstykning af særskilte grunde, der  

 skal høre til bygningerne, sker der imidlertid en indskrænkning af de måder,  

 hvorpå ejerforholdene til bygningerne kan organiseres, ligesom de fremtidige  

 ejerformer til grundarealerne indirekte reguleres.
Dette sker ofte på et  

 tidspunkt, hvor det ikke er endelig afgjort, under hvilke former byggeriet  

 vil blive gennemført.
Selv om det ikke med lokalplanen er hensigten at  

 fastlægge de fremtidige ejerformer i området, får et udstykningsforbud rent  

 faktisk den virkning, at der ikke senere er mulighed for, at de enkelte  

 bygninger kan sælges med den tilhørende grund.
Hvis der ved lokalplanens  

 virkeliggørelse ønskes etableret særskilt ejendomsret til bygningerne,  

 tvinges man derfor af planens udstykningsforbud til, at det må ske ved  

 anvendelse af ejerlejlighedssystemet eller i form af bygninger på lejet grund  

 efter tinglysningslovens § 19. Dette er uheldigt, da retsforholdene omkring  

 de tilhørende grundarealer herved bliver langt mindre klare end ved  

 udstykning.
Den enkelte bygningsejers rettigheder vedrørende et grundareal vil i disse  

 tilfælde ikke kunne sikres på samme måde, som hvis arealet var udstykket.  

 Rettighederne vil komme til at hvile på aftale mellem bygningsejeren og  

 ejeren af det fælles grundareal, hvorpå bebyggelsen er opført.
Denne ejer kan  

 så enten være en ejerlejlighedsforening eller - for bygninger på fremmed  

 grund - en privat grundejer (person, forening el.lign.) eller en offentlig  

 myndighed.
Brugsretten til grunden vil, når der ikke sker udstykning, højst  

 kunne tinglyses for en periode af 10 år, jf. udstykningslovens § 1, stk. 1.  

 Disse forhold kan føre til alvorlige problemer af privatretlig karakter, må  

 ske navnlig i forbindelse med ejerskifter, og ofte til brugsforhold i strid  

 med bestemmelserne i udstykningslovens § 1, stk. 1. For bygninger på lejet  

 grund vil et udstykningsforbud i mange tilfælde føre til, at der kun kan  

 opnås kortvarige lån i bygningerne.
Heller ikke i tilfælde, hvor der planlægges med henblik på opførelse af  

 andelsboliger eller almennyttigt boligbyggeri, bør der indsættes bestemmelser  

 om udstykningsforbud, når planen forudsætter udlæg af private haver til de  

 enkelte huse.
Dels kan der inden planens virkeliggørelse ske en ændring i  

 udviklingen, der fører til ønske om, at de enkelte huse med tilhørende grunde  

 kan sælges til private som selvstændige ejendomme.
Dels kan beboerne i  

 byggeri af denne art have fordel af, at havearealernes grænser fastlægges og  

 registreres ved udstykning, således at omfanget af deres brugsret er klar og  

 kan beskyttes.
Og endelig er det ikke nødvendigt med en bestemmelse om forbud  

 mod udstykning.
Udstykning hindrer jo ikke, at de udstykkede grunde fortsat  

 ejes samlet (af en offentlig myndighed, en boligforening o.s.v.).
Der er ikke efter gældende regler noget i vejen for, at andelsboliger  

 opføres på hver sin selvstændigt matrikulerede grund.
Forudsætningen for at  

 anvende loven om andelsboligforeninger og andre boligfællesskaber er, at der  

 skal være flere end 2 beboelseslejligheder på ejendommen, jf. lovens § 1.  

 Denne forudsætning vil være opfyldt, når andelsboligforeningen ejer grundene,  

 og de enten er vurderet sammen eller er noteret på samme blad i tingbogen,  

 jf. § 19, stk. 2, i lov om tinglysning.
Der henvises til punkt 2 i  

 boligministeriets cirkulære af 21-1-1981 om andelsboligforeninger og andre  

 boligfællesskaber.
Der er heller ikke noget i vejen for at opnå støtte til  

 almennyttigt byggeri i tilfælde, hvor boligerne opføres på hver sin  

 selvstændigt matrikulerede grund, når blot den pågældende afdeling under et  

 boligselskab ejer grundene.
 De omtalte problemer er i en vis udstrækning behandlet i den rapport om  

 fortætning af parcelhusområder, som en arbejdsgruppe nedsat af  

 miljøministeriet har af givet i 1983, og vil også indgå i de overvejelser,  

 der i øjeblikket foretages i matrikeldirektoratet med henblik på revision af  

 udstykningsloven.
 3. På denne baggrund må det anbefales, at lokalplanbestemmelser  

 formuleres sådan, at der forudsættes udstykning af arealer, der udlægges til  

 særskilt og varig brug i forbindelse med de enkelte bygninger eller i hvert  

 fald sådan, at udstykning ikke forbydes.
 Landbrugsministeriet, matrikeldirektoratet, den 24. maj 1984.
