 I medfør af § 3, stk. 2, § 7, stk. 4, § 14, § 17, stk. 1 og 2 samt § 19,  

 stk. 2, i lov nr. 285 af 27. april 1994 om førstegangsomsætning af fisk,  

 fastsættes:
 § 1.  Fiskeriministeren kan meddele bevilling til  

 inden for et område, der fastsættes i bevillingen at afholde frivillig  

 offentlig auktion over enhver art fisk, krebs- og bløddyr samt bestanddele og  

 produkter heraf.
 Stk. 2.  Ingen må uden at have erhvervet bevilling efter  

 stk. 1, drive den virksomhed, der er nævnt i stk. 1.
 Stk. 3.  Inden for det i bevillingen angivne område har  

 bevillingshaveren pligt til at drive fiskeauktion.
 Stk. 4.  Ønsker bevillingshaveren at udøve anden  

 erhvervsmæssig virksomhed, skal fiskeriministeren underrettes herom.  

 Fiskeriministeren kan nedlægge forbud herimod.
 § 2.  Bevillingen kan efter ansøgning meddeles til  

 personer, aktieselskaber eller lignende, der opfylder næringslovens  

 betingelser for at opnå næringsbrev som handlende eller industridrivende.
Stk. 2.  For personer kræves endvidere, at vedkommende Stk. 3.  I ansvarlige interessentskaber og  

 kommanditselskaber skal alle personligt ansvarlige deltagere opfylde de i  

 stk. 1 og 2 nævnte betingelser.
Aktieselskaber og anpartsselskaber og andre  

 selskaber med begrænset ansvar skal være registreret i Erhvervs- og  

 Selskabsstyrelsen og direktørerne og flertallet af bestyrelsesmedlemmerne  

 skal opfylde betingelserne i stk. 1 og 2.
 Stk. 4.  Fiskeriministeren kan tillade, at bevilling  

 meddeles, selv om de i stk. 1-3 nævnte betingelser ikke er opfyldt.
 Stk. 5.  Bevilling til personer kan nægtes, hvis  

 ansøgeren er dømt for strafbart forhold, der kan begrunde en fare for misbrug  

 af bevillingen, eller hvis der i øvrigt efter de oplysninger, der foreligger  

 om pågældendes personlige forhold, er grund til at antage, at vedkommende  

 ikke vil drive virksomheden på forsvarlig måde.
 Stk. 6.  Er ansøgeren et aktieselskab eller lignende,  

 kan bevilling nægtes, hvis der om et medlem af selskabets direktion eller  

 bestyrelse eller om indehaveren af en bestemmende aktiepost eller andel m.v.  

 foreligger oplysninger, som efter stk. 5 kan begrunde nægtelse af bevilling.  

 Indtræder der nye medlemmer i direktionen eller bestyrelsen, eller sker der  

 overdragelse af en bestemmende aktiepost eller andel i et aktieselskab eller  

 lignende, som har opnået bevilling, skal der inden 14 dage foretages  

 anmeldelse herom til Fiskeriministeriet, der afgør, om bevillingen kan  

 opretholdes.
 § 3.  Fiskeauktion må kun udøves i forretningslokaler,  

 som fiskeriministeren har godkendt til formålet.
 Stk. 2.  Bevillingshaveren skal på sit forretningssted  

 have sin bevilling eller en af Fiskeriministeriet udstedt genpart ophængt på  

 et iøjnefaldende sted.
 § 4.  Den daglige drift af virksomheden skal forestås  

 af bevillingshaveren selv eller en bestyrer, der er godkendt af  

 Fiskeriministeriet.
 Stk. 2.  Er bevillingshaveren et selskab eller lignende,  

 skal driften forestås af en godkendt bestyrer.
 Stk. 3.  Med hensyn til godkendelse af bestyrere samt  

 tilbagekaldelse af godkendelse af bestyrere finder bestemmelserne i §§ 2, 9,  

 10 og 11 tilsvarende anvendelse.
 Stk. 4.  En bevillingshaver må ikke i sin virksomhed  

 lade nogen, som ikke opfylder betingelserne for at få bevilling, forestå  

 auktionsvirksomhed.
§ 5.  For afholdelse af fiskeauktion tilkommer der  

 bevillingshaveren et vederlag, der betales af sælgeren.
Fiskeriministeren  

 fastsætter nærmere regler om beregningen af vederlaget for den enkelte  

 bevillingshaver.
 Stk. 2.  Bevillingshaveren indsender årsregnskabet for  

 fiskeauktionen til Fiskeriministeriet inden udgangen af 1. kvartal i det  

 følgende år revideret af en statsautoriseret eller registreret revisor.  

 Regnskabsaflæggelsen sker på en af Fiskeriministeriet godkendt formular.
 Stk. 3.  Fiskeriministeren kan i særlige tilfælde for  

 bevillingshaverens regning udpege en statsautoriseret eller registreret  

 revisor til fornøden gennemgang af fiskeauktionens regnskaber, regnskabsbøger  

 m.v.
 § 6.  Fiskeriministeren fastsætter regler om og kan  

 meddele påbud om afgivelse af de fornødne oplysninger til brug for  

 Fiskeriministeriets statistik- og kvoteforvaltning.
 § 7.  Tilbydes en bevillingshaver fisk under  

 omstændigheder, der kan begrunde mistanke om overtrædelse af  

 fiskerilovgivningen eller manglende lovlig adkomst, skal denne straks give  

 Fiskerikontrollen meddelelse derom samt tilbageholde varerne, indtil  

 Fiskerikontrollen eller politiet kommer til stede.
 § 8.  Fiskeriministeriet har uden forudgående  

 retskendelse adgang til at foretage eftersyn af den bevillingspligtiges  

 forretningslokaler, varelagre og forretningsbøger og kan indhente de  

 oplysninger hos skattemyndighederne og andre offentlige myndigheder, der  

 anses for nødvendige for overholdelse af loven om førstegangsomsætning af  

 fisk, herunder oplysninger om lovovertrædelser, indkomst- og formueforhold,  

 momsafregning m.v.
§ 9.  Bevillingen gælder indtil videre.
Bevilling til  

 personer bortfalder ved udgangen af det kalenderår, hvor bevillingshaveren  

 fylder 67 år.
Det samme gælder hvis bevillingshaveren ophører med at opfylde  

 betingelserne i § 2.
 Stk. 2.  Fiskeriministeren kan undtage fra  

 bestemmelserne i stk. 1.
 § 10.  Hvis en bevillingshaver gør sig skyldig i  

 tilsidesættelse af de pligter, der påhviler denne efter lov om  

 førstegangsomsætning af fisk eller af de forskrifter, der er fastsat i  

 henhold til loven eller fiskerilovgivningen i øvrigt, og det efter de udviste  

 forhold må antages, at pågældende fremtidig ikke vil drive virksomheden på  

 forsvarlig måde, kan fiskeriministeren tilbagekalde bevillingen.
 Stk. 2.  Fiskeriministeren kan endvidere tilbagekalde  

 bevillingen, såfremt der foreligger andre forhold, som gør bevillingshaveren  

 uegnet til fortsat at drive fiskeauktion.
 Stk. 3.  En afgørelse i henhold til stk. 1 og 2 skal  

 indeholde oplysning om adgangen til domstolsprøvelse efter § 11, stk. 1 og 2  

 og fristen herfor.
 § 11.  En tilbagekaldelse af bevillingen kan af  

 bevillingshaveren indbringes for domstolene inden 8 uger efter, at afgørelsen  

 er meddelt den pågældende.
 Stk. 2.  Afgørelsens indbringelse for retten har ikke  

 opsættende virkning, men fiskeriministeren kan efter begæring bestemme, at  

 den pågældende under sagens behandling må udøve virksomhed i henhold til  

 bevillingen.
 Stk. 3.  En bevilling, der er tilbagekaldt efter § 10  

 eller frakendt efter straffelovens § 79, skal straks afleveres til  

 Fiskeriministeriet.
 § 12.  Fiskeriministeren kan fastsætte auktionspligt  

 for udvalgte fisk eller geografiske områder eller for hele landet.
§ 13.  I henhold til lov om førstegangsomsætning af  

 fisk § 18 er der nedsat et rådgivende udvalg til at bistå fiskeriministeren  

 ved administrationen af loven.
Udvalget forhandler sager vedrørende lovens §  

 2, stk. 2, § 3, stk. 2, § 4, stk. 3 og § 7, stk. 4, samt ethvert spørgsmål i  

 øvrigt, hvor fiskeriministeren anser udvalgets bistand for hensigtsmæssig.
§ 14.  I medfør af lov om førstegangsomsætning af fisk  

 § 19 straffes overtrædelse af lovens § 3, stk. 1, § 5, § 6, § 11, § 12, stk.  

 1-3 med bøde.
Endvidere straffes overtrædelse af forbudet efter § 13,  

 forhindring af Fiskeriministeriets adgang efter § 15 og overtrædelse af § 16  

 med bøde.
 Stk. 2.  Overtrædelse af denne bekendtgørelses § 1, stk.  

 2, §§ 3 og 4 og § 5, stk. 2 straffes med bøde.
 Stk. 3.  Er overtrædelsen begået af et aktieselskab  

 eller lignende, kan der pålægges selskabet som sådant bødeansvar.
 § 15.  Bekendtgørelsen træder i kraft den 7. oktober  

 1994.
