Betænkning afgivet af Trafikudvalget den 30. november 2006 Betænkning over Forslag til lov om ændring af lov om  

 taxikørsel m.v.
(Etablering af kommunale fællesskaber) [af transport‑ og energiministeren  

 (Flemming Hansen)] 1. Ændringsforslag Der er stillet 2 ændringsforslag til lovforslaget.
Transport- og  

 energiministeren har stillet ændringsforslag nr. 2, og Socialistisk  

 Folkepartis  

 medlem af udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 5. oktober 2006 og var til 1.  

 behandling den 24. oktober 2006. Lovforslaget blev efter 1. behandling  

 henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 12. september 2006 dette  

 udkast til udvalget, jf. (folketingsåret 2005-06) TRU alm. del  bilag  

 545. Den  

 13. oktober 2006 sendte transport- og energiministeren de indkomne  

 høringssvar og  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 4  

 skriftlige henvendelser fra:
Peter Agerholm, Frederikssund, Bo Weye Hansen, Chaufførernes  

 Fagforening under  

 3F,  

 København, Søren Husum, Grenaa, og Kirke Hyllinge Taxi.
 Transport- og energiministeren har over for udvalget kommenteret  

 de skriftlige henvendelser til udvalget.
Deputationer Endvidere har Københavns Aktive Taxi Forening mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 8 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af SF og  

 EL) indstiller lovforslaget til  

  

 vedtagelse  

  

 med det af transport- og  

 energiministeren stillede ændringsforslag.
Flertallet stemmer imod det af  

 Socialistisk Folkeparti stillede ændringsforslag.
 Det Radikale Venstres medlem af udvalget finder ikke den  

 foreslåede revision af taxiloven særlig visionær, da den hverken letter  

 erhvervet for nogle af de bureaukratiske barrierer, som ikke mindst vognmænd  

 i  

 landdistrikterne oplever, eller påbegynder en egentlig liberalisering af  

 erhvervet.  

 Da den foreslåede tilpasning til den gennemførte kommunalreform imidlertid er  

 nødvendig, agter Det Radikale Venstre dog at stemme for lovforslaget.
Et  

  

 mindretal  

  

 i udvalget (SF og EL) indstiller  

 lovforslaget til  

  

 vedtagelse  

  

 med de stillede ændringsforslag.
Såfremt det  

 af Socialistisk Folkeparti stillede ændringsforslag ikke vedtages, stemmer  

 mindretallet  

 hverken for eller imod det af transport- og energiministeren stillede  

 ændringsforslag, og såfremt det af Socialistisk Folkeparti stillede  

 ændringsforslag ikke vedtages, vil mindretallet desuden ved 3. behandling af  

 lovforslaget stemme hverken for eller imod lovforslaget.
 Enhedslistens medlem af udvalget er under udvalgsarbejdet  

 blevet opmærksom på en række elementer i lovforslaget, som Enhedslisten ikke  

 var opmærksom på under 1. behandling.
I forbindelse med de høringssvar, der er afgivet til  

 lovforslaget, er det blevet klart for Enhedslisten, at en større reform af  

 hele  

 området er påkrævet.
Det nytter ikke noget at foretage nogle småændringer.  

 Det  

 vil nemlig betyde, at hele området vil blive reguleret i klatter, hvilket  

 Enhedslisten ikke mener er tilfredsstillende.
Enhedslisten er i processen  

 kommet frem til, at lovforslaget er uambitiøst, og at transport- og  

 energiministeren har forspildt muligheden for at komme med en samlet reform  

 på  

 området − en reform, der i høj grad er brug for.
 Enhedslisten er ligeledes kommet i tvivl om, hvorvidt  

 lovforslaget overhovedet ender med at indeholde forbedringer.
Det skyldes, at lovforslaget viderefører de nuværende regler  

 om, at der generelt skal være krav om tilslutningspligt, og at kommunerne  

 fortsat skal have mulighed for dispensation på særlige vilkår.
Problemet er  

 blot, at en videreførelse af de nuværende regler i de nye og større enheder  

 efter den 1. januar 2007 vil betyde, at disse regler vil få en anden  

 virkning.
 Fordelen ved bestillingskontorer er, at kunderne kun skal ringe  

 til ét nummer  hvilket er godt og smart  men bestillingskontorer  

 i for store  

 enheder vil kunne forringe lokalkendskabet hos den enkelte chauffør.
Desuden er der ikke fundet nogen løsning på det problem med det  

 kommunale hensyn, som Enhedslisten fremførte under 1. behandling.
Nok så  

 frejdigt anføres det, at lovforslaget vil give administrative lettelser for  

 kommunerne.
Det lyder besnærende  og det kan være udmærket  bare  

 ikke i en  

 situation, hvor der er store problemer med det manglende kommunale tilsyn.
Tankevækkende er således høringssvaret fra Chaufførernes  

 Fagforening under  

 3F  

 i København, der peger på,   

 	  

 at den myndighed, der  

 skal sikre, at taxiloven overholdes, ikke gør det,   

 	  

 at chaufførerne har  

 urimeligt lange vagter, dårlig løn og dårlige pensionsforhold, hvilket bl.a.  

 skyldes, at der indgås elendige overenskomster,   

 	  

 at lønninger og  

 trafiksikkerhed bruges i konkurrencen vognmænd imellem, og   

 	  

 at faget har en meget  

 høj grad af erhvervssygdomme, risiko for overfald og hurtig nedslidning med  

 uarbejdsdygtighed og førtidspensionering til følge.
De periodiske »krige«, der udspiller sig mellem de forskellige  

 taxifirmaer, og/eller chaufførers vægring ved at køre visse (korte) ture,  

 skyldes, at det er svært for chaufførerne at holde en rimelig dagløn.
Reelt  

 set  

 kan timelønnen være meget lav, især fra mandag til torsdag.
I weekenden er det omkring forlystelsesstederne ikke til at  

 skaffe en taxi, mens det resten af ugen forholder sig lige modsat.
Bedre  

 bliver  

 det ikke af, at der i weekenden kommer en del pirattaxier på gaden.
På landsplan er der ca. 6.800 taxier.
Af disse kører 2.500  

 taxier i Storkøbenhavn, og langt de fleste kører i de centrale dele af  

 København, hvor den kollektive trafik ellers er bedst udbygget.
Taxierne i  

 Storkøbenhavn kører omkring 240 mio. km om året med meget ringe  

 udnyttelsesgrad.
Til sammenligning er der ca. 1.000 busser i HUR-området, og  

 de  

 kører i alt ca. 85 mio. km om året.
 Hvis man foretog en mere grundlæggende reform, var der også en  

 masse andre emner, der kunne tages op:
 Med de ændrede forhold i de nye kommuner fra den 1. januar 2007  

 vil det være nødvendigt i langt højere grad at inddrage taxier i den lokale  

 kollektive trafik, især i yderområderne, og/eller i mindre provinsbyer som en  

 slags natbusser.
 Ved en ændring af hyrevognslovgivningen vil taxivognmænd kunne  

 få adgang til at køre med minibusser som et led i den lokale kollektive  

 trafik.
 Nogle muligheder  som Enhedslisten er inspireret af  kunne være  

 følgende:
  

 	  

 Den tyrkiske dolmus er  

 en minibus, der kører, når den er fyldt.
Den holder ved stationer,  

 bus-terminaler, på torve og ved institutioner.
Den kører ad faste ruter.  

 Afstikkere aftales med chaufføren.
Fleksibilitet, hurtighed, høj belægning og  

 lave  

 omkostninger er dolmussens bedste egenskaber.
  

 	  

 Den hollandske borgerbus,  

 hvor et busselskab mod betaling stiller en bus til rådighed for en  

 taxivognmand  

 eller et lokalsamfund.
De rejsende fastlægger selv køreplanen.
  

 	  

 I Sverige og Holland  

 findes togtaxier, der udelukkende kører mellem station og bolig til en særlig  

 lav pris.
Tog- og taxibilletten købes samtidig.
 Der er en række fordele ved at kombinere taxier og kollektiv  

 trafik:
   

 	  

 For vognmanden er der  

 en større kundekreds og bedre udnyttelse af bilerne.
  

 	  

 For trafikselskaberne  

 er der tale om en omkostningseffektiv tilbudsudvidelse.
Det er billigere at  

 køre på tynde ruter efter behov.
   

 	  

 For passagererne er  

 der flere transportmuligheder og øget mobilitet for de billøse samt bedre  

 arealdækning end ved almindelig bustrafik.
Samlet set vil Enhedslisten undlade at stemme for det samlede  

 lovforslag, medmindre SFs ændringsforslag vedtages.
SFs  

 ændringsforslag udgør  

 således en forbedring i forhold til det fremsatte lovforslaget, selv om  

 problemerne med en grundlæggende reform fortsat ikke vil være løst og der  

 fortsat vil være behov for at rette op på taxiloven.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (EL):
Til § 1 1)  

  

 Efter nr. 3 indsættes som nyt  

 nummer:
»01.  

  

 I  

  

 §  

 5, stk. 5,  

  

 ændres:  

 »pågældende kollektive overenskomster« til: »gældende landsdækkende  

 brancheoverenskomster på området«.« [Ændring af overenskomstkrav] Af  


  

 transport- og energiministeren,  

  

 tiltrådt af  

  

 udvalget:
Til § 2 2)  

  

 I  

  

 stk. 2  

  

 ændres »§ 1, nr. 1 og 5« til: »§ 1, nr. 1, 2 og 6«.
[Redaktionel ændring] Bemærkninger Til nr. 1 Ændringsforslaget præciserer, at en betingelse for en tilladelse  

 i medfør af taxiloven er, at den, der har tilladelsen, følger en  

 landsdækkende  

 brancheoverenskomst.
 Hidtil har loven stillet krav om, at tilladelsesindehaveren  

 skal følge en kollektiv overenskomst, men som det er fremgået af en  

 henvendelse  

 fra Chaufførernes Fagforening under  

 3F  

 til Trafikudvalget og af høringssvaret fra Arbejdsgiverforeningen for  

 Taxivognmænd i Danmark (ATD) til lovforslaget, er begrebet kollektiv  

 overenskomst genstand for fortolkning, og der er derfor behov for en  

 præcisering af overenskomstbegrebet i loven.
Transport- og Energiministeren har ikke ment, at der var behov  

 for at ændre på bestemmelsen i § 5, stk. 5, om de overenskomstmæssige  

 betingelser, hvilket forslagsstilleren bag ændringsforslaget imidlertid er  

 uenig i.
Der er behov for at sikre ensartede konkurrencevilkår med hensyn til  

 f.eks. lønområdet, arbejdsmiljø og trafiksikkerhed, således at  

 chaufførlønninger,  

 trafiksikkerhed m.v. ikke er konkurrenceparametre for arbejdsgiverne i  

 taxibranchen.  

 Det foreslås således, at det præciseres i loven, at man skal følge en  

 landsdækkende brancheoverenskomst.
Til nr. 2 Der er tale om en redaktionel ændring. Ændringsforslaget  

 indebærer, at loven kan sættes i kraft på en sådan måde, at Storkøbenhavns  

 Taxinævn ikke nedlægges, før kommunerne i hovedstadsområdet har etableret et  

 kommunalt  

 fællesskab, som har overtaget Storkøbenhavns Taxinævns opgaver, eller  

 transport- og energiministeren  hvis et sådant fællesskab ikke oprettes  

 ved  

 kommunernes foranstaltning  træffer bestemmelse herom.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Pia Olsen (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 34 Bilagsnr.
Titel 1 Høringsnotat og høringssvar, fra transport- og  

 energiministeren 2 Tidsplan for udvalgets behandling af lovforslaget 3 Henvendelse af 26/10-06 fra Søren Husum, Grenaa 4 Henvendelse af 30/10-06 fra Kirke Hyllinge Taxi 5 Henvendelse af 14/11-06 fra Bo Weye Hansen, Chaufførernes  

 Fagforening under  

 3F,  

 København 6 Henvendelse af 30/10-06 fra Peter Agerholm, Frederikssund 7 1. udkast til betænkning 8 Ændringsforslag, fra transport- og energiministeren Oversigt over spørgsmål og svar vedrørende L 34 Spm.nr.
