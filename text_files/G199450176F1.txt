Formålet med registeret er at lette administrative behandlingsmæssige og videnskabelige arbejdsgang ved arbejdet med patienter og personer med anlæg for åreforkalkning og blodpropper og anlæg for sygdom i biologiske systemer, der øger risikoen for åreforkalkning og blodpropper behandlet på Medicinsk-kardiologisk afdeling A, Århus Amtssygehus.
Personkreds: Registeret må kun indeholde oplysninger om personer med anlæg for åreforkalkning og blodpropper.
Herved forstås dels personer med sygdomme i lipoproteinstofskiftet og andre biokemiske systemer, som øger risikoen for åreforkalkning og blodpropper, dels medlemmer af familier, hvori åreforkalkning og blodpropper eller anlæg for åreforkalkning og blodpropper (sygdomme i lipoproteinstofskiftet, mm.) optræder med øget hyppighed.
 Ikrafttrædelsesdato: 28/06/1994.
