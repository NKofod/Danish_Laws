Fremsat den 14. december 2004 af  

 Kamal Qureshi (SF), Aage Frandsen (SF) og  

 Lene Garsdal (SF) Forslag til folketingsbeslutning om  

 2 ugers behandlingsgaranti for genoptræning Folketinget pålægger regeringen inden udgangen af dette  

 folketingsår at fremsætte lovforslag med henblik på tilvejebringelse af en 2  

 ugers behandlingsgaranti for genoptræning ved udskrivning fra sygehus.  

 Lovforslaget  

 skal sikre, at alle med lægefagligt begrundet behov for genoptræning får  

 denne  

 inden for 2 uger efter det starttidspunkt, der er anbefalet i  

 genoptræningsplanen, og ikke først efter de 2 måneder, som er gældende med  

 den  

 nuværende behandlingsgaranti.
Bemærkninger til forslaget Hensigten med beslutningsforslaget er at udstyre den enkelte  

 patient med en ret til genoptræning på det tidspunkt, hvor behovet er der.
I  

 dag gælder den generelle behandlingsgaranti på 2 måneder også på dette område  

 (jf.
Indenrigs- og Sundhedsministeriets og Socialministeriets »Vejledning om  

 træning i amter og kommuner« fra juni 2004). Men når det drejer sig om  

 genoptræning, er 2 måneder ikke en acceptabel eller meningsfuld ventetid.
 Forslaget indebærer, at patienter, der ikke får den nødvendige  

 genoptræning inden for 2 uger efter det i genoptræningsplanen anbefalede  

 tidspunkt, kan vælge at få ydelsen et andet sted, f.eks. hos  

 privatpraktiserende  

 fysioterapeuter, på andre sygehuse eller privathospitaler.
 En forudsætning for, at dette forslag vil give alle patienter de  

 tilsigtede rettigheder, er selvsagt, at alle patienter med lægevurderet behov  

 for genoptræning udstyres med den individuelle genoptræningsplan, de har ret  

 til, jf. §  

 5 f  

 i lov  

 om sygehusvæsenet, lovbekendtgørelse nr. 766 af 28. august 2003 og  

 bekendtgørelse nr. 1009 af 9. december 2003 om udarbejdelse af  

 genoptræningsplaner ved udskrivning fra sygehus.
 Status på området:
Alle patienter med lægevurderet behov for genoptræning har ret  

 til en genoptræningsplan ved udskrivning fra sygehuset.
På baggrund af  

 genoptræningsplanen henvises patienterne til genoptræning finansieret af  

 amtet,  

 enten som ambulant behandling på sygehuset eller i primærsektoren.
Men i dag er der ofte kapacitetsproblemer på sygehusene.
Den  

 store satsning på nedbringelse af ventelisterne for operationer har de  

 færreste  

 steder været ledsaget af øgede ressourcer til genoptræning.
Det betyder, at  

 der  

 reelt er opstået ventelister til ambulant genoptræning.
Over 10.000 mennesker  

 får årligt nyt knæ eller hofte.
Af de lidt over halvdelen af de  

 ortopædkirurgiske afdelinger, der i 2004 havde overblik over situationen,  

 rapporterede 38 pct. om over 2 ugers ventetid på genoptræning af knæ- og  

 hofteopererede.
Visse sygehuse havde over 8 ugers ventetid  

 (jf.
Gigtforeningen, sommeren 2004), hvilket er helt  

 uacceptabelt for patienterne og udtryk for dårlig planlægning.
For sen og utilstrækkelig genoptræning  

 efter operation kan betyde smerter og nedsat funktionsevne for den enkelte og  

 risiko for genoperation.
Ud over de menneskelige omkostninger betyder det  

 desuden øgede sygehusudgifter.
Et knæ, der skal genopereres, koster minimum  

 17.400 kr.
For sen og utilstrækkelig genoptræning  

 betyder yderligere flere sociale udgifter.
Dels forlænges perioden med behov  

 for sygedagpenge, dels er der en øget risiko for, at patienten helt mister  

 tilknytningen  

 til arbejdsmarkedet, enten på grund af funktionsnedsættelse eller alene på  

 grund af for lang sygeperiode. 43 pct. af alt langtidssygefravær og cirka en  

 fjerdedel af alle tilkendelser af førtidspension skyldes lidelser i  

 bevægeapparatet.
En del af dette kunne sandsynligvis undgås, hvis effektiv  

 genoptræning hurtigt gav de nyopererede mulighed for at komme tilbage på  

 arbejdsmarkedet.
Det er helt nødvendigt, at alle  

 patienter sikres ret til genoptræning, hvis de har lægevurderet behov.
Ikke  

 alene af hensyn til den enkelte patient, for hvem forsinket genoptræning kan  

 få  

 store konsekvenser, men også fordi det er samfundsmæssigt urentabelt at spare  

 netop på dette område.
Udgifter til genoperationer, sygedagpenge og  

 førtidspensioner overstiger langt udgifterne til at tilbyde hurtig  

 genoptræning.
Vejledningen om træning i amter og kommuner  

 fastslår, at de 2 måneders behandlingsgaranti i princippet  

 også gælder genoptræningsområdet, således at patienter, der har ventet så  

 længe,  

 har ret til frit valg.
Det er dog ikke en mekanik, der benyttes.
Blandt andet  

 fordi 2 måneder er alt for lang ventetid, når det specifikt gælder  

 genoptræning.
Træningen bør for de fleste operationers vedkommende påbegyndes  

 i  

 løbet af den første uges tid efter operationen.
Efter 2 måneder er  

 genoptræning  

 i mange tilfælde for sent.
Skriftlig fremsættelse Kamal Qureshi  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om 2 ugers behandlingsgaranti for genoptræning.
(Beslutningsforslag nr.
B 87).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
