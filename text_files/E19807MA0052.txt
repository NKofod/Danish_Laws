 Der var i tilslutning til afgørelse nr. 600 (garageanlæg) forelagt nogle  

 spørgsmål om udlejning af garage- og parkeringspladser i  

 ejerlejlighedsejendomme.
1. I det første tilfælde var der tale om udlejning til en ejerforening af  

 en parkeringskælder, der er matrikuleret som selvstændig ejerlejlighed og  

 beliggende i en ejerlejlighedsejendom.
Anlægget er kun til rådighed for  

 ejendommens beboere, der betaler anlægget som fællesudgifter.
 2. I det andet tilfælde var der 3 situationer:
A.
En ejendomsejer udstykker en ejendom i ejerlejligheder, men beholder  

 ejendomsretten over kompleksets garageanlæg.Han ejer fortsat de lejligheder,  

 som udlejes til de hidtidige lejere.
Udlejning af garagerne sker herefter til  

 lejere af ikke solgte lejligheder, ejerlejlighedsejere, bl.a. tidligere  

 lejere, og personer uden tilknytning til komplekset.
B.
Et selskab i et ejerlejlighedskompleks ejer en lejlighed  

 (erhvervslokaler) samt et antal garager i den til ejendommen hørende gård.  

 Garagerne udlejes til lejere af erhvervslokalerne, til ejere og lejere af  

 beboelseslejligheder i ejendommen og til personer uden tilknytning til  

 komplekset.
C.
En person, der af en ejendom kun ejer et i ejendommens gård beliggende  

 garageanlæg, udlejer garager til lejere og ejere i bygningskomplekset og til  

 personer uden tilknytning til komplekset.
3. I det tredje tilfælde har et byggeselskab opført nogle ejendomme på  

 lejet grund.
Under hele ejendomskomplekset er der indrettet et stort antal  

 parkeringspladser, som selskabet har udlejet til et andet selskab.
I  

 lejekontrakten er fastsat, at ca. 1/3 af parkeringspladserne skal udlejes til  

 beboerne i de pågældende ejendomme.
Ved opdelingen af den ene ejendom i ejerlejligheder indtrådte  

 ejerforeningen som lejer af en del af de til beboerne udlejede  

 parkeringspladser.
Lejen herfor henhørte til fællesudgifterne efter de  

 enkelte lejligheders fordelingstal.
 Ejerforeningens advokat fandt, at der var en fast pligtig forbindelse  

 mellem benyttelse af bolig og benyttelse af parkeringsplads, og at selskabet  

 derfor ikke skulle opkræve merværdiafgift hos ejerforeningen.
Nævnet traf afgørelse om, at udlejning af garage- og parkeringsplads  

 omfattes af undtagelsesbestemmelsen - som udlejning af fast ejendom - i  

 lovens § 2, stk. 3, punkt h, 1.pkt., når udlejningen sker i tilknytning til  

 udlejning eller eje af bolig eller erhvervslokaler.
Nævnet tiltrådte, at en  

 fast (pligtig) forbindelse mellem benyttelse af bolig (erhvervslokaler) og  

 den dertil knyttede parkeringsplads indebærer, at udlejningen af  

 parkeringspladsen omfattes af undtagelsesbestemmelsen.
 Udlejning af garage- og parkeringspladser omfattes herefter kun af  

 afgiftspligten, hvis der udlejes til helt udenforstående lejere.
 I den i punkt 1 beskrevne situation er udlejningen derfor ikke  

 afgiftspligtig.
Det samme gælder det i punkt 2.A. nævnte tilfælde, bortset fra udlejning  

 til personer uden tilknytning til komplekset.
I punkt 2.B. er kun selskabets  

 udlejning til egne erhvervslejere undtaget fra afgiftspligten (dog med adgang  

 til frivillig registrering). Udlejningen i punkt 2.C. omfattes i sin helhed  

 af afgiftspligten.
 I den i punkt 3 beskrevne situation er udlejning af parkeringspladser til  

 beboerne ikke omfattet af afgiftspligten.
 Se også Dep.639 og Dep.640.
