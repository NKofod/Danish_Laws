Cirkulære om ændring af vejledning om erhvervelse af kvalifikationer til betjening af mammografer ved screening for brystkræft (Forlængelse af ordningen) I henhold til punkt 1, 2. afsnit, har vejledningen gyldighed indtil udgangen af 2010, inden hvilket tidspunkt Sundhedsstyrelsen vurderer behovet for en eventuel ny gyldighedsperiode.
Efter drøftelse med de involverede parter finder Sundhedsstyrelsen, at der fortsat kan være behov for at sygehusmyndighederne kan sikre sig det nødvendige personale til gennemførelse af screening for brystkræft ved erhvervelse af kvalifikationer på den i vejledningen foreskrevne måde.
Styrelsen har på denne baggrund fundet en 2-årig forlængelse af gyldighedsperioden for hensigtsmæssig.
 Der foretages herefter følgende ændring i vejledning nr. 71 af 4. oktober 2006:
1. I punkt 1, 2. afsnit, udgår ordene »hvorfor vejledningen alene har gyldighed indtil udgangen af 2010« og »Senest med udgangen af 2010 vurderer Sundhedsstyrelsen behovet for en eventuel ny gyldighedsperiode« 2. I punkt 9 tilføjes:
»Senest ved udgangen af 2012 vurderer Sundhedsstyrelsen behovet for en forlængelse af gyldighedsperioden« Cirkulæret er gældende fra 1. januar 2011.
