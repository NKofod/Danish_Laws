 Vedlagt følger aftale af 11. august 1993 om ændring af aftale af 3.  

 december 1990 om løn- og ansættelsesvilkår under åremålsansættelse i staten.
 Ændringerne, der vedrører beregningen af åremålstillæg af særlige,  

 personlige tillæg, er aftalt som led i forhandlingerne pr. 1. april 1993  

 mellem Finansministeriet og tjenestemændenes centralorganisationer.
 Det bemærkes endvidere, at ministeriernes kompetence til at indgå aftaler  

 om åremålsvilkår, jf. cirkulæret af 3. december 1990, pkt. 3, med virkning  

 fra nærværende cirkulæres udsendelse alene omfatter stillinger i lønramme  

 1-40, idet det er besluttet, at ydelse af åremålstillæg mv. til stillinger i  

 lønramme 41 og 42 fremover aftales centralt.
 Finansministeriet vil i efteråret 1993 udsende en sammenredigeret aftale  

 ledsaget af et cirkulære, hvor der samlet redegøres for de regler og  

 retningslinier, der gælder i forbindelse med åremålsansættelse.
FINANSMINISTERIET Administrations- og Personaledepartementet Den 19. august 1993 P.M.V.
 E.B.
Eva Hoff Sonne BILAG AFTALE OM ÆNDRING AF AFTALE AF 3. DECEMBER 1990 OM LØN- OG ANSÆTTELSESVILKÅR UNDER ÅREMÅLSANSÆTTELSE I  

 STATEN I medfør af § 45, stk. 1, i lov om tjenestemænd aftales følgende ændringer  

 i aftale af 3. december 1990 om løn- og ansættelsesvilkår under  

 åremålsansættelse i staten :
1. § 1, stk. 3, ændres til » Stk. 3.  Ved beregning af åremålstillægget indgår  

 endvidere personlige, særlige tillæg, som ydes i forbindelse med  

 åremålsansættelsen, ligesom der tillige kan tages hensyn til eventuelle  

 tillæg, som (senere) forventes at blive ydet til den pågældende.« 2. I § 1 indsættes som nyt stk. 4 » Stk. 4.  Åremålstillægget omberegnes ikke, hvis  

 personlige tillæg ydes, ændres eller bortfalder i ansættelsesperioden.« 3. § 1, stk. 4, bliver herefter § 1, stk. 5.
 4.  Aftalen har virkning for åremålsansættelser, der finder sted  

 efter aftalens underskrivelse.
København, den 11. august 1993 Statsansattes Kartel Finansministeriet Johan Overgaard  P.M.V.
 E.B.
Statstjenestemændenes  Eva Hoff Sonne Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation E.B.
