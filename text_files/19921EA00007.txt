Nr BRB 7 Beretning over Forslag til folketingsbeslutning om nedsættelse af et  

 lovråd   

 Nr 7 1992-93, 1. samling Afgivet af Udvalget for Forretningsordenen Afgivet: 19931004 Udvalget har behandlet beslutningsforslaget i nogle møder og har herunder  

 stillet spørgsmål til justitsministeren, som denne har besvaret skriftligt.
 Endvidere har udvalget modtaget en skriftlig henvendelse fra professor  

 Lars Nordskov Nielsen.
 I udvalget er omdelt et notat fra Folketingets Lovsekretariat om  

 sammensætningen og funktionen af lovråd og lignende organer i Sverige,  

 Finland, Tyskland og Frankrig.
Herefter anfører et flertal (Socialdemokratiets, Socialistisk  

 Folkepartis, Fremskridtspartiets, Centrum-Demokraternes, Det Radikale  

 Venstres og Kristeligt Folkepartis medlemmer af udvalget), at selv om der  

 ikke har kunnet skabes et flertal for dette forslag, har der kunnet  

 konstateres et stort flertal for at arbejde videre med problematikken omkring  

 et lovråd.
Flertallet vil derfor foranledige, at man i Udvalget for  

 Forretningsordenen arbejder videre med sagen i det kommende folketingsår med  

 henblik på at udarbejde et kommissorium for et udvalg, der skal overveje  

 funktionsområde, sammensætning og procedure for en sådan uafhængig juridisk  

 rådgivning.
 Et mindretal (Det Konservative Folkepartis og Venstres medlemmer af  

 udvalget) kan ikke støtte forslaget.
Mindretallet mener, at et lovråd rummer en risiko for  

 ansvarsforflygtigelse samt uklarhed om ansvarsfordelingen mellem den  

 lovgivende og den udøvende magt.
Der henvises i øvrigt til partiernes  

 principielle bemærkninger, der blev udtrykt ved forslagets 1. behandling.
 P.u.v.
