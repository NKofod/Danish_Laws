 Bekendtgørelse om indhold af transfedtsyrer i olier og  

 fedtstoffer m.v.
 I medfør af § 13, § 55, stk. 2 og 78, stk. 3, i lov nr.  

 471 af 1. juli 1998 om fødevarer m.m. (fødevareloven) fastsættes:
Kapitel 1 Område § 1.  

  

 Denne bekendtgørelse finder anvendelse på olier og fedtstoffer, herunder  

 emulsioner med fedtstoffet som den gennemgående fase, der enten alene eller  

 som  

 del af forarbejdede fødevarer er bestemt til eller må antages at skulle  

 fortæres af mennesker.
 Stk. 2.  

  

 Bekendtgørelsen  

 omfatter ikke naturligt forekommende indhold af transfedtsyrer i animalske  

 fedtstoffer eller produkter, der er reguleret via anden lovgivning.
 Stk. 3.  

  

 Bekendtgørelsen  

 omfatter udelukkende salg til forbrugerne.
 § 2.  

  

 Det  

 er forbudt at sælge de af bekendtgørelsen omfattede olier og fedtstoffer,  

 hvis  

 de har et højere indhold af de i bilaget definerede transfedtsyrer end  

 angivet  

 i § 3.
 § 3.  

  

 Fra  

 den 1. juni 2003 må indholdet af transfedtsyrer i de af bekendtgørelsen  

 omfattede olier og fedtstoffer ikke overstige 2 gram pr. 100 gram olie eller  

 fedt, jfr. dog stk. 2.
 Stk. 2.  

  

 Fra den 1. juni  

 2003 til den 31. december 2003 må indholdet af transfedtsyrer i de af  

 bekendtgørelsen omfattede olier og fedtstoffer, der indgår i forarbejdede  

 fødevarer, hvori der også indgår andre fødevareingredienser end olier og  

 fedtstoffer, og som fremstilles i fødevareindustrien, detailhandlen,  

 cateringvirksomheder, restauranter, institutioner, bagerier og lignende, dog  

 være op til 5 gram transfedtsyrer pr. 100 gram olie eller fedt.
 § 4.  

  

    

 I produkter, der anprises med »fri for  

 transfedtsyrer«, skal indholdet af transfedtsyrer være mindre end 1 gram pr.  

 100 gram af den enkelte olie eller det enkelte fedtstof i det færdige  

 produkt.
Kapitel 2 Straffebestemmelser m.v.
 § 5.  

  

 Med  

 bøde straffes den, der overtræder § 2 og § 4 i denne bekendtgørelse.
Stk. 2.  

  

 Straffen kan  

 stige til fængsel i indtil 2 år, hvis overtrædelsen er begået med forsæt  

 eller  

 grov uagtsomhed, og hvis der ved overtrædelsen er 1)  

 	  

    

 forvoldt skade på  

 sundheden eller fremkaldt fare herfor, eller 2)  

 	  

    

 opnået eller  

 tilsigtet opnået en økonomisk fordel for den pågældende selv eller andre,  

 herunder ved besparelser.
 Stk. 3.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 6.  

  

 Bekendtgørelsen træder i kraft den 31. marts 2003.
 Stk. 2.  

  

 Produkter, der  

 er fremstillet inden bekendtgørelsens ikrafttrædelse, samt produkter, der er  

 fremstillet inden for den i § 3, stk. 2 angivne periode, kan sælges indtil  

 holdbarhedsfristens udløb.
Fødevaredirektoratet, den 11. marts  

 2003 Per H.
Kristiansen /Bente Koch Bilag 1 Definition af transfedtsyrer Transfedtsyrer defineres i denne bekendtgørelse som summen  

 af alle isomere fedtsyrer med 14, 16, 18, 20 og 22 kulstofatomer og én eller  

 flere transdobbeltbindinger, dvs.
C14:1, C16:1, C18:1, C18:2, C18:3, C20:1,  

 C20:2, C22:1, C22:2 transisomere fedtsyrer, dog kun flerumættede fedtsyrer  

 med  

 methylen-afbrudte dobbeltbindinger.
