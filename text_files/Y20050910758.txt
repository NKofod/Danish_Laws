EF-voldgiftskonventionen  

 og tynd kapitalisering EF-voldgiftskonventionen er trådt i kraft pr.  

 18/12-2004 og har virkning fra den 1/11-2004, jf.
BEK nr. 1253 af den  

 7/12-2004.
 Told- og Skattestyrelsen er som kompetent  

 myndighed blevet stillet det spørgsmål, om sager vedrørende tynd  

 kapitalisering  

 er omfattet af EF-voldgiftskonventionen.
Spørgsmålet om, hvorvidt tynd  

 kapitaliseringsregler er omfattet af OECD-modellens artikel 9, der stort  

 set har samme anvendelsesområde som EF-voldgiftskonventionen, drøftes for  

 tiden  

 i OECD.
De fleste lande er af den opfattelse, at dette er tilfældet.
Nogle  

 OECD-lande har dog stillet spørgsmål ved, om det er hensigtsmæssigt og muligt  

 at anvende OECD-modellens artikel 9 på regler om tynd kapitalisering.
OECD  

 arbejder videre med spørgsmålet.
Told- og Skattestyrelsen er på baggrund heraf  

 indtil videre indstillet på at behandle sager om tynd kapitalisering efter  

 EF-voldgiftskonventionens regler.
En betingelse for, at en sag om tynd  

 kapitalisering  

 kan behandles efter EF-voldgiftskonventionen, er imidlertid, at den anden  

 stats  

 kompetente skattemyndighed er af den samme opfattelse.
Det må afklares fra  

 sag  

 til sag.
 Som allerede nævnt arbejdes der i OECD på at opnå  

 en bred enighed om dette spørgsmål, og den fortolkning, som denne  

 TSS-meddelelse giver udtryk for, vil derfor senere kunne blive ændret.
Afslutningsvis kan det oplyses, at Told- og Skattestyrelsen  

 vil forespørge de øvrige kompetente skattemyndigheder i EU, om de er af den  

 opfattelse, at reguleringer efter regler om tynd kapitalisering kan behandles  

 efter EF-voldgiftskonventionen.
I takt med at svarene modtages, vil de blive  

 offentliggjort.
