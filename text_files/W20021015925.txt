 Et vilkår, som var fastsat af Told- og  

 Skattestyrelsen i forbindelse med tilladelse til skattefri ophørsspaltning,  

 og  

 som gik ud på, at låneprovenu stort 1.500.000 kr. med tilhørende  

 låneforpligtelse enten samlet skulle overføres til driftsselskabet benævnt B  

 ApS eller samlet skulle overføres til kapitalselskabet C ApS  uanset at  

 låneoptagelsen ikke var sket på markedsvilkår  kunne ikke opretholdes,  

 da  

 selskabet havde godtgjort, at hovedformålene med spaltningen ikke omfattede  

 skatteunddragelse eller skattesvig, jf. fusionsdirektivets artikel 11, stk.  

 1,  

 litra a.
Landsskatteretskendelse af 31. oktober 2002 vedr.
Skattefri  

 ophørsspaltning  tilladelse på særlige vilkår Klagen vedrører en af Told- og Skattestyrelsen imødekommet  

 anmodning om tilladelse til skattefri ophørsspaltning for A A/S, jf.  

 fusionsskattelovens §§ 15a og 15b på bl.a. følgende vilkår:
 1: At låneprovenuet stort 1.500.000 kr. med tilhørende  

 låneforpligtelse (jf. låneaftale af 15/9-2000 og kontospecifikation for  

 perioden 1/5-20/3-2001) enten samlet overføres til driftsselskabet benævnt B  

 ApS eller samlet overføres til kapitalselskabet C ApS.
 Selskabets repræsentant har for Landsskatteretten nedlagt  

 påstand om, at der meddeles tilladelse til at foretage spaltningen efter  

 fusionsskattelovens § 15a og § 15b uden fastsættelsen af ovennævnte vilkår.
I forbindelse med ansøgningen er det oplyst, at A A/S (i det  

 følgende benævnt selskabet) drev virksomhed med produktion og salg af  

 dambrugsørreder.
Selskabet var ejet af D og E med hver 50 pct.
Ved  

 generalforsamlingen den 30. september 2000 blev selskabet omdannet fra et  

 anpartsselskab til et aktieselskab.
Den påtænkte spaltning skulle gennemføres  

 ved, at det spaltende selskab ophørte, samtidig med at der dannedes to nye  

 selskaber, driftsselskabet B ApS og kapitalselskabet C ApS.
Efter planen skulle driftsselskabet overtage driftsmidler  

 (3.000.000 kr.), besætning (800.000 kr.), foder (50.000 kr.) samt  

 tilgodehavender (72.000 kr.) til en samlet værdi af 3.922.000 kr., mens de  

 resterende aktiver, som bestod i tilgodehavender (108.000 kr.), likvide  

 beholdninger (560.000 kr.), og ny likvid beholdning (1.500.000 kr.) til en  

 samlet værdi af i alt 2.168.000 kr. skulle overføres til kapitalselskabet.  

 Fordelingen af passiverne skulle ske således, at driftsselskabet overtog  

 udskudt skat (334.000 kr.), selskabsskat (173.000 kr.), forpligtelse over for  

 F  

 A/S (1.630.000 kr.), ny gæld (1.500.000 kr.), anden gæld (160.000 kr.) samt  

 anpartskapital (125.000 kr.), hvilket medførte en samlet passivpost på  

 3.922.000 kr.
Kapitalselskabet skulle have selskabskapital (125.000 kr.) og  

 opskrivning ved spaltning (2.034.000 kr.), hvilket medførte en samlet  

 passivpost på 2.168.000 kr.
Lånet, som det fastsatte vilkår vedrører, blev optaget den 15. september  

 2000 hos F A/S.
Hovedstolen var på 1.500.000 kr., og det forrentes med den  

 samme rentesats, som kunne opnås på tilsvarende aftalekonto i banken, hvilket  

 på lånetidspunktet svarede til 5,3 pct.
Rentetilskrivningen skete månedsvis,  

 ultimo i måneden.
Der blev ikke fastsat afdragsvilkår eller stillet  

 sikkerhed,  

 ligesom der ikke var afdraget på gælden.
Det långivende selskab var ejet af  

 den  

 ene hovedaktionærs familie.
Told- og Skattestyrelsen har i forbindelse med fastsættelsen af  

 vilkåret bemærket, at betingelsen i fusionsskattelovens § 15a, stk. 1 om, at  

 spaltning af et selskab som defineret i lovens § 15a, stk. 2 kræver  

 tilladelse  

 fra de nationale skattemyndigheder, har baggrund i artikel 11, stk. 1, litra  

 a  

 i fusionsdirektivet 90/434/EØF.
Heri anføres det, at såfremt hovedformålet  

 eller et af hovedformålene bag en af de transaktioner direktivet dækker,  

 herunder spaltning, er skattesvig eller skatteunddragelse/skatteundgåelse,  

 kan  

 de nationale skattemyndigheder undlade at meddele tilladelse.
Det anføres  

 endvidere, at såfremt en transaktion ikke foretages ud fra forsvarlige  

 økonomiske betragtninger, såsom omstrukturering eller rationalisering af  

 aktiviteterne i de selskaber, der deltager i transaktionen, kan dette skabe  

 en  

 formodning for, at hovedformålet eller et af hovedformålene med transaktionen  

 er skattesvig eller skatteunddragelse/skatteundgåelse.
Told- og Skattestyrelsen har efter en samlet vurdering  

 konkluderet, at en adskillelse af låneprovenuet på 1.500.000 kr. og den  

 dertil  

 knyttede låneforpligtelse ikke var en disposition, som var styret ud fra  

 forsvarlige økonomiske betragtninger.
Styrelsen har herved henset til  

 selskabets økonomiske situation på spaltningstidspunktet, herunder at det  

 måtte  

 anses for forventeligt, at driftsselskabet ville få brug for at få tilført  

 likvider efter spaltningen i et ikke uvæsentligt omfang.
Samtidig har  

 styrelsen  

 konstateret, at driftsselskabet ved den påtænkte spaltning tømtes for  

 værdier,  

 hvilket ved en efterfølgende afståelse af aktierne i dette selskab ville  

 medføre ingen eller ringe beskatning.
 Opsplittelsen af låneprovenuet og låneforpligtelsen har Told- og  

 Skattestyrelsen herefter anset for at være betinget af et ønske om at opnå en  

 skattebesparelse ved en efterfølgende afståelse af aktierne i  

 driftsselskabet,  

 hvilket styrelsen har fundet nødvendigt at hindre ved at fastsætte det  

 pågældende vilkår.
Selskabets repræsentant har til støtte for påstanden om, at det  

 pågældende vilkår skulle udelades, anført, at spaltningens egentlige formål  

 var, at forberede et generationsskifte, idet de nuværende ejere nærmede sig  

 pensionsalderen, at forberede selskabet på en salgssituation, samt at sikre  

 hidtil optjent egenkapital.
Endvidere havde spaltningen til formål at slanke  

 selskabet, således at det blev muligt at optage en medarbejder i ejerkredsen  

 ved at lade denne tegne nye aktier i driftsselskabet til markedsværdi.  

 Ejerforholdet mellem de gamle aktionærer ønskedes bibeholdt, hvorfor  

 ejerstrukturen i driftsselskabet skulle være 1/3 til hver.
Repræsentanten har herefter konkluderet, at samtlige disse  

 formål med spaltningen har været forretningsmæssigt betingede.
Til yderligere  

 støtte herfor har repræsentanten ved at fremlægge et revideret udkastregnskab  

 pr. 30. september 2001, udarbejdet ud fra forudsætningen om, at spaltningen  

 var  

 blevet gennemført i overensstemmelse med anmodningen, søgt at tilbagevise  

 styrelsens påstand om, at selskabet havde behov for at få tilført ikke  

 uvæsentlige midler.
Repræsentanten har herefter konkluderet, at Told- og  

 Skattestyrelsen ikke har været berettiget til at fastsætte det pågældende  

 vilkår med henvisning til princippet i artikel 11, stk. 1, litra a i  

 fusionsdirektivet 90/434/EØF.
 Landsskatteretten skal  

 udtale:
 Betingelsen i fusionsskattelovens § 15a, stk. 1 om, at spaltning  

 af et selskab som defineret i lovens § 15a, stk. 2 kræver tilladelse fra de  

 nationale skattemyndigheder, har baggrund i artikel 11, stk. 1, litra a i  

 fusionsdirektivet 90/434/EØF.
Ifølge fusionsdirektivets artikel 11, stk. 1, litra a kan en  

 medlemsstat fravige direktivet, når hovedformålet eller et af hovedformålene  

 bag en af de transaktioner direktivet dækker, herunder spaltning af  

 selskaber,  

 er skattesvig eller skatteunddragelse.
Videre fremgår, at såfremt en  

 transaktion ikke foretages ud fra forsvarlige økonomiske betragtninger, såsom  

 omstrukturering eller rationalisering af aktiviteterne i de selskaber, der  

 deltager i transaktionen, kan dette skabe en formodning om, at hovedformålet  

 eller et af hovedformålene er netop skattesvig eller skatteunddragelse.
Ved  

 afgørelsen  

 af, om den påtænkte transaktion som hovedformål eller et af hovedformålene  

 har  

 skattesvig eller skatteunddragelse, skal der foretages en samlet undersøgelse  

 af den konkrete transaktion, jf. herved EF-domstolens dom af 17. juli 1997 i  

 Leur-Bloem sagen offentliggjort i SU 1997.257, hvoraf tillige fremgår, at  

 begrebet forsvarlige økonomiske betragtninger i fusionsdirektivets artikel 11  

 skal fortolkes således, at det er mere vidtgående end hensigten om blot at  

 opnå  

 en skattemæssig fordel.
 Landsskatteretten finder ud fra en samlet vurdering af de i  

 sagen foreliggende oplysninger, at fastsættelsen af vilkåret, som bestemmer,  

 at  

 låneprovenuet stort 1.500.000 kr. med tilhørende låneforpligtelse enten  

 samlet  

 overføres til driftsselskabet benævnt B ApS eller samlet overføres til  

 kapitalselskabet C ApS  uanset at låneoptagelsen ikke kan anses for  

 sket på  

 markedsvilkår  ikke kan opretholdes, idet selskabet må anses for at  

 have  

 godtgjort, at hovedformålene med spaltningen ikke omfattede skatteunddragelse  

 eller skattesvig, jf. fusionsdirektivets artikel 11, stk. 1, litra a.
