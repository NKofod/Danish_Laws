(Til samtlige kommuner, amtskommuner og  

 tilsynsråd) Den 11. november 1991 N:/NUCgaran   Vejled ning om kommunernes låntagning og meddelelse af garantier m.v.
(Til samtlige kommuner, amtskommuner og tilsynsråd) 1. Indledning.
 Indenrigsministeriet har ved bekendtgørelse nr. 745 af 11. november 1991  

 ændret bekendtgørelse nr. 496 af 30. juni 1989 om kommunernes låntagning og  

 meddelelse af garantier m.v.
 Med ændringen er der indført nye bestemmelser om bl.a. låneadgangen  

 vedrørende de regionale naturgasselskaber og låneadgangen til køb af jord til  

 kommunal jordforsyning. Ændringen omfatter desuden utraditionelle  

 dagforanstaltninger for børn i medfør af bistandslovens § 70  

 (puljeordninger), jf. regeringens aftale med kommunerne den 11. juni 1991.
I nærværende vejledning gives der en redegørelse for de foretagne  

 ændringer af lånebekendtgørelsen og en række præciseringer.
Vejledningen må  

 sammenholdes med de vejledninger, Indenrigsministeriet har udsendt om  

 bekendtgørelse nr. 496 af 30. juni 1989 om kommunernes låntagning og  

 meddelelse af garantier m.v. (Indenrigsministeriets vejledning af 30. juni  

 1989 om kommunernes låntagning og meddelelse af garantier m.v. og  

 Indenrigsministeriets vejledning af 30. juni 1989 om kommunernes adgang til  

 at optage lån til rensningsanlæg m.v. og til at meddele garanti for lån til  

 betaling af tilslutningsbidrag til spildevandsanlæg).
 2. Nærmere beskrivelse af ændringer/præciseringer.
 Lånebekendtgørelsen og vejledningerne af 30. juni 1989 ændres/præciseres  

 på følgende områder:
 Utraditionelle dagforanstaltninger for børn.
Som led i aftalerne mellem regeringen og kommunerne den 11. juni 1991  

 fritages utraditionelle dagforanstaltninger for børn i medfør af  

 bistandslovens § 70 (puljeordninger) fra lånebegrænsningerne. Ændringen  

 (lånebekendtgørelsens § 11, stk. 3) omfatter alene utraditionelle dagtilbud  

 for børn og unge, som er indrettet i overensstemmelse med kapitel 4 og 5 i  

 Socialministeriets cirkulære nr. 203 af 26. oktober 1990 om dagtilbud for  

 børn og unge efter bistandsloven.
Fritagelsen administreres af  

 Indenrigsministeriet og kan opnås ved at indsende det materiale, hvormed  

 kommunen skal give Socialministeriet underretning, inden der gives tilskud  

 til en puljeordning, til Indenrigsministeriet, som herefter vil meddele  

 fritagelse til utraditionelle dagtilbud.
 Forsyningsvirksomheder.
 Med § 2, stk. 2, i lånebekendtgørelsen af 30. juni 1989 blev låneadgangen  

 vedrørende forsyningsvirksomheder begrænset til maksimalt at udgøre kommunens  

 udlæg ultimo regnskabsåret vedrørende forsyningsvirksomheden tillagt pålagte  

 tilbagebetalingskrav.
 I forbindelse med kommunal garantistillelse for lån optaget af private  

 forsyningsvirksomheder skal der præciseres følgende:
Hvis en kommune udelukkende har private forsyningsvirksomheder inden for  

 en given forsyningsart, kan kommunen uden ansøgning og uden konsekvenser for  

 lånerammen stille garanti for hele det/de lån, som de private  

 forsyningsvirksomheder optager til finansiering af låneberettigede  

 anlægsudgifter.
Hvis en kommune både har kommunale og private  

 forsyningsvirksomheder inden for en given forsyningsart, og den kommunale  

 forsyningsvirksomhed har et tilgodehavende hos kommunen (dvs. at kommunen har  

 et negativt udlæg), kan kommunen ikke stille garanti for lån optaget af de  

 private forsyningsvirksomheder uden (i henhold til lånebekendtgørelsen § 4,  

 stk. 3) at deponere et beløb svarende til det negative udlæg, dog højst et  

 beløb svarende til garantiens størrelse.
Meddelelse af garanti kan i givet  

 fald ske uden ansøgning til Indenrigsministeriet.
 Hvis en kommune både har kommunale og private forsyningsvirksomheder inden  

 for en given forsyningsart, og kommunen har et positivt udlæg, kan kommunen  

 uden ansøgning og uden konsekvenser for lånerammen stille garanti for det  

 fulde lån opta get af de private forsyningsvirksomheder uanset størrelsen af  

 kommunens udlæg.
Tilsvarende regler gælder i det omfang, kommunen ønsker at stille garanti  

 for lån optaget af borgere til betaling af tilslutningsbidrag til private  

 forsyningsvirksomheder.
For så vidt angår garanti for lån til betaling af  

 tilslutningsbidrag til spildevandsanlæg henvises der foruden til afsnittet om  

 rensningsanlæg m.v. side 7 i nærværende vejledning fortsat til  

 Indenrigsministeriets vejledning herom af 30. juni 1989.
 Særligt om naturgasselskabernes låneadgang.
Energiministeren har med bekendtgørelse nr. 723 af 30. oktober 1990  

 fastsat lånerammer for de regionale naturgasselskaber.
Med ændringen af  

 lånebekendtgørelsens § 2, stk. 1, nr. 3, er der herefter låneadgang til lån,  

 et regionalt naturgasselskab optager i overensstemmelse med sin låneramme.
 Betalingsforpligtelser i henhold til aftaler, herunder  

 leje/leasingaftaler, der erstatter anlægsudgifter, indgået af det regionale  

 naturgasselskab, henregnes til selskabets gæld som anført i den nye § 4a.
 Automatisk låneadgang til solvarmeanlæg.
Med ændringen af lånebekendtgørelsens § 2, stk. 1, nr. 5, 2. punktum,  

 præciseres det, at der også er automatisk låneadgang til finansiering af  

 solvarmeanlæg.
Med hensyn til afgrænsningen i øvrigt henvises der til § 1,  

 stk. 2, i Boligstyrelsens bekendtgørelse nr. 610 af 15. september 1986 om lån  

 til kollektive energiforsyningsanlæg.
 Låneadgang til energianlæg i ejendomme til sociale, kulturelle og  

 undervisningsmæssige formål.
 Der kan optages lån til dette formål i overensstemmelse med reglerne herom  

 i realkreditlovens § 37, stk. 4.
 Indekslån til byfornyelse og boligforbedring m.v.
 Det fremgår af lånebekendtgørelsens § 2, stk. 4, at der ved opgørelsen af  

 låneadgangen i et regnskabsår alene medreg nes de anlægsudgifter, der  

 afholdes i det pågældende regnskabsår.
 Dog kan Indenrigsministeriet på anmodning give dispensation til, at  

 indekslån til byfornyelse og boligforbedring m.v., der optages i  

 overensstemmelse med afsnit IV, punkt 4.6 i Boligstyrelsens cirkulære nr. 92  

 af 3. juli 1986 om offentlig støtte til byfornyelse og boligforbedring m.v.,  

 kan optages i det regnskabsår, hvori det endelige anlægsregnskab for  

 byggeriet godkendes.
Det præciseres, at der kan optages lån til udgifter, der er berettigede  

 til statsrefusion efter byfornyelseslovens § 66, stk. 3 (det såkaldte  

 »saneringstab«). Udgifter berettigede til statsrefusion er udgifter  

 i form af erstatninger og godtgørelse til ejere og lejere, udgifter ved  

 gennemførelse af nedrivning, ekspropriation og andre foranstaltninger,  

 herunder udgifter til tilvejebringelse af erstatningsboliger, som  

 kommunalbestyrelsen forlanger eller giver påbud om.
Endvidere udgifter til  

 godkendte byfornyelsesselskabers eller antagne rådgiveres  

 administrationsudgifter i det omfang, de varetager opgaver for  

 kommunalbestyrelsen, udgifter til bistand ved beboermedvirken, bidrag til  

 byggeskadefond, tab på garantier for lån efter § 58 samt tilskud efter § 74a.
 Ældreboliger m.v.
 Reglerne om lånefinansiering af ældreboliger er beskrevet i afsnit 3,6  

 side 10 i vejledningen af 30. juni 1989. Det fremgår bl.a. heraf, at i  

 forbindelse med indgåelse af lejeaftaler om ældreegnede boliger uden for  

 ældreboliglovens rammer, men med indretning i overensstemmelse med, hvad  

 ældreboliglovens kapitel 2 foreskriver om boligernes indretning, skal der  

 deponeres 9 pct. af ejendommens værdi/anskaffelsessum.
 Ved leje af ældreboliger til midlertidige aflastningsformål skal der  

 præciseres følgende:
 Hvis kommunen lejer en ældrebolig, der er opført i overensstemmelse med  

 ældreboligloven, og ældreboligen ejes af et almennyttigt boligselskab, en  

 selvejende institution eller en pensionskasse, og kommunen ved opførelsen af  

 ældreboligen har ydet et kommunelån til bygherren på 13 pct. af opførelsesom  

 kostningerne, hvoraf kommunen har låneadgang til 4 procentpoints, mens  

 kommunen må selvfinansiere de resterende 9 procentpoints ved  

 likviditetsforbrug, skal kommunen ikke belastes yderligere ved deponering  

 eller ved henregning af tilsvarende 9 procentpoints til lånerammen ved leje  

 af lokalerne til aflastningsformål.
 Hvis der derimod er tale om leje til midlertidige aflastningsformål af  

 ældreboliger, der er opført uden for ældreboligloven, men som er indrettet i  

 overensstemmelse med ældreboliglovens kapitel 2, har kommunen ikke  

 finansieret 9 procentpoints af opførelsesomkostningerne, og kommunen må  

 derfor deponere 9 pct. af værdien af det lejede, hvis kommunen ikke ønsker at  

 henregne tilsvarende 9 pct. til kommunens låneramme.
 Kommunal jordforsyning.
Kommunernes automatiske låneadgang til køb af jord til kommunal  

 jordforsyning ændres med Indenrigsministeriets bekendtgørelse nr. 745 af 11.  

 november 1991 om ændring af bekendtgørelsen om kommunernes låntagning og  

 meddelelse af garantier m.v.
Der er herefter låneadgang til 85 pct. af  

 udgiften til erhvervelse af arealer og ejendomme til kommunal jordforsyning  

 med benyttelseskode 05: Landbrug bebygget, 07: Frugtplantage, gartneri og  

 planteskole eller 17: Ubebygget landbrugslod m.v. ved den senest foretagne  

 offentlige vurdering, jf.
Statsskattedirektoratets vejledning nr. 1989-10 om  

 anvendelse af benyttelseskoder.
 Optages lån efter denne bestemmelse, skal lånet fortsat indfries, når  

 ejendommen overgår til kommunalt formål, eller der skal ske deponering efter  

 reglerne i § 4, stk. 3-7.
 Afsnit 3.7 side 12 i Indenrigsministeriets vejledning af 30. juni 1989 om  

 kommunernes låntagning og meddelelse af garantier m.v. bortfalder hermed.
 Løbetid og konvertering af lån.
 Med Indenrigsministeriets bekendtgørelse nr. 745 af 11. november 1991 om  

 ændring af bekendtgørelse om kommunernes låntagning og meddelelse af  

 garantier m.v. fastsættes i lånebekendtgørelsens § 6, stk. 1, 2. punktum, at  

 løbetiden på et lån aldrig kan overstige sammenlagt 30 år, dog kan lån til  

 opfø relse eller erhvervelse af ældreboliger og boliger til handicappede have  

 længere løbetid indenfor den grænse, der er fastsat i ældreboliglovgivningen.  

 Det præciseres hermed, at der ikke er adgang til eksempelvis at konvertere et  

 30-årigt realkreditlån eller et 30-årigt lån i KommuneKredit med en  

 restløbetid på 10 år til et nyt lån med en løbetid på 20 år.
 Selvejende og private institutioners låntagning.
Det er i afsnit 5, side 15, i Indenrigsministeriets vejledning af 30. juni  

 1989 om kommunernes låntagning og meddelelse af garantier m.v. anført, at  

 Indenrigsministeriet ved vurderingen af, om en selvejende institutions  

 låntagning henregnes til kommunens låntagning, bl.a. lægger vægt på om der  

 gives et betydeligt kommunalt tilskud i anlægsfasen.
Det præciseres hermed,  

 at der kan ydes kommunalt tilskud i anlægsfasen uden konsekvenser for  

 kommunens låneramme, herunder kan kommunen give et tilskud svarende til  

 grundens værdi, f.eks. ved at stille grunden til rådighed.
 Selvejende institutioner med hvilke der er indgået overenskomst i henhold  

 til bistandsloven.
 Det fremgår af lånebekendtgørelsens § 4, stk. 1, nr. 4, at til en kommunes  

 låntagning henregnes den del af lån optaget af en selvejende eller privat  

 institution med hvilken kommunen har indgået overenskomst i henhold til  

 bistandsloven, som efter den forholdsmæssige andel af institutionens pladser  

 kan henføres til kommunen.
 Det præciseres hermed, at i tilfælde hvor institutionens pladser er  

 fordelt på mange kommuner, og der som følge deraf skal henregnes relativt små  

 beløb til den enkelte kommunes låneramme, kan der søges om dispensation til  

 at henføre hele lånet til den kommune, der har indgået driftsoverenskomsten,  

 uden at kommunens låneramme belastes.
 Reglerne om leje og leasing.
Indenrigsministeriet har i skrivelse af 14. februar 1991 til et tilsynsråd  

 udtalt, at en aftale om et sale-and-lease-back arrangement vedrørende  

 driftsinventar måtte betragtes som et lån, der skal henregnes til kommunens  

 låntagning.
Kommunen havde solgt inventar, driftsmateriel, maskiner samt den  

 kunst neriske udsmykning på rådhuset til et lokalt pengeinstitut og samtidig  

 tilbageleaset de solgte genstande i en periode på 5 år, således at kommunen  

 efter 5 års-periodens udløb atter overtager ejendomsretten over genstandene.
 Tilsynsrådet tilsluttede sig i skrivelse af 21. maj 1991 til kommunen  

 Indenrigsministeriets udtalelse om, at aftalen måtte betragtes som et lån.
 På denne baggrund kan det anføres, at sale-and-lease-back arrangementer  

 også vedrørende driftsinventar skal henregnes til kommunens låntagning.
Det skal endvidere præciseres, at fraflytning af et eksisterende lejemål  

 og indgåelse af et nyt lejemål kræver fuld deponering for indgåelse af det  

 nye lejemål, medmindre (amts)kommunen har ledig låneramme eller dispensation  

 fra Indenrigsministeriet.
Ved vurdering af en sådan dispensationsansøgning  

 lægger Indenrigsministeriet vægt på:
 - værdien ved den seneste offentlige vurdering af bygningerne i det  

 eksisterende lejemål og i det nye lejemål.
 - antallet af lejede kvadratmeter i det eksisterende og i det nye lejemål.
 - det eksisterende lejemåls beliggenhed i forhold til det nye lejemål.
 - og om det eksisterende lejemål og det nye lejemål anvendes af den samme  

 forvaltningsgren.
 Rensningsanlæg m.v.
Det fremgår af Indenrigsministeriets vejledning af 30. juni 1989 om  

 kommunernes adgang til at optage lån til rensningsanlæg m.v. og til at  

 meddele garanti for lån til betaling af tilslutningsbidrag til  

 spildevandsanlæg, at Indenrigsministeriet ved vurdering af ansøgninger om  

 dispensation til optagelse af lån til rensningsanlægsudgifter som  

 udgangspunkt vil lægge til grund, om kommunens likviditet ultimo  

 regnskabsåret er mindre end 4 pct. af bruttodrifts- og anlægsudgifterne  

 (hovedkonto 0-6). Fra og med regnskabsåret 1991 flyttes konteringen af en  

 række kommunale udgifter/indtægter fra hovedkonto 0-6 til hovedkonto 8 i det  

 kommunale budget- og regnskabssy stem.
Likviditetskriteriet ændres dermed til  

 5 3/4 pct. af bruttodrifts- og anlægsudgifterne.
 Det skal præciseres, at der ikke vil blive givet dispensation til  

 optagelse af lån til spildevandsanlæg i sommerhusområder, heller ikke inden  

 for Indenrigsministeriets ordinære lånedispensationspulje.
 Dispensationsansøgninger skal i øvrigt indeholde oplysninger om ultimo  

 likviditeten og bruttodrifts- og anlægsudgifterne i det år, for hvilket der  

 søges.
 Derudover er Indenrigsministeriets vejledning af 30. juni 1989 om  

 kommunernes adgang til at optage lån til rensningsanlæg m.v. og til at  

 meddele garanti for lån til betaling af tilslutningsbidrag til  

 spildevandsanlæg fortsat gældende.
 Indenrigsministeriet, den 11. november  

 1991.
