(Til samtlige  

 civilforsvarskommissioner, politidirektøren i København og samtlige politimestre) I.
OPHÆVELSE AF HIDTIL GÆLDENDE BESTEMMELSER.
 Som det vil være de lokale civilforsvarsmyndigheder bekendt, bl.a. fra  

 cirkulærskrivelser herfra af 17. april 1957 og 4. juli 1958, har  

 Civilforsvarsstyrelsen anmodet om Indenrigsministeriets tilslutning til, at  

 de gældende bestemmelser om tilvejebringelse af motorkøretøjer til det lokale  

 civilforsvar ophæves, og at motorkøretøjer fremtidig tilvejebringes ved  

 udskrivning i henhold til lov nr. 327 af 21. september 1939 angående  

 tilvejebringelse af befordringsmidler til brug for krigsmagten og ved  

 beskyttelse af civilbefolkningen mod følgerne af luftangreb.
 I overensstemmelse hermed har Indenrigsministeriet bemyndiget  

 Civilforsvarsstyrelsen til at lade udskrivningen af motorkøretøjer til  

 civilforsvaret som helhed foretage under medvirken af de militære  

 udskrivningsnævn.
 Som følge heraf bortfalder den af Indenrigsministeriet under 17. april  

 1953 udfærdigede »Instruks vedrørende tilvejebringelse af motorkøretøjer  

 til det lokale civilforsvar« og erstattes af de nedenfor i afsnit II-III  

 nævnte bestemmelser.
 Samtidig ophæves de med Civilforsvarsstyrelsens cirkulærskrivelse af 12.  

 juni 1953 (Love og bestemmelser om civilforsvaret, side 296) udsendte  

 »Bestemmelser vedrørende tilvejebringelse af motorkøretøjer til det  

 lokale civilforsvar« med senere ændringer (Love og bestemmelser, side  

 310, 320 og 353). Som det vil fremgå af det nedenfor i afsnit III anførte, er  

 dog enkelte af de hidtil gældende regler opretholdt og optaget i de  

 fremtidigt gældende bestemmelser.
II.
GENNEMFØRELSE AF NYE BESTEMMELSER.
 Grundlaget for udskrivning af motorkøretøjer er herefter det samme for det  

 lokale civilforsvar som hidtil for forsvaret, CF-korpset og civilforsvarets  

 ambulancetjeneste, nemlig ovennævnte lov af 21. september 1939, i det  

 følgende betegnet »1939-loven«.
 For det lokale civilforsvar medfører anvendelsen af 1939-loven en  

 væsentlig aflastning, idet opgaverne - som det nærmere vil fremgå af det  

 følgende - stort set begrænses til opgørelse af behovet, fordelt på  

 køretøjstyper og tjenestestederne, samt indkaldelse og modtagelse af  

 køretøjerne, medens fremskaffelsen af disse og sikringen af deres fortsatte  

 tilstedeværelse i brugbar stand påhviler Forsvarets Motorudskrivningstjeneste  

 gennem de militære udskrivningsnævn.
 1939-loven er optrykt i Love og bestemmelser om civilforsvaret, side 9  

 ff., samt i vedlagte af Forsvarsministeriet i november 1953 udgivne  

 »Bestemmelser for udpegning af motorkøretøjer til krigsmagten og  

 civilforsvaret«, der tillige indeholder følgende bestemmelser:
 Instruks for det i en politikreds nedsatte nævn til udskrivning af  

 motorkøretøjer og senere eftersyn af disse.
 Instruks for den i et amt nedsatte vurderingskommission.
 Justitsministeriets cirkulære af 12. maj 1958 om udskrivning m.v. af  

 motorkøretøjer til brug for krigsmagten og civilforsvaret (med bilag).
 Tillæg 1. Norm for erstatningernes fastsættelse til ejerne.
 Tillæg 2. Fastsættelse af godtgørelse for indtransport af motorkøretøjer  

 ved indkaldelse til krigsmagten og civilforsvaret.
 Tillæg 3. Vederlag til nævns- og kommissionsmedlemmer.
 Tillæg 4. Vejledning for modtagekommandoet.
 Tillæg 5. Vejledning for regnskabsføreren ved modtagekommandoet.
 Tillæg 6. Blanketter til brug for nævnene (medfølger ikke).
III.
OPRETHOLDELSE AF HIDTIL GÆLDENDE BESTEMMELSER.
De i tillæg 1, pkt. 2-3, anførte erstatningsydelser svarer til de i § 5,  

 stk. 1. b., i den hidtil gældende instruks fastsatte erstatninger.
Som det  

 fremgår af tillæggets pkt. 5, kommer den i pkt. 2-3 angivne erstatningsnorm  

 ikke til anvendelse for motorkøretøjer, der indkaldes til øvelse og  

 mønstringer.
Herfor gælder fremdeles de i instruksens § 5, stk. 1. a.,  

 fastsatte ydelser.
Disse er nu optaget som et særligt tillæg 1. a.
For ind- og hjemtransport af køretøjer til og fra tjeneste af under 1  

 døgns varighed gælder fremdeles de i instruksens § 5, stk. 1. c., fastsatte  

 regler.
Disse er nu optaget som et særligt tillæg 2. a.
 For samtlige erstatningsnormer gælder, at erstatning for afgivelse af  

 omnibusser ydes efter taksterne for lastvogne.
Opmærksomheden henledes i øvrigt på de på bagsiden af  

 udskrivningsbeviserne anførte bestemmelser.
Det fremgår bl.a. heraf, at de  

 hidtil gældende bestemmelser om, at køretøjerne skal møde fuldt optanket, og  

 at afsavningserstatning bortfalder, når kørselsstop påbydes, fortsat har  

 gyldighed.
Som et særligt tillæg vil endvidere være at optage de i de hidtil gældende  

 bestemmelser optagne »Andre bestemmelser vedrørende tilvejebringelse og  

 brug m.v. af motorkøretøjer til det lokale civilforsvar.
A.  

 Trækanordninger«, der ved de lokale civilforsvarsmyndigheders  

 foranstaltning bedes indsat i de nu udsendte bestemmelser.
Fremgangsmåden ved tilvejebringelse af motorkøretæjer til det lokale  

 civilforsvar er herefter følgende: IV.
OPGØRELSE AF BEHOVET.
A.
CIVILFORSVARSKOMMISSIONEN.
Behovet for motorkøretøjer til de kommunale  

 tjenestegrene opgøres på skema, CF-form. 447 a (blåt), der vedlægges i 10  

 eksemplarer.
Til orientering vedlægges endvidere 1 eksemplar af det for  

 politiets civilforsvarstjeneste beregnede skema.
Efter forhandling med vedkommende sygehusberedskabsnævn medtager  

 civilforsvarskommissionen endvidere det eventuelle behov for motorkøretøjer  

 til sygehusberedskabet.
Der medtages dog kun køretøjer til drift af  

 sygehusenhederne, hvadenten disse til sin tid er tænkt oprettet i eller uden  

 for civilforsvarsområdet, men ikke køretøjer, som alene skal benyttes ved  

 udflytning af sygehuse eller ved andre enkelte transporter, idet disse  

 køretøjer må tilvejebringes på anden måde efter regler, som senere vil blive  

 udgivet.
Man er i forbindelse med Sundhedsstyrelsen herom.
Der kan i øvrigt  

 om sygehusberedskabsnævnenes medvirken ved behovsopgørelser henvises til  

 Sundhedsstyrelsens cirkulære til nævnene af 15. december 1956 (Love og  

 bestemmelser om civilforsvaret, side 432).
 Vogne til ambulancetjenesten fremskaffes udelukkende ved  

 civilforsvarsstyrelsens foranstaltning og skal derfor ikke medtages.
 Rydningsmateriel (bulldozer o.lign.) anføres i rubrik 13-17. Der henvises  

 iøvrigt herom til afsnit V nedenfor.
B.
POLITIET.
Behovet for motorkøretøjer til politiets  

 civilforsvarstjeneste opgøres på skema, CF-form. 447 b (grønt), der vedlægges  

 i 10 eksemplarer.
Til orientering vedlægges endvidere 1 eksemplar af det for  

 den kommunale hjælpetjeneste beregnede skema.
Køretøjer til evakueringstjenestens administration anføres i rubrik x,  

 medens køretøjer til evakueringstransporter anføres i rubrik y.
Specielt om  

 de sidstnævnte henvises iøvrigt til afsnit V nedenfor.
Der påregnes ikke  

 udskrevet køretøjer til brug for sogneværnene.
Ved opgørelsen af behovet for omnibusser til evakueringstransporter må det  

 tages i betragtning, at busser, der går i fast rutefart mellem byer, bortset  

 fra busser på visse sekundære ruter, før mobilisering kun kan anvendes til  

 evakuering ad busnettets normale ruter.
Når mobilisering er beordret, er  

 sådanne busser endvidere i 3 døgn udelukkende til rådighed for transport af  

 værnepligtige til mobiliseringsstederne.
Derfor vil de på ny være til  

 rådighed for evakueringstransporter, også uden for de normale ruter.  

 Tidspunktet for en evakuerings iværksættelse kan således være afgørende for,  

 om behovet for busser af denne kategori kan dækkes.
 Småbusser, bybusser og turistbusser er derimod til rådighed for det lokale  

 civilforsvar i det omfang, de ikke er udskrevet til andre formål.
C.
FÆLLES BESTEMMELSER FOR A OG B.
Behovet for motorkøretøjer bør  

 begrænses til det absolut nødvendige, og der bør ved opgørelsen af behovet i  

 videst muligt omfang - i hvert fald uden for brandtjenesten,  

 redningstjenesten og rydningstjenesten, hvor større køretøjer kan være  

 nødvendige - kun påregnes anvendt lastvogne med ca. 3 tons lasteevne samt  

 varevogne.
Af personvogne bør der så vidt muligt regnes med een til hver  

 tjenestegren inden for hvert civilforsvarsområde. skønnes behovet i enkelte  

 tilfælde at blive større, bedes årsagen hertil angivet under  

 »Bemærkninger i øvrigt«.
 De nederst på skemaernes forside anførte rubrikker, betegnet ad 4, ad 5 og  

 ad 6, er beregnet til angivelse af, hvor mange af de i rubrikkerne 4, 5 og 6  

 anførte lette, tunge og svære lastvogne der ønskes forsynet med CF-trækbeslag  

 eller påhængsvognskobling, og hvorledes disse køretøjer fordeler sig på  

 tjenestegrenene.
 Der skal ikke ved opgørelsen af behovet tages hensyn til en forventet  

 afgang af køretøjer, jfr. nedenfor i afsnit V.
Opmærksomheden henledes på de på skemaernes bagside under I-IV ønskede  

 oplysninger.
Særligt vedrørende pkt.
III bemærkes, at udskrivning ikke kan  

 foretages, forinden oplysning om mødesteder foreligger, og at mødested må  

 anføres også for køretøjer, der ikke tilvejebringes ved udskrivning, jfr.  

 nedenfor i afsnit V.
Mødested bør fastsættes således, at større  

 sammenhobninger af køretøjer undgås, at vedkommende tjenestegren hurtigst  

 muligt kan disponere over køretøjerne, og at modtagelsen i øvrigt kan  

 afvikles på forsvarlig måde.
Man skal herved særligt pege på muligheden af at  

 anvende udrykningsstationer i byens periferi som mødesteder.
 I de tilfælde, hvor opgørelse over behovet for motorkøretøjer allerede  

 måtte være indsendt hertil i henhold til cirkulærskrivelse heraf af 8.  

 oktober 1957, vil det dengang indsendte skema på anfordring kunne stilles til  

 rådighed til brug ved den opgørelse, der nu skal foretages.
 Skemaerne indsendes til civilforsvarsstyrelsen i 2 eksemplarer snarest  

 muligt og senest den 1. november 1959. Ved senere ændringer i behovet  

 benyttes de samme skemaer.
V.
UDSKRIVNING.
Når Civilforsvarsstyrelsen har modtaget de udfyldte skemaer, videresendes  

 det ene eksemplar til Motorudskrivningstjenesten, som derefter iværksætter  

 udskrivningen.
Til dækning af afgang (udeblivere) udskrives der 10 pct. flere  

 køretøjer end det på skemaet opgivne behov.
 Det i 1939-lovens § 10 omhandlede, af pågældende kommunalbestyrelse valgte  

 medlem af udpegningsnævnet kan være en til det lokale civilforsvar knyttet  

 person, og det vil efter Civilforsvarsstyrelsens opfattelse være  

 hensigtsmæssigt, at en sådan vælges til medlem med henblik på varetagelse af  

 det lokale civilforsvars interesser.
Efter foretagen udskrivning tilgår der det lokale civilforsvar et  

 eksemplar af udskrivningsbeviset (form. nr.
II.
F. 25-1956) og et  

 indkaldelseskort (form. nr.
II.
F. 14-1953). Udskrivningsbeviserne opbevares  

 i mapper efter tjenestegren.
Indkaldelseskortene opbevares i kartotekskasser  

 i indregistreringsnummerorden.
Køretøjer til evakueringsstransport (grønt behovsskema rubrik y)  

 fremskaffes indtil videre ikke ved udskrivning i henhold til 1939-loven og må  

 derfor fremdeles tilvejebringes med hjemmel i civilforsvarslovens § 34. Man  

 har dog ikke anset det for nødvendigt eller hensigtsmæssigt at opretholde de  

 hidtil gældende bestemmelser alene for så vidt angår disse køretøjer, men har  

 lagt vægt på at etablere en enhedsordning, gældende for alle motorkøretøjer  

 til civilforsvaret.
Man har derfor med Motorudskrivningstjenesten truffet  

 aftale om, at denne på grundlag af behovsskemaet tilstiller politiets  

 evakueringstjeneste et særligt indkaldelseskort for hvert af de heromhandlede  

 køretøjer.
Herved er der tilvejebragt en smidig ordning, der i forhold til  

 vognejerne og de lokale civilforsvarsmyndigheder kun på uvæsentlige punkter  

 afviger fra udskrivningsordningen, og som muliggør, at de pågældende  

 køretøjer kan bruges til andre formål, når evakuering ikke står for.
 Rydningsmateriel (bulldozere o.lign.) kan ikke udskrives, men  

 Motorudskrivningstjenesten vil opgive navn og adresse på ejerne med henblik  

 på rekvisition eller aftale om benyttelse.
 For køretøjer, der skal indkaldes forlods, bør der udarbejdes og  

 ajourføres en liste over ejernes telefonnummer.
Køretøjer, der efter den hidtil gældende instruks er stillet frivilligt  

 til rådighed eller rekvireret i henhold til civilforsvarslovens § 34, må nu  

 enten udskrives efter 1939-loven eller frigives, såfremt de ikke mere findes  

 egnede.
Ved udskrivning foranlediger Motorudskrivningstjenesten, at  

 udskrivningsbeviset får påtegning om, at det erstatter tidligere overenskomst  

 eller rekvisitionsbegæring.
I tilfælde af frigivelse vil  

 Motorudskrivningstjenesten underrette det lokale civilforsvar, som derefter  

 drager omsorg for, at overenskomsten opsiges eller rekvisitionsbegæringen  

 annuleres.
 Tidligere udskrevne køretøjer, der er stillet til rådighed for det lokale  

 civilforsvar i henhold til den ved cirkulærskrivelse herfra af 17. april 1957  

 og 4. juli 1958 gennemførte overgangsordning, vil af  

 Motorudskrivningstjenesten blive overført til de opgivne mødesteder,  

 reguleret efter behovet.
 Ved et motorkøretøjs afhændelse eller flytning m.v. udtages  

 udskrivningsbevis og/eller indkaldelseskort efter nærmere ordre fra  

 Motorudskrivningstjenesten og indsendes til denne, der sørger for erstatning  

 eller ændring (se nedenfor).
Eftersyn af udskrevne køretøjer foretages til fastsatte terminer ved  

 Motorudskrivningstjenestens foranstaltning i henhold til den på  

 udskrivningsbeviset anførte eftersynsgruppe.
I forbindelse med eftersynene  

 foretages supplementsudskrivning for stedfunden afgang.
 Der foretages ikke eftersyn af køretøjer til evakueringstransport eller af  

 rydningsmateriel.
VI.
INDKALDELSE.
Skal indkaldelse iværksættes, gives der meddelelse herom ved opslag eller  

 gennem radioen eller ved direkte meddelelse fra Civilforsvarsstyrelsen.  

 Indkaldelseskortene for de køretøjer, der skal give møde, tilgår da straks  

 vognejerne ved det lokale civilforsvars foranstaltning.
Eventuelt foretages  

 telefonisk indkaldelse i henhold til forannævnte telefonliste af køretøjer,  

 der skal møde forlods.
 Modtagelsen sker ved en tilsvarende anvendelse af vejledningen i tillæg 4  

 og 5 i »Bestemmelser for udpegning af motorkøretøjer til krigsmagten og  

 civilforsvaret«.
Det forudsættes, at det lokale civilforsvar allerede i fredstid har  

 udtaget personel og forberedt arbejdet samt prøvet funktionerne ved planspil  

 og under øvelser.
Med henblik herpå bemyndiges de lokale  

 civilforsvarsmyndigheder til at indkalde de udskrevne motorkøretøjer til  

 såvel kortere mønstringer som til byøvelser.
VII.
REKVISITION UDEN UDSKRIVNINGSNÆVNENES MEDVIRKEN.
Såfremt der under krigsforhold i en AKUT situation, hvor  

 udskrivningsnævnene ikke kan træde i funktion, opstår et uforudset øget  

 vognbehov, må dette dækkes ved rekvisition i henhold til civilforsvarslovens  

 § 34, jfr.
Indenrigsministeriets bekendtgørelse nr. 371 af 19. august 1950 om  

 borgerens pligt til at stille deres ejendom til rådighed for civilforsvaret,  

 som ændret ved Indenrigsministeriets bekendtgørelse nr. 277 af 19. oktober  

 1953 og Civilforsvarsstyrelsens cirkulærskrivelse af 28. februar 1959, og med  

 anvendelse af erstatningsbestemmelserne i tillæg 1.-2. og tillæg 1. a-2. a. i  

 »Bestemmelser for udpegning af motorkøretøjer til krigsmagten og  

 civilforsvaret«.
 Motorudskrivningstjenesten i den pågældende landsdel og  

 Civilforsvarsstyrelsen underrettes snarest gennem vedkommende  

 CF-distriktskommando om foretagne rekvisitioner.
VIII.
SÆRLIGE BESTEMMELSER OM KNALLERTER.
 Ikke-indregistreringspligtige motorcykler - knallerter - udskrives ikke  

 efter 1939-loven og må derfor enten fremskaffes ad frivillig vej eller  

 rekvireres i henhold til civilforsvarslovens § 34, jfr. foran under afsnit  

 VII.
Ved indkaldelse af knallerter til tjeneste af over 1 døgns varighed kan  

 der ydes en erstatning for slid (bortset fra udgifter til benzin og olie) på  

 8 øre pr. km og for afsavn på 15 kr. pr. dag.
Ved indkaldelse til tjeneste af  

 under 1 døgns varighed kan der ydes en erstatning for slid (herunder til  

 dækning af udgifter til benzin og olie) på 12 øre pr. km og for afsavn på 1  

 kr. pr. time.
For de anførte erstatningsbeløb gælder i øvrigt de i nærværende skrivelse  

 samt i tillæg 1. og tillæg 1. a. fastsatte begrænsninger.
Godtgørelse for  

 ind- og hjemtransport ydes i alle tilfælde efter de i tillæg 2. a. anførte  

 regler.
IX.
FREMSKAFFELSE AF CHAUFFØRER.
Civilforsvarsstyrelsen er klar over, at den i det foregående beskrevne  

 nyordning med hensyn til tilvejebringelse af motorkøretøjer til det lokale  

 civilforsvar ikke løser de problemer, der kan opstå i forbindelse med  

 fremskaffelse af chauffører til køretøjerne.
Disse problemer er for tiden  

 genstand for overvejelse i styrelsen med henblik på, om det vil være muligt  

 at etablere en ordning, der sikrer køretøjerne de fornødne kvalificerede  

 chauffører.
 Indtil videre kan man derfor kun henvise til bestemmelsen i 1939-lovens §  

 14, stk. 1, sidste pkt., ifølge hvilken ejeren af et til civilforsvaret  

 udskrevet motorkøretøj efter frivillig overenskomst kan antages til - for en  

 kortere eller længere tid - at føre sit til brug overtagne køretøj.
Som grundlag for en sådan overenskomst er hidtil benyttet den som bilag 2  

 til »Bestemmelser vedrørende tilvejebringelse af motorkøretøjer til det  

 lokale civilforsvar« optagne formular.
Uanset at disse bestemmelser nu  

 er ophævet, kan denne formular fremdeles anvendes, men det vil normalt være  

 at foretrække, at der anvendes den med Civilforsvarsstyrelsens  

 cirkulærskrivelse af 21. oktober 1958 udsendte kontraktformular (CF-form.  

 440), og anvendelse af denne formular er i hvert fald en betingelse for, at  

 den pågældende kan oppebære fremmødegodtgørelse i henhold til reglerne herom  

 i nævnte cirkulærskrivelse.
I det omfang, de pågældende kun skal forrette tjeneste som chauffør, vil  

 de lokale civilforsvarsmyndigheder kunne frafalde krav om en særlig  

 civilforsvarsuddannelse.
Endvidere kan det for chauffører, som kun skal føre  

 deres eget køretøj eller det køretøj, som de til daglig fører, og som derfor  

 må antages ikke at have behov for nogen særlig uddannelse i at føre  

 motorkøretøj af den pågældende type, ses bort fra reglen om, at godtgørelse  

 først kan oppebæres for fremmøde, der finder sted efter at de første 10 timer  

 af uddannelsen er gennemgået.
 P.D.V.
 SCHULTZ.
/B.
Michelsen.
 fm.
