Vejledning om prioritering af  

 affaldsdepoter Indholdsfortegnelse 1. Indledning 2. Formål 3. Prioriteringer 3.1 Generelt 3.2 Prioritering og rækkefølge 3.2.1 Arealanvendelse 3.2.2 Grundvand 3.2.3 Ferske og marine recipienter 4. Prioriteringens konsekvenser 4.1 Forebyggelse og afværge kontra  

 "restaurering" 4.2 Beskyttelse af eksisterende kildepladser 4.2.1 Regioner med intensiv udnyttelse af  

 grundvandsressourcer 4.2.2 Regioner med væsentlige uudnyttede  

 grundvandsressourcer 5. Prioriteringsgrundlag og økonomiske  

 effektvurderinger 5.1 Vandindvindingsplanlægning og  

 grundvandsbeskyttelse 5.2 Effektvurdering af depotlovsmidlerne 6. Referencer 1. Indledning I tilknytning til affaldsdepotloven /1/ er der udarbejdet  

 en branchebekendtgørelse /2/, hvorefter størstedelen af  

 kompetencen efter affaldsdepotloven for disse typer industrigrunde  

 overgår til amtsrådene og Københavns og Frederiksberg  

 kommuner (herefter kaldet amtsrådene).
 I denne sammenhæng er nærværende  

 vejledning vedrørende prioritering af affaldsdepoter udarbejdet.  

 Vejledningen beskriver således de prioriteringer, der bør  

 lægges til grund for beslutninger om rækkefølgen af  

 oprydningen af affaldsdepoter.
 Denne vejledning vil blive fuldt op af en vejledning om  

 registrering, frigivelse og afmelding af affaldsdepoter.
 For at lette amtsrådenes sagsbehandling ved  

 overdragelsen af de nye arbejdsområder i medfør af  

 branchebekendtgørelsen, er der desuden udarbejdet branchevejledninger  

 til de udvalgte typer industrigrunde.
 Vejledningerne omfatter en generel branchevejledning /3/  

 og branchespecifikke vejledninger /4/, /5/, /6/, samt en vejledning  

 vedrørende kvalitetskriterier /7/.
 Vejledningens angivelser er ikke bindende, men tjener som  

 retningslinier for myndigheder, virksomheder og rådgivende firmaer.  

 Myndighederne bør dog altid tage udgangspunkt i vejledningen,  

 når det skal besluttes i hvilken rækkefølge oprydninger af  

 affaldsdepoter skal fastlægges.
2. Formål En effektiv beskyttelse af grundvandet har  

 afgørende betydning for den fremtidige vandforsyning i Danmark og for  

 kvaliteten af vådområder, vandløb m.v.
En langsigtet  

 strategi for grundvandsbeskyttelsen forudsætter derfor, at den  

 amtskommunale planlægning i forbindelse med lokalisering af  

 aktiviteter, der kan indebære en risiko for grundvandsforurening,  

 først og fremmest tager udgangspunkt i en kortlægning af  

 grundvandsressourcernes størrelse, naturlige kvalitet og naturlige  

 beskyttelse.
 "Afskrivning" af anvendelige grundvandsressourcer vil  

 på kort sigt kunne løse evt. problemer med at lokalisere  

 virksomheder med forureningsrisiko, men vil på lang sigt kunne  

 medføre alvorlige problemer for vandforsyningen.
 En generel beskyttelse af grundvandet - uanset om det  

 aktuelt udnyttes til vandforsyning eller ej - må derfor være et  

 bærende princip for den nuværende og fremtidige planlægning  

 indenfor de forskellige sektorer og den afvejning af arealinteresserne, der  

 foretages.
 Tilsvarende bør indsatsen overfor affaldsdepoterne  

 prioriteres, således at den generelle beskyttelsesstrategi  

 understøttes, og således at de økonomiske midler, der er  

 til rådighed, anvendes, hvor der opnås den største  

 umiddelbare og blivende effekt i form af rent grundvand.
De økonomiske midler, der er til rådighed for  

 oprydning i henhold til depotloven, fordeles mellem oprydninger af hensyn til  

 grundvandsressourcen, og oprydninger der skal eliminere konflikter mellem et  

 affaldsdepots forureningsniveau og den aktuelle arealanvendelse.
En  

 prioritering af disse affaldsdepoter er derfor medtaget i denne  

 vejledning.
 Vejledningen beskriver således de prioriteringer,  

 der bør lægges til grund for beslutninger om  

 rækkefølgen af oprydningen på affaldsdepoter.
Decentraliseringen af kompetencen til at træffe  

 beslutninger om afværgeforanstaltninger på affaldsdepoter  

 forventes at fortsætte.
Miljøstyrelsen finder det  

 afgørende for effekten af de samlede depotlovsmidler, at den i denne  

 vejledning beskrevne overordnede prioritering bliver lagt til grund for de  

 decentrale miljømyndigheders beslutninger om rækkefølgen  

 af og indsatsen overfor de opgaver, der uddelegeres.
3. Prioriteringer 3.1 Generelt Det generelle formål med de initiativer, der  

 sættes i værk efter affaldsdepotloven, er at afværge  

 skadelige virkninger på miljø og mennesker.
Det må  

 forventes, at der i de kommende år skal anvendes betydelige  

 økonomiske midler på at "rydde op".
 Problemernes omfang gør det nødvendigt at  

 fastlægge en langsigtet strategi, og begrænsningen i de midler,  

 der er til rådighed, nødvendiggør en håndfast  

 prioritering, således at rækkefølgen af indsatsen  

 tilrettelægges efter princippet "størst mulig  

 miljømæssig effekt af hver investeret krone".
 Oprydningen skal tilgodese to væsentlige hensyn.  

 Dels hensynet til den grundvandsressource, der er fundamentet for den danske  

 vandforsyning, dels de sundhedsmæssige gener og risici, der kan  

 være forbundet med, at forurenede arealer aktuelt anvendes til  

 miljøfølsomme formål.
Det skal understreges, at hensynet til den nuværende  

 arealanvendelse er lige så vigtigt som hensynet til  

 grundvandsressourcen, når indsatsen overfor affaldsdepoterne  

 prioriteres.
Der er således tale om to parallelle  

 prioriteringsbarometre, jf. figur 1. Dette medfører, at selv om et  

 affaldsdepot efter denne vejledning bør prioriteres lavt af hensyn til  

 grundvandsressourcen, kan det opprioriteres af hensyn til  

 følsomhedsgraden af den aktuelle arealanvendelse og omvendt.
Grunden  

 til, at denne vejledning hovedsageligt beskæftiger sig med beskyttelsen  

 af grundvandet, er, at det er denne prioritering, der er mest kompliceret at  

 foretage.
 Hertil kommer, at forureningen fra et affaldsdepot som  

 følge af det hydrogeologiske kredsløb vil kunne udvikle sig til  

 en mere eller mindre alvorlig recipientforurening med tilsvarende  

 økologiske konsekvenser.
3.2 Prioritering og rækkefølge 3.2.1 Arealanvendelse Udover hensynet til grundvandsressourcerne skal indsatsen  

 på depotområdet tilgodese de tilfælde, hvor der er  

 miljø- og sundhedsmæssige konflikter som følge af den  

 nuværende arealanvendelse.
 Disse konflikter vil typisk være til stede i de  

 tilfælde, hvor det konstateres, at et affaldsdepot efterfølgende  

 anvendes til miljøfølsomme formål, uden at der er  

 foretaget den nødvendige oprydning på lokaliteten.
PRIORITERINGS-BAROMETER +++ FIGUR 1+++ I overensstemmelse med den hidtidige administrative  

 praksis skal der ikke i den offentlige prioritering af indsatsen tages  

 højde for eventuelle ønsker om fremtidige arealudnyttelser,  

 idet disse er forudsat løst ved frivillige oprydninger.
 Afgørende for prioriteringen bliver herefter en  

 vurdering af omfanget af den miljø- og sundhedsmæssige konflikt,  

 der er forbundet med affaldsdepotets aktuelle anvendelse, hvor den  

 afgørende faktor er risikoen for eksponering som følge af:
 En endelig risikovurdering vil som oftest først  

 kunne foretages efter nærmere undersøgelser i tilknytning til  

 det enkelte affaldsdepot, herunder en kortlægning af de mulige  

 eksponeringsveje i forbindelse med den konkrete anvendelse af arealet /8/,  

 /9/.
 Et oversigtligt grundlag for de nærmere  

 undersøgelser med henblik på en prioritering af oprydnings- og  

 afværgeindsatsen vil efter Miljøstyrelsens opfattelse kunne  

 tilvejebringes ved at sammenholde resultaterne af depotkortlægningen  

 med den i tabel 1 angivne følsomhedsopdeling af forskellige former for  

 arealanvendelse:
Tabel 1 Følsomhedsopdeling af forskellige former for  

 arealanvendelse Arealanvendelse Følsomhed Parcelhuse Vuggestuer/børnehaver Skoler Boligblokke Plejehjem Fritids-/rekreationsformål*) Kontorformål Industriformål Trafik meget følsom meget følsom følsom følsom følsom følsom følsom ikke følsom ikke følsom *) i nogle tilfælde vil betegnelsen  

 fritids/rekreationsformål omfatte ubebyggede grunde.
Dette kan  

 være tilfældet, hvor færdsel og ophold som følge af  

 grundens lokalisering i stærkt urbaniserede områder kun  

 vanskeligt ville kunne forhindres.
 Er det muligt, vil det ofte ud fra såvel et  

 økonomisk som et sundhedsmæssigt synspunkt være en  

 hensigtsmæssig løsning på en arealanvendelseskonflikt at  

 ændre arealanvendelsen til et mindre følsomt formål.
 Kan dette ikke lade sig gøre, må  

 oprydningsindsatsen primært rette sig mod de lokaliteter, hvor  

 anvendelsen er mest følsom, således at en arealanvendelse, der  

 kan indebære akut sundhedsmæssig risiko, prioriteres  

 højest.
 Prioriteringen af indsatsen i relation til konflikter  

 mellem affaldsdepoter og arealanvendelse kan sammenfattes således:
 1. Eksisterende arealanvendelse:
 Høj følsomhedskategori.
 Høj toksicitet af forureningskomponenter.
 2. Oprydning af hensyn til mere
miljøfølsom arealanvendelse foretages ikke for  

 affaldsdepotmidler.
 Der henvises i øvrigt til Miljøstyrelsens  

 generelle branchevejledning /3/.
Som det fremgår af ovenstående, prioriteres  

 indsatsen overfor arealanvendelseskonflikter, der er opstået som  

 følge af, at forurenede arealer senere er overgået til  

 parcelhusbyggeri og institutionsformål generelt højt.
Der  

 bør således indenfor de givne økonomiske rammer hurtigst  

 muligt iværksættes de nødvendige undersøgelser og  

 afværgeforanstaltninger med henblik på at afhjælpe de  

 sundhedsmæssige problemer på dette område.
3.2.2 Grundvand Den danske vandforsyning er baseret på indvinding af  

 grundvand med en naturlig god kvalitet, der oftest kun forudsætter en  

 meget simpel vandværksbehandling, før det anvendes som  

 drikkevand.
Det grundvand, der anvendes i dag, kan være over hundrede  

 år gammelt, og derfor stort set upåvirket af menneskeskabt  

 forurening.
En væsentlig forudsætning for at sikre den fremtidige  

 vandforsyning og gøre det muligt at foretage de nødvendige  

 strukturelle omlægninger er, at der hurtigt og effektivt sættes  

 ind overfor grundvandstruende forureningskilder.
 Det vil i praksis være teknisk meget vanskeligt at  

 afhjælpe en konstateret forurening af større  

 grundvandsressourcer, og da omkostningerne vil stige voldsomt i takt med  

 forureningens udbredelse, er det vigtigt så tidligt som muligt at  

 sætte ind for at forhindre forureningen i at sprede sig.
 De overordnede prioriteringshensyn, der skal  

 varetages efter loven om affaldsdepoter, er følgende:
A.
Beskyttelsen af anvendelige grundvandsressourcer i form  

 af afværgeforanstaltninger og oprydning tillægges højeste  

 prioritet.
B.
Der sættes først ind overfor depoter, hvor  

 forureningen af grundvandet alt andet lige med tiden vil brede sig hurtigst  

 og dermed fordyre afværgeforanstaltningerne.
 I det følgende redegøres nærmere for  

 den overordnede prioritering og den rækkefølge, der bør  

 vælges, når oprydningsindsatsen tilrettelægges.
Indenfor rammerne af de økonomiske midler, der til  

 enhver tid afsættes til formålet, er prioritering en  

 nødvendighed.
Der er ikke tale om, at beskyttelsen af grundvandet i  

 visse områder endeligt opgives ("afskrives"), men alene om en  

overordnet rækkefølge i indsatsen, fastlagt ud fra  

 hensynet til beskyttelsen af grundvandet, og de udgifter, der vil være  

 forbundet med at undlade en øjeblikkelig indsats.
De kystnære by- og industriområder er ofte  

 karakteriserede ved en høj koncentration af forureningskilder (gamle  

 industrigrunde m.v.) indenfor et begrænset område.
Den  

 kystnære placering betyder, at forureningen begrænser sig til de  

 grundvandsressourcer, der er beliggende mellem by-/industriområdet og  

 kysten.
Forureningen vil i disse tilfælde ikke med tiden  

 forværres eller sprede sig væsentligt, hvorfor der ikke normalt  

 vil være økonomiske fordele ved en øjeblikkelig indsats.  

 En effektiv indsats overfor affaldsdepoterne i området med henblik  

 på at beskytte grundvandsressourcen vil forudsætte en meget stor  

 investering pr. arealenhed.
Disse depoter bør derfor generelt  

 prioriteres lavt.
Depoter med lavmobile forureningskomponenter vil  

 på længere sigt kunne udgøre en trussel mod grundvandet.  

 Udbredelsen af forureningen vil dog foregå langsomt, hvorfor de  

 miljømæssige konsekvenser af at udskyde oprydningen til senere  

 vil være relativt begrænsede.
Af samme årsag vil udgifterne  

 til oprydningen indenfor en overskuelig årrække ikke stige  

 væsentligt.
 Med mindre omfanget og toksiciteten af det forurenende  

 stof vurderes at udgøre en særlig risiko, bør depoter med  

 lavmobile forureningskomponenter - uanset placering - prioriteres  

lavt.
 Depoter med højmobile forureningskomponenter  

 udgør generelt en akut forureningstrussel mod grundvandet, og  

 omkostningerne ved oprydning eller afværge vil - alt andet lige - stige  

 voldsomt med tiden som følge af forureningens hurtige udbredelse.  

 Indsatsen overfor disse depoter prioriteres højest.
 Ved valg af rækkefølge i indsatsen overfor  

 depoter med højmobile forureningsparametre bør der foretages en  

 risikovurdering, hvor størrelsen af den potentielt truede  

 grundvandsressource er afgørende.
Forureningen fra et prioriteret depot, der ligger  

 tæt på en recipient, vil i løbet af kort tid stabilisere  

 sig.
Mængden af grundvand, der er eller kan blive forurenet af depotet,  

 er således naturligt begrænset til området mellem depotet  

 og recipienten.
Størrelsen af den forureningstruede  

 grundvandsressource vil med andre ord forøges svarende til den  

 afstand, der er mellem depot og recipient.
Ud fra hensynet til beskyttelsen  

 af grundvandsressourcen og effekten af de investerede midler, er det  

 således vigtigt hurtigst muligt at iværksætte  

 afværgeforanstaltninger overfor prioriterede depoter med størst  

 afstand til recipienter.
Ovenstående "afstandskriterium"  

 forudsætter naturligvis, at der er sammenfald mellem grundvandets  

 naturlige strømningsretning og depotets placering i forhold til den  

 pågældende recipient, og at den samlede udsivning fra depotet  

 hovedsageligt afledes til recipienten.
Er dette ikke tilfældet,  

 bør depotet prioriteres efter beliggenhed i forhold til det  

 område, hvor det primære grundvand dannes.
+++ FIGUR 2 +++ Den overordnede prioritering af indsatsen i forhold til  

 grundvandsbeskyttelsen kan, jf. figur 2, sammenfattes således:
1. Prioritet Depoter med højmobile  

 forureningskomponenter.
 a)	recipientfjern beliggenhed.
 b)	recipientnær beliggenhed.
2. Prioritet Depoter med lavmobile forureningskomponenter.
3. Prioritet Kystnære by- og industriområder.
 Affaldsdepoter i ikke-kystnære by- og  

 industriområder vil, afhængig af de lokale  

 strømningsforhold, kunne udgøre en trussel mod betydende  

 grundvandsressourcer i det åbne land.  Indsatsen i disse  

 områder bør tilrettelægges efter principperne for den  

 overordnede prioritering, og der bør især lægges  

 vægt på at følge forureningens spredningsveje, eksempelvis  

 gennem moniteringsboringer og tilrettelæggelsen af boringskontrollen  

 på udvalgte kildepladser, samt - om nødvendigt -  

 afværgepumpninger med henblik på at hindre forureningsspredning.  

 Med udgangspunkt i ovenstående prioritering vil det som oftest  

 være muligt at tilvejebringe et oversigtligt grundlag for den  

 videre oprydnings- og afværgeindsats uden komplicerede tekniske  

 undersøgelser.
Det skal understreges, at der her er tale om en  

overordnet prioritering.
Særlige forhold, der afdækkes ved  

 nærmere undersøgelser, kan gøre det nødvendigt  

 lokalt at fravige prioriteringen for at afhjælpe akutte  

 forureningsproblemer eller for at prioritere andre hensyn højere,  

 f.eks. arealanvendelses- eller recipienthensyn.
3.2.3 Ferske og marine recipienter Grundvandets forureningstilstand kan, udover  

 drikkevandsforsyningen, have stor betydning for kvaliteten af ferske og  

 marine recipienter og dermed disses recipientmæssige tilstand og  

 øvrige økosystemer.
Forurening fra et affaldsdepot vil derfor  

 kunne udvikle sig til en mere eller mindre alvorlig recipientforurening.
Afhængig af depotets placering i forhold til  

 recipienten vil påvirkningen være mere eller mindre kraftig og af  

 længere eller kortere varighed betinget af grundvandets  

 strømningshastighed og størrelsen af det  

 forurenede/forureningstruede grundvandsreservoir.
Mængden af forurenet  

 grundvand og arten af forurening har direkte betydning for omfanget af  

 påvirkningen af de forskellige vådområder m.v.
 Den overordnede prioritering af indsatsen overfor  

 affaldsdepoterne nævner ikke eksplicit hensynet til vandkvaliteten i de  

 ferske og marine recipienter.
 Det skal dog understreges, at en god grundvandskvalitet  

 som følge af det hydrogeologiske kredsløb er en  

 grundlæggende forudsætning for en god recipientkvalitet og  

 stabile økosystemer, hvorfor indsatsen med henblik på at  

 afværge grundvandsforurening generelt vil have en positiv effekt  

 overfor kvaliteten af vådområder m.v.
 Det er Miljøstyrelsens opfattelse, at den  

 prioritering og rækkefølge, der er fastlagt ud fra hensynet til  

 beskyttelsen af grundvandsressourcerne i alt væsentligt samtidig  

 udgør den mest effektive og langsigtede strategi for beskyttelsen af  

 de interesser, der er forbundet med at opretholde en god recipientkvalitet,  

 selv om der i en årrække må accepteres en forringet  

 recipientkvalitet.
 I visse tilfælde kan der imidlertid være  

 modstrid mellem den generelle lave prioritering af indsatsen overfor  

 recipientnære affaldsdepoter og hensynet til recipientbeskyttelsen.
En afværgeforanstaltning på et depot kan  

 således blive prioriteret højt, hvis depotet udgør en  

 så væsentlig påvirkning af recipienten, at den  

 ønskede eller planlagte recipientkvalitet på grund af depotet  

 ikke kan opnås.
Dette vil kun i sjældne tilfælde resultere  

 i en høj prioritet som følge af forureningspåvirkninger  

 af havmiljøet, mens en tilsvarende påvirkning af en fersk  

 recipient oftere vil give anledning til, at lokaliteten prioriteres  

 højt.
 Baggrunden herfor er, at de økologiske effekter  

 på havmiljøet af en eventuel udsivning fra et affaldsdepot  

 generelt må vurderes som mindre end på ferske recipienter.
4. Prioriteringens konsekvenser 4.1 Forebyggelse og afværge contra  

 "restaurering" Det må forventes, at antallet af depoter, der ud fra  

 ovenstående retningslinier tillægges højeste prioritet,  

 vil være betydeligt.
Omfanget og arten af de foranstaltninger, der  

 iværksættes overfor det enkelte depot, vil derfor  

 være afgørende for det samlede antal depoter, der  

 umiddelbart vil kunne sættes ind overfor indenfor de afsatte  

 økonomiske rammer.
En fuldstændig oprydning kombineret med en  

 "restaurering" af allerede forurenede grundvandsressourcer vil, ideelt set,  

 være den mest effektive foranstaltning overfor det enkelte  

 affaldsdepot.
Omkostningerne ved så omfattende foranstaltninger vil  

 imidlertid ofte være betydelige, hvilket begrænser det antal  

 depoter, der kan sættes ind overfor.
Den største, umiddelbare effekt vil kunne  

 opnås, hvis indsatsen koncentreres om primært at hindre
en fortsat udbredelse af forureningen fra eksisterende registrerede  

 depoter.
Afhængig af de lokale geologiske forhold kan dette  

 eksempelvis ske i form af mindre omkostningskrævende  

 afværgepumpninger i umiddelbar tilknytning til affaldsdepoterne,  

 hvilket ud fra en samfundsøkonomisk vurdering er mindre  

 omkostningskrævende.
 Her igennem opnås:
Det skal understreges, at ovenstående  

 fremgangsmåde ikke klarlægger omfanget af forureningens  

 udbredelse fra det enkelte depot til grundvandet, men alene tilsigter at  

 hindre yderligere forurening.
Dette giver tid til yderligere  

 undersøgelser/beregninger til brug for prioriteringen af en mere  

 omfattende indsats.
Mulighederne for at gennemføre effektive, "billige"  

 afværgeforanstaltninger i umiddelbar tilknytning til affaldsdepotet  

 afhænger af specifikke forhold ved det enkelte depot, herunder arten af  

 stoffer, depotets arealmæssige udstrækning og områdets  

 geologiske karakteristika.
Det endelige valg af afværgestrategi kan  

 derfor forudsætte nøjere hydrogeologiske undersøgelser  

 på lokaliteten.
 Da der i nogle tilfælde kan blive tale om at aflede  

 oppumpet grundvand, vil valg af pumpestrategi kunne have indflydelse på  

 forureningspåvirkningen af de pågældende recipienter (eks.  

 seperationspumpning). /10/.
4.2 Beskyttelse af eksisterende kildepladser Som det fremgår af prioriteringen af indsatsen  

 på affaldsdepotområdet, er der taget udgangspunkt i, at  

 beskyttelsen af grundvandsressourcen som hovedregel går forud for  

 beskyttelsen af eksisterende kildepladser.
 Den danske vandforsyningsstruktur er udpræget  

 decentral med et meget stort antal store og små vandværker, hvis  

 aktuelle lokalisering er resultatet af en længere historisk  

 udvikling.
Nogle vandværker er i dag alene ud fra ressource- og  

 recipientmæssige hensyn ikke optimalt placeret, ligesom  

 fladeforureninger fra landbrugsdrift m.v. belaster en række  

 eksisterende kildepladser.
Disse forhold kan i sig selv  

 nødvendiggøre tekniske eller strukturelle omlægninger af  

 vandforsyningen.
Det er væsentligt, at resultaterne fra  

 kortlægningen af affaldsdepoterne indgår i en samlet vurdering af  

 de hensyn, der ligger til grund for beslutningerne om den mest  

 hensigtsmæssige, fremtidige vandforsyningsstruktur.
Anvendelsen af  

 depotlovsmidlerne kan på denne måde bidrage til at sikre  

 ressourcegrundlaget for de nødvendige langsigtede strukturelle  

 omlægninger, f.eks. i form af nye kildepladser.
 Den overordnede prioritering af indsatsen overfor  

 affaldsdepoterne vil i nogle tilfælde kunne afhjælpe akutte  

 forureningstrusler mod en række eksisterende kildepladser.
 Hensynet til den samlede grundvandsressource og  

 begrænsningerne i de midler, der er til rådighed, vil dog ud fra  

 en samfundsøkonomisk vurdering kunne betyde, at beskyttelsen af  

 vandværkernes eksisterende indvindingsboringer flere steder må  

 tillægges sekundær prioritet.
 Kvalitetsproblemer på eksisterende vandværker  

 må som hidtil i meget stor udstrækning løses eller  

 forebygges gennem tekniske og strukturelle omlægninger på  

 baggrund af den kommunale vandforsyningsplanlægning.
 Den amtskommunale kortlægning af affaldsdepoternes  

 lokalisering og art vil udgøre et væsentligt bidrag til at  

 kvalificere de kommunale beslutninger om den mest hensigtsmæssige  

 fremtidige vandforsyningsstruktur og dermed udstikke retningslinierne for de  

 nødvendige omlægninger financieret over vandværkernes  

 almindelige anlægsbudgetter.
 Det centrale problem for de nuværende  

 vandværker ved at fordele oprydningsindsatsen over en længere  

 årrække er, om de kan opretholde en tilstrækkelig og  

 kvalitetsmæssig tilfredsstillende drikkevandsforsyning.
Problemernes omfang (antallet af forureningskilder og  

 mængden af truet drikkevand) og mulighederne for at "erstatte"  

 forurenede eller forureningstruede indvindinger vil variere stærkt fra  

 region til region.
Nødvendigheden af en hurtig forebyggende indsats  

 med henblik på at beskytte eksisterende kildepladser vil tilsvarende  

 afhænge af en række lokale forhold.
 Der kan generelt skelnes mellem:
4.2.1 Regioner med intensiv udnyttelse af  

 grundvandsressourcen Disse områder er typisk karakteriserede ved  

 udpræget ressourceknaphed i forhold til det faktiske vandforbrug og  

 generelt begrænsede muligheder for umiddelbart at erstatte  

 forureningstruede indvindinger ved udlægning af nye kildepladser.
 En stor del af den eksisterende indvinding må  

 således betegnes som af særlig regional betydning, og hensynet  

 til beskyttelsen af grundvandsressourcerne vil hyppigt være  

sammenfaldende med beskyttelsen af større kildepladser.
 Ressourceknaphed som regionalt problem er særlig  

 udpræget på Sjælland og Fyn, hvor en stor del af den  

 eksisterende indvinding samtidig er akut truet, bl.a. af et stort antal  

 affaldsdepoter.
 Indenfor de senere år har et betydeligt antal  

 bynære indvindingsboringer måttet lukkes som følge af  

 forureningspåvirkning, og det har ofte ikke været muligt at  

 etablere erstatningsboringer på eksisterende kildepladser.
 En effektiv indsats med henblik på at beskytte eller  

 "restaurere" specielt den bynære indvinding gennem oprydnings- og  

 afværgeforanstaltninger vil, i det omfang det overhovedet er teknisk  

 muligt, forudsætte meget omfattende investeringer.
 Også på dette område vil det derfor  

 være nødvendigt at prioritere indsatsen, ligesom mulighederne  

 for strukturelle omlægninger af indvindingen må undersøges  

 nøje.
 Som følge af den generelle ressourceknaphed  

 må en aktuel prioritering nødvendigvis i højere grad tage  

 udgangspunkt i en beskyttelse af meget store eller uerstattelige  

eksisterende kildepladser og potentielle nye kildepladser.
Det skal i den forbindelse sikres, at der er en rimelig  

 sammenhæng mellem kildepladsens sandsynlige "levetid" og den  

 økonomiske indsats.
Afværgeforanstaltninger i større  

 omfang må således have en blivende effekt på kildepladsen,  

 og kildepladsen bør i øvrigt være så  

 hensigtsmæssigt lokaliseret (f.eks. ud fra recipienthensyn), at den kan  

 forventes opretholdt i fremtiden.
 Alternativt må det overvejes at inddrage  

 lavteknologiske løsninger, der på kort sigt kan forlænge  

 kildepladsens anvendelighed til vandforsyningsformål.
Det overordnede princip om "mest rent vand for hver  

 investeret krone" må også gælde, når beskyttelsen af  

 eksisterende kildepladser skal indgå i en indbyrdes prioritering.
Det  

 kan i den forbindelse være nødvendigt at nedprioritere indsatsen  

 overfor f.eks. bynære, stærkt forureningstruede kildepladser til  

 fordel for kildepladser, hvor den akutte forureningstrussel er mindre.
Til  

 gengæld vil det så være muligt indenfor de samme  

 økonomiske rammer at iværksætte effektive afværge-  

 eller oprydningsforanstaltninger i hele det hydrologiske opland til de  

 indvindingsområder, der vurderes, fortsat at kunne udgøre en  

 væsentlig del af grundlaget for den fremtidige vandforsyning.
 Tilsvarende bør mindre omkostningskrævende  

 afværgeforanstaltninger i forlængelse af udpegning af evt. mindre  

 truede "erstatningskildepladser" prioriteres relativt højt med henblik  

 på at sikre ressourcegrundlaget for nødvendige strukturelle  

 omlægninger af vandindvindingen.
En del af de større, bynære vandindvindinger  

 har væsentlig indflydelse på strømningsforholdene i  

 grundvandsmagasinerne.
I det omfang, det som følge af en massiv  

 forureningstrussel ikke er teknisk eller økonomisk realistisk at  

 opretholde indvindingen til vandforsyningsformål, bør det  

 sikres, at grundvandsforureningen ikke spredes, f.eks. ved  

 afværgepumpninger fra eksisterende boringer.
4.2.2 Regioner med væsentlige uudnyttede  

 grundvandsressourcer I alle dele af landet vil der, specielt i eller nær  

 de større byer, kunne udpeges områder med intensiv indvinding  

 til vandforsyningsformål.
Erfaringsmæssigt er de samme  

 områder ofte præget af en høj koncentration af mulige  

 forureningskilder.
En effektiv indsats for at beskytte disse  

 indvindingsboringer mod forurening vil dels være teknisk meget  

 vanskelig, dels forudsætte betydelige investeringer i  

 afværgeforanstaltninger og egentlig oprydning.
 I forbindelse med en vurdering af nødvendigheden af  

 en øjeblikkelig indsats overfor de registrerede affaldsdepoter  

 (risikovurdering), er det af afgørende betydning at fastslå, i  

 hvilket omfang der er (vand-)ressourcemæssig mulighed for at erstatte  

 den forureningstruede indvinding, eksempelvis ved udlægning af nye  

 kildepladser i mindre truede områder.
 I regioner med væsentlige, uudnyttede  

 grundvandsressourcer vil strukturelle omlægninger af vandindvindingen  

 oftest være den billigste og mest langsigtede løsning overfor en  

 truende forurening fra affaldsdepoter.
 Nye kildepladser bør lokaliseres på baggrund  

 af kortlægningen af affaldsdepoterne og den tidligere beskrevne,  

 overordnede prioritering af afværge- og oprydningsindsatsen.
Udviklingen i vandkvaliteten fra eksisterende  

 indvindingsboringer må følges nøje ved at afpasse den  

 regelmæssige kontrol med råvandet efter de potentielle  

 forureningskilder i indvindingsoplandet.
På kort sigt vil det i en  

 række tilfælde være muligt at sikre en tilfredsstillende  

 vandkvalitet ved at afværgepumpe på forurenede  

 vandværksboringer og fortsætte vandforsyningen fra uforurenede  

 boringer.
 For helt små vandværker med få og  

 tætliggende boringer kan det være nødvendigt på et  

 tidligt tidspunkt at overveje mulighederne for etablering af  

 nødforbindelser til nabovandværker som beredskab overfor akutte  

 vandkvalitetsproblemer.
Det øgede kendskab til placeringen og arten af  

 affaldsdepoterne og den rækkefølge i indsatsen, der  

 fremgår af den overordnede prioritering, må som nævnt  

 også indarbejdes i de amtslige og kommunale aktiviteter indenfor  

 vandforsyningsområdet.
Dette gælder både  

 tilrettelæggelsen af et hensigtsmæssigt kontrolprogram for  

 vandværkernes indvindingsboringer, nødvendig  

 grundvandsovervågning, etablering af et beredskab og handlingsplaner i  

 tilfælde af akutte forureningssituationer samt beslutninger  

 vedrørende den fremtidige lokale vandforsyningsstruktur.
 Kortlægningen og registreringen af affaldsdepoterne  

 vil på afgørende punkter kunne ændre  

 forudsætningerne for tidligere beslutninger om, hvilke vandværker  

 der på lang sigt forventes at kunne levere drikkevand af god kvalitet i  

 tilstrækkelige mængder.
Specielt i forbindelse med en udbygning af eksisterende  

 vandværker/kildepladser bør omfanget af de nødvendige  

 investeringer nøje afvejes i forhold til de potentielle  

 forureningskilder fra depoter i indvindingsoplandet.
Dels kan det ikke  

 forventes, at prioriteringen af depotlovsmidlerne imødekommer et mere  

 eller mindre akut behov for beskyttelse af den konkrete kildeplads, dels vil  

 der ikke være nogen garanti for en blivende effekt af en eventuel  

 oprydning.
5. Prioriteringsgrundlag og  

 økonomiske effektvurderinger 5.1 Vandindvindingsplanlægning,  

 grundvandsbeskyttelse og prioritering af  

 oprydnings-/afværgeindsatsen En væsentlig del af beslutningsgrundlaget for  

 beskyttelsen af grundvandsressourcerne i form af den fremtidige lokalisering  

 af virksomheder/aktiviteter med forureningsrisiko og prioriteringen af  

 oprydningen efter gamle affaldsdepoter tilvejebringes i forlængelse af  

 den amtskommunale sektorplanlægning på  

 vandindvindingsområdet.
 Amtskommunen gennemfører en  

 vandressourcekortlægning og en sårbarhedskortlægning, der  

 beskriver grundvandsressourcernes størrelse og kvalitet samt  

 grundvandets naturlige beskyttelse overfor forskellige forureningskomponenter  

 ud fra lokale hydrogeologiske forhold.
 I samme forbindelse udpeges områder, hvor  

 jordlagenes beskaffenhed ikke egner sig til vandindvinding, hvor grundvandets  

 naturlige kvalitet ikke egner sig til almene vandforsyningsformål, og  

 hvor grundvandsressourcen er særlig beskyttet mod forurening.
 Endelig angives, hvilke vandværker der  

 tillægges særlig regional betydning, og om amtet har behov for  

 import af vand fra andre regioner.
 Alle disse forhold skal principielt indgå i  

 regionplanlægningen.
 Disse oplysninger må sammenholdes med resultaterne  

 af affaldsdepotkortlægningens oplysninger om depoternes lokalisering og  

 farlighedsopdeling.
 Der bør således i vidt omfang foreligge det  

 nødvendige grundlag for at opstille en sammenhængende  

 grundvandsbeskyttelsesstrategi omfattende:
I relation til den amtskommunale prioritering af indsatsen  

 overfor affaldsdepoterne bør det understreges, at affaldsdepoter  

 beliggende i én amtskommune vil kunne true betydende  

 grundvandsressourcer i en anden amtskommune.
Tilsvarende kan der - specielt i  

 Hovedstadsområdet - være tale om betydelige  

 vandforsyningsmæssige interesser i opretholdelse af eksisterende  

 kildepladser på tværs af de amtskommunale grænser.
 I disse tilfælde bør indsatsen overfor  

 affaldsdepotet prioriteres som resultat af et samarbejde mellem de  

 involverede amtskommuner.
 Specielt med hensyn til vurderingen af risikoen for  

 forurening fra affaldsdepoterne skal det bemærkes, at egentlige  

 vandstandsende jordlag og bjergarter generelt ikke forekommer i Danmark,  

 hvorfor jordlagene i sig selv ikke vil være en absolut beskyttende  

 faktor, ligesom sårbarheden vil være afhængig af karakteren  

 af det potentielt forurenende stof.
 Den amtskommunale vandindvindingsplanlægning og den  

 prioritering af oprydnings- og afværgeforanstaltninger efter  

 affaldsdepotloven, der fastlægges for amtet som helhed, må  

 herefter tilsammen udgøre rammerne for den kommunale  

 forsyningsplanlægning.
5.2 Effektvurdering af depotlovsmidlerne I forbindelse med anvendelsen af de økonomiske  

 midler, der er afsat til oprydnings- og afværgeforanstaltninger m.v.,  

 vil det som hovedregel være nødvendigt med en nærmere  

 vurdering af den miljømæssige effekt, der vil kunne forventes af  

 en given økonomisk indsats.
 Disse vurderinger er specielt relevante, når  

 hensynet til Danmarks ca. 4.000 almene vandværker og mulighederne for  

 at opretholde en grundlæggende decentral vandforsyningsstruktur  

 inddrages.
 Det er Miljøstyrelsens opfattelse, at alle udgifter  

 i forbindelse med omlægning af vandforsyningen, beskyttelse af  

 kildepladser, grundvand, recipienter m.v., bør betragtes som  

samfundsmæssige investeringer, og derfor indgå i en samlet  

 samfundsøkonomisk vurdering med henblik på at opnå den  

 største miljø- og sundhedsmæssige effekt af de midler,  

 der er til rådighed.
 Indenfor vandforsyningsområdet er der  

 væsentligst tale om en nødvendig koordinering af de statslige og  

 amtslige depotlovsmidler til undersøgelse, afværge, oprydning og  

 erstatning på den ene side, og placeringen af de løbende re- og  

 nyinvesteringer i kommunale/private vandværker på den anden  

 side.
 Før der anvendes depotlovsmidler til beskyttelse af  

 eksisterende kildepladser bør der foreligge en vurdering af:
 Denne vurdering bør sammenholdes med omfanget af  

 den økonomiske indsats efter depotloven, der vil være  

 nødvendig for at opnå en rimelig sikkerhed for en blivende  

 effekt, og derefter danne grundlag for valg af konkrete foranstaltninger i  

 tilknytning til den enkelte kildeplads.
 Dette kan eksempelvis ske i form af mindre  

 omkostningskrævende, "levetidsforlængende" foranstaltninger  

 på den eksisterende kildeplads, samtidig med at indsatsen for at  

 beskytte nye kildepladser, etableret ved en omlægning af  

 vandværkets re- og nyinvesteringer, opprioriteres.
 Sammenfattende bør der i forbindelse med  

 iværksættelse af afværgeforanstaltninger overfor et  

 affaldsdepot m.h.p. at beskytte en eksisterende kildeplads foreligge:
6. Referencer /1/ Miljøministeriet, 1990.
 Lov nr. 420 af 13. juni 1990 om affaldsdepoter.
 /2/ Miljøministeriet, 1992.
 Bekendtgørelse nr. 33 af 20. januar 1992 om  

 henlæggelse af visse opgaver efter lov om affaldsdepoter for  

 særlige virksomheder til amtsrådene samt Københavns og  

 Frederiksbergs kommunalbestyrelser (Branchebekendtgørelsen).
 /3/ Miljøstyrelsen, 1992.
 Vejledning nr. 3.
 Generel branchevejledning for forurenede grunde.
 /4/ Miljøstyrelsen, 1992.
 Vejledning nr. 5.
 Branchevejledning for forurenede garverigrunde.
 /5/ Miljøstyrelsen, 1992.
 Vejledning nr. 4.
 Branchevejledning for forurenede  

 træimprægneringsgrunde.
 /6/ Miljøstyrelsen, 1992.
 Vejledning nr. 6.
 Branchevejledning for forurenede  

 tjære/asfaltgrunde.
 /7/ Miljøstyrelsen, 1992.
 Vejledning.
 Kvalitetskriterier for forurenede grunde.
 /8/ Miljøstyrelsen, 1989.
 Miljøprojekt nr. 121.
 Forurenede industrigrunde.
 /9/ Miljøstyrelsen, 1990.
 Miljøprojekt nr. 123.
 Risikovurdering af forurenede grunde.
 /10/Lossepladsprojektet, 1991.
Afværgepumpning ved separationspumpning:  

 Feltforsøg.
DGU, Rapport A3, juni 1991.
