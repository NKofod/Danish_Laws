Nr LSF 16 Forslag til Lov om ophævelse af lov om skoleskibsafgift Fremsat af erhvervsministeren (Mimi Jakobsen) den 3. oktober 1996 Vedtaget ved tredjebehandling den 3. december 1996 Lov nr. 1049 af 11/12/1996 Lov om skoleskibsafgift, jf. lovbekendtgørelse nr. 912 af 1.
 december 1995, ophæves.
 Denne lov træder i kraft den 30. december 1996.
Oprindeligt fremsat forslag Lov om skoleskibsafgift, jf. lovbekendtgørelse nr. 912 af 1. december 1995, ophæves.
 Denne lov træder i kraft den 30. december 1996.
Bemærkninger til lovforslaget Almindelige bemærkninger I betænkning nr. 1312 af marts 1996 (»Funder-udvalgets«  

 betænkning) »En fremtid for dansk skibsfart« foreslår et enigt  

 udvalg, at skoleskibsafgiften afskaffes.
 I henhold til lov om skoleskibsafgift skal alle danske skibe med en  

 bruttotonnage over 300 betale en årlig afgift på 50 øre pr. enhed af den  

 registrerede nettotonnage.
Baggrunden for afgiften har været rederiernes brug af skoleskibet DANMARK  

 som led i rederiaspiranternes uddannelse.
Det er imidlertid flere år siden,  

 at skoleskibet sidst blev anvendt som et fast led i aspiranternes uddannelse,  

 og med de omlægninger i officersuddannelserne, som udvalget bag betænkningen  

 i øvrigt lægger op til, vil skoleskibet ikke kunne anvendes i uddannelsen af  

 aspiranter.
Det oprindelige grundlag for opkrævningen af afgiften er dermed  

 definitivt bortfaldet.
Loven har virkning fra 1. januar 1996, således at der ikke skal betales  

 skoleskibsafgift for 1996 og fremover.
Finansieringen af provenutabet ved  

 ophævelsen af loven er for 1996 tiltrådt af Finansudvalget ved Akt 400, 26.  

 juni 1996 om afskaffelse af gebyrer og afgifter.
Høring Forslaget har været sendt til høring hos Dansk Arbejdsgiverforening,  

 Danmarks Rederiforening, Bilfærgernes Rederiforening, Rederiforeningen af  

 1895, Rederiforeningen for Mindre Skibe, DSB Rederi A/S, Hotel-, Restaurant-  

 & Fritidserhvervenes Arbejdsgiverforening, Amtsrådsforeningen i Danmark,  

 Kommunernes Landsforening, Danmarks Fiskeriforening, Skibsværftsforeningen,  

 Landsorganisationen i Danmark, Dansk Navigatørforening,  

 Radiotelegrafistforeningen af 1917, Maskinmestrenes Forening,  

 Specialarbejderforbundet i Danmark, Sømændenes Forbund i Danmark, Metal  

 Søfart, Dansk Sø-Restaurations Forening, Restaurations- og  

 Bryggeriarbejderforbundet, Specialarbejderforbundet i Danmark (Hanstholm  

 Afdeling), Fiskernes Forbund, Søsportens Brancheforening, Dansk Sejlunion,  

 Finansrådet, Statsministeriet, Finansministeriet, Udenrigsministeriet,  

 Justitsministeriet, Miljø- og Energiministeriet, Indenrigsministeriet,  

 Skatteministeriet, Forsvarsministeriet, Trafikministeriet og Landbrugs- og  

 Fiskeriministeriet.
Erhvervsøkonomiske, miljømæssige, statsfinansielle og administrative  

 konsekvenser Afskaffelse af skoleskibsafgiften vil betyde et provenutab på ca. 1,2  

 mill.kr. årligt og vil medføre en tilsvarende lettelse for erhvervet.  

 Herudover har forslaget ikke administrative eller miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Skriftlig fremsættelse Erhvervsministeren (Mimi Jakobsen):
 Hermed har jeg den ære for det høje Ting at fremsætte:
 Forslag til lov om ophævelse af lov om skoleskibsafgift.
(Lovforslag nr.
L 16).
Forslaget fremsættes for at afskaffe skoleskibsafgiften.
Danske skibe over  

 en vis størrelse - dvs. primært handelsflåden - har hidtil skulle betale  

 skoleskibsafgift.
Afgiftsprovenuet på ca. 1,2 mio.kr. har dækket omkring 1/6  

 af udgifterne til driften af skoleskibet DANMARK på årsbasis.
Baggrunden for afgiften har været rederiernes brug af skoleskibet som led  

 i rederiaspiranternes uddannelse.
Skoleskibet bliver imidlertid ikke længere  

 anvendt som et fast led i aspirantuddannelsen, og derfor er det oprindelige  

 grundlag for opkrævningen af afgiften bortfaldet.
Som følge heraf foreslog et  

 enigt Funder-udvalg da også at afskaffe skoleskibsafgiften i betænkning nr.  

 1312 »En fremtid for dansk skibsfart«.
 Finansieringen af provenutabet ved en ophævelse af loven er for 1996  

 tiltrådt af Finansudvalget ved Akt. 400 af 26. juni 1996 om afskaffelse af  

 gebyrer og afgifter.
 Med disse bemærkninger og idet jeg i øvrigt henviser til bemærkningerne  

 til lovforslaget, skal jeg hermed anbefale forslaget til en hurtig og  

 velvillig behandling i det høje Ting.
Bilag I dette bilag er indsat den gældende formulering af den lov, der  

 ophæves.
Lov om skoleskibsafgift (Lovbekendtgørelse nr. 912 af 1. december 1995) § 1. Til delvis dækning af udgifterne ved driften af statens  

 skoleskib »DANMARK« skal ejeren af et skib registreret som dansk  

 med en bruttotonnage over 300 betale en afgift til statskassen.
§ 2. Afgiften udgør 50 øre årlig pr. enhed af den registrerede  

 nettotonnage.
Afgiften forfalder til betaling den 31. december, første gang  

 den 31. december 1972.
§ 3. Afgiften opkræves af Søfartsstyrelsen, der fastsætter de  

 nærmere regler herfor.
Afgiften kan inddrives ved udpantning.
 Stk. 2. Søfartsstyrelsen kan eftergive afgiften.
 § 4. Loven træder i kraft den 1. januar 1972.
 § 5. Loven gælder ikke for Færøerne.
 Lov nr. 901 af 29. november 1995 indeholder følgende  

 ikrafttrædelsesbestemmelse:
 § 5. Loven træder i kraft den 1. december 1995.
