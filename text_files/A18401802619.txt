 Vi Christian den Ottende, osv., G.v.:
 I Forbindelse med de Bestemmelser, som indeholdes i Vor Forordning af Dags  

 Datum, angaaende det offentlige Kasse- og Regnskabs-Væsen i Vort Rige Danmark  

 i Almindelighed, ville Vi, efter at have modtaget Betænkning fra begge  

 Forsamlinger af Vore troe danske Provindsialstænder, herved allernaadigst  

 have fastsat, hvad der fra Begyndelsen af Aaret 1841 desuden bliver at  

 iagttage i bemeldte Vort Rige, dog indtil videre med Undtagelse af Bornholm,  

 med Hensyn til Amtstue-Oppebørselerne og de Oppebørseler i Kjøbstæderne, der  

 ere af samme Slags som de, der paa Landet vedkomme Amtstuerne:
 § 1.  Ligesom for nogle Skatter og Afgifter hidtil har  

 været bestemt, saaledes skulle herefter, saavel på Landet som i Kjøbstæderne,  

 alle staaende Skatter og Afgifter til Vor Kasse, Bankhæftelsesrenter og  

 Brandhjælpspenge, samt paa Landet de Kommune-Afgifter, der erlægges til  

 Amtstuerne, forfalde til Betaling og opkræves to Gange aarligen, nemlig hvert  

 Aars 1. April og 1. Okt., hver Gang med det Halve af det aarlige Beløb (* 2).
 Dette gjør dog ingen Forandring i de hidtil gjældende Bestemmelser om,  

 hvorvidt Skatterne og Afgifterne skulle erlægges enten forskudsviis eller  

 først ved Udløbet af den Tid, for hvilken de svares, saa at Opkrævningen i  

 indeværende Aar skeer som hidtil, hvorimod den første Termin, den 1. April  

 1841, indbefatter et forskjelligt Tidsløb for de forskjellige Skatter og  

 Afgifter saasom: for Bankhæftelsesrenterne og Bygningsafgiften Tiden fra 1.  

 Okt. 1840 til 31. Marts 1841, for Landskatten og de i den Henseende i lige  

 Klasse med samme satte Afgifter fra 1. Jan. til 30. Juni 1841 og for  

 Brandhjælpspengene fra 1. April til 30. Sept. 1841.
De Skatter, som hidtil have været forfaldne maanedsviis eller  

 kvartalsviis, uden at forudbetales, saasom Rangskat og Embedsskat, opkræves  

 den 1. April 1841 kun for et kvart Aar, men hver følgende Termin for et fuldt  

 Halvaar.
Iøvrigt skulle Besidderne af Gods, der, efter Lovgivningens  

 Bestemmelser, skal bortfæstes, fremdeles være berettigede til at lade opkræve  

 og i fornødent Fald inddrive hos Fæsterne de Skatter, for hvilke de  

 indestaae, kvartalsviis som hidtil, og skulle derfor Amtstuerne være  

 forpligtede til, på Begjæring af saadanne Besiddere af Fæstegods, i  

 Begyndelsen af hvert Kvartal at meddele dem Beregning over Skatternes og  

 Afgifternes samlede Beløb, efter de nu gjældende Regler, for det paagjældende  

 Kvartal.
 Det Samme skal derhos være Regel med Hensyn til Arvefæstere, for hvis  

 Skatter Herlighedseierne indestaae.
- Forsaavidt Skatterne eller Afgifterne ere paabudne i Sølv, der kan  

 erlægges med Sedler og Tegn efter Kvartalskoursen, bliver, for at det inden  

 Forfaldstiden nøiagtigen kan beregnes, hvor meget der, naar denne  

 Betalingsmaade af Yderne vælges, skal erlægges, den Kvartalskours at tage til  

 Følge, som er gjældende det sidste Kvartal før Forfaldstiden, og det uanseet,  

 naar Betalingen skeer.
Men, ligesom Sølv altid kan betales med et lige Beløb  

 i rede Sølv, saaledes skal ogsaa det, som skyldes i Repræsentativer, modtages  

 med rede Sølv efter Pari-Kours, saafremt Yderne selv ønske paa den Maade at  

 afgjøre det.
§ 2.  Forsaavidt Skatterne og Afgifterne, hvad enten  

 de ere staaende eller de aarligen eller extraordinairt paalignes, ere at  

 ansee som reelle, saa at de ere lignede paa eller svares af faste Eiendomme  

 (til hvilke Eiendomme ogsaa Tiender regnes), hæfte de paa de Eiendomme,  

 hvoraf de ere forfaldne, med Fortrinsret endog fremfor Pantefordringer.  

 Iøvrigt følge de indbyrdes i den Orden, at Bankhæftelsesrenterne først blive  

 at udrede, dernæst Vore egne Skatter og Afgifter, lige med hvilke ogsaa  

 Amtsforvalternes Skriverpenge regnes, derpaa Brandhjælpspengene og endeligen  

 samtlige Kommune-Afgifter, hvorhos det dog er en Selvfølge, at vedkommende  

 Tiendetageres Fortrinsret i Overeensstemmelse med F. 8. Jan. 1810, § 29,  

 Litr.
C., er dem forbeholden.
- Ere Skatterne og Afgifterne derimod alene personlige, forbliver det ved  

 den Fortrinsret, Lovens 5-14-37, i Forbindelse med den ved Kanc.-P. 23. Juli  

 1819 bekjendtgjorte allerh.
Resol. af 7 næstforhen samt P. 14. Mai 1834,  

 tillægger Skatter.
 - Skulde det nogensinde hænde sig, at de reelle Skatter og Afgifter ikke  

 kunde dækkes ved Realisationen af de faste Eiendomme, hvorpaa de hæfte,  

 bliver det, der af disse ei maatte komme til Udredning, da at ansee som  

 personlig Skat, og har da samme Fortrinsret, som tilkommer dette Slags  

 Skatter.
- Den her omhandlede Fortrinsret skulle dog saavel reelle som personlige  

 Skatter og Afgifter herefter ikkun nyde for 2 Aar fra den Tid af, at de  

 forfalde til Betaling; men den holdes i Kraft, naar Restancerne, i det  

 Sildigste inden 3 Maaneder efter bemeldte 2 Aars Udløb, ere beordrede Fogden  

 til Inddrivelse, og Forretningen siden forsvarligen er fortsat, eller naar  

 Skyldneren inden samme Tid er død eller har opgivet sit Bo, og dette er taget  

 under Skiftebehandling.
Efterat Fortrinsretten er tabt, betragtes Restancen  

 alene som en simpel Fordring hos Skyldneren.
 - De Restancer af Skatter og Afgifter, som ere paadragne, inden nærværende  

 Anordning træder i Kraft, beholde derimod, indtil de betales, deres  

 Fortrinsret saaledes, som Lovgivningen hidtil har hjemlet dem.
 § 3.  Amtsforvalterne paa Landet og Magistraterne  

 eller, hvor ingen ere, Byfogderne i Kjøbstæderne, som have at opkræve de i  

 forestaaende 2 §§ ommeldte Skatter og Afgifter, saavelsom de af Os beskikkede  

 Inspekteurer og Forvaltere, der ved enkelte af Vore Godser træde i  

 Amtsforvalternes Sted og derfor overalt have at rette sig efter, hvad der  

 gjælder for disse, have, foruden hvad andre Bøger eller Lister, som ere eller  

 vorde dem foreskrevne, eller som de selv finde fornødne, uden Undtagelse at  

 holde 2 Bøger over de dem betroede Oppebørseler, nemlig en Hovedbog eller  

 speciel Oppebørselsbog og en Journal eller Kassebog.
§ 4.  Hovedbogen skal, forsaavidt Landet angaaer,  

 tydeligen indbefatte alle Jord-, Gaard- og Huus-Eiere m.Fl. i Distriktet,  

 hvilke, saavidt muligt, anføres i den Orden, hvori de samlede Jordegodser,  

 Sognene og Byerne følge paa hverandre, og i Kjøbstæderne skulle  

 Magistraternes og Byfogdernes Hovedbøger paa lige Maade nøiagtigen indbefatte  

 alle Gaard- og Huus-Eiere i den bekvemmeste Orden samt de Ydere, der maatte  

 eie nogen Deel af Kjøbstadens Jorder, uden tillige at være Gaard- eller  

 Huus-Eiere.
Ligesaa anføres paa særskilte Steder i Hovedbogen de Ydere, som  

 alene have personlige Skatter at erlægge.
- Enhver Skatyder skal i Hovedbogen have sin Konto, paa hvilken først  

 anføres hans Eiendommes samlede Hartkorn af hvert Slags, altsaa ogsaa det  

 tiendeydende Hartkorn, naar han eier Tienden, samt den Kapital, hvorfor  

 Eiendommene ere bankhæftede.
Dersom Udstykning har fundet Sted, bemærkes  

 derhos første Gang på vedkommende Konti, til hvilken Eiendom eller fra  

 hvilken Eiendom Parcellen er kommen.
Dernæst skal paa den ene Side af Kontoen  

 postviis indføres Alt, hvad Yderne have at erlæge, samt paa den anden Side  

 ved Dag og Datum, hvad derpaa betales til vedkommende Embedsmand, kontant  

 eller ved Likvidation, naar det ikke er en staaende Likvidation, der paa  

 Debet-Siden fradrages inden Linien.
- I samme Hovedbog, der kan indberettes for eet eller flere Aar efter  

 Oppebørselsbetjentens Bekvemmelighed, ligesom den kan bestaae af saa mange  

 Bind, som behøves, skal, ved hvert Regnskabsaars Slutning, enhver Skatyders  

 Konto opgjøres og afsluttes, og den Restance, der finder Sted, inden Linien  

 bemærkes, hvilken da med det summariske Beløb, ligeledes inden Linien,  

 overføres paa Kontoen for det nye Aar, paa det at Oversigt bestandigen paa  

 eet Sted kan haves over Alt, hvad en Skatyder er skyldig.
Dog skeer  

 Afskrivningen, naar Restancerne betales, paa Kontoen for det Aar, da de ere  

 forfaldne, og paa Kontoen for det nye Aar bemærkes alene inden Linien, at  

 Betalingen er skeet.
 - Ligesaa skulle i Hovedbogen føres særskilte Konti over saadanne  

 Indbetalinger, der ikke kunne anføres paa de specielle Skatyderes Konti, saa  

 at Hovedbogen skal indeholde alle de Summer, uden nogensomhelst Undtagelse,  

 som Oppebørselsbetjenten i denne Egenskab har havt at modtage, og hvad han  

 deraf har modtaget.
 § 5.  Journalen eller Kassebogen, der altid maa være  

 for ikkun eet Regnskabsaar, skal have særskilte Rubriker for hver Klasse af  

 Oppebørseler, hvorfor særskilt Regnskab aflægges, og saaledes, at de  

 Indtægter, hvilke Amtsforvalteren, naar de udeblive, skal besørge inddrevne  

 og som kunne kaldes hans direkte Oppebørseler, afsondres fra andre Indtægter,  

 som han ellers har at modtage, samt at desuden de Skatter og Afgifter til Vor  

 Kasse, der afgjøres ved Likvidation i, hvad der tilkommer Yderne som  

 Godtgjørelse for leverede Kornvarer (naar Kornudskrivninger maatte finde  

 Sted) saavelsom for præsteret Udskrivnings-Fourage, anføres i en Rubrik for  

 sig adskilt fra de Summer, der kontant indbetales, hvorimod alle andre  

 Likvidationer, naar de ikke i Hovedbogen og Skattekvitteringsbogen inden  

 Linien skulle fradrages Indtægten og altsaa ikke vedkomme Kassebogen,  

 betragtes som kontante Indbetalinger og derfor tillige anføres under  

 Udgiften.
Ligesaa tilføjes en Indtægtsrubrik for Skriverpengene.
Hvad der indkommer  

 af Restancer opføres for hver Termin paa et særskilt Sted i Kassebogen  

 afsondret fra de løbende Indtægter.
- Udgifterne anføres ligeledes under en særskilt Rubrik for hvert Slags  

 Oppebørseler, hvorfor særskilt Regnskab aflægges.
Dog behøves her ingen  

 Rubrik for likvideret Korn- eller Fourage-Godtgjørelse.
Derimod blive  

 Skriverpengene i en særskilt Rubrik at føre til Udgift.
Naar eensartede  

 Udtællinger, saasom Renter, Pensioner og deslige, bestaae af mange Poster,  

 kunne disse, saavidt de høre til een Klasse, med det samlede Beløb indføres i  

 Kassebogen, hvilket dog bør skee betimeligen inden Udløbet af hver Maaned.
 - I Kassebogen, der for Resten føres paa den i § 23 af Forordningen af  

 Dags Datum, angaaende det offentlige Kasse- og Regnskabs-Væsen i  

 Almindelighed, bestemte Maade, skal tillige ved hver Indtægtssum henvises til  

 det Folium i Hovedbogen, hvor den videre findes specificeret.
 - Ønsker nogen Amtsforvalter at føre Udgiftsbogen adskilt fra  

 Indtægtsbogen, eller at føre en særskilt Indtægtsbog for de direkte og en  

 særskilt for de indirekte Oppebørseler, eller at indføre Indtægterne under  

 flere Rubriker, end de ovenmeldte, da skal dette staae ham frit, naar alene  

 Kassebogen er saaledes indrettet, at man af samme kan see enhver Indbetaling,  

 som er skeet, og paa hvilken Dag den har fundet Sted, samt, ved at opsummere  

 de forskjellige Rubriker og fradrage Udgiften, til enhver Tid strax erfare  

 saavel hele Amtstuekassens Status som den specielle Tilstand af de  

 forskjellige Kasser eller Fonds, hvoraf den bestaaer, og, ved at fradrage  

 det, der er indkommet på de direkte Oppebørseler, fra hvad der skulde  

 indkomme, tillige de Restancer, der for hver Termin udestaae.
- Paa lignende Maade føres ogsaa Kassebogen af Magistraterne eller  

 Byfogderne i Kjøbstæderne.
Dog kan Kassebogen for deres Vedkommende være mere  

 summarisk, saa at, naar Skatterne og Afgifterne oppebæres ved Rodemestere  

 eller andre Skatteopkrævere, alene det samlede Beløb for hver Klasse af  

 Oppebørseler indføres i Kassebogen hver Gang, Afregning skeer med Opkræverne,  

 hvilket dog i det Mindste bør foregaae hver Uge.
Saavel Amtsforvalternes som  

 Magistraternes og Byfogdernes originale Kassebøger blive, naar Vort  

 Rentekammer forlanger Saadant, at indsende til samme, for at sammenholdes med  

 Regnskaberne, Alt i Overeensstemmelse med Forskrifterne i den ovenanførte  

 Forordning af Dags Datum angaaende det offentlige Kasse- og Regnskabs-Væsen i  

 Almindelighed.
§ 6.  De Betjente, som tillige have Kornvarer, Fourage  

 eller andre Natural-Præstationer at aflægge Regnskab for, skulle desforuden  

 derover føre særskilte Bøger, saavel nemlig specielle Oppebørselsbøger som  

 Journaler, indrettede efter de samme Regler, som ovenfor i §§ 4 og 5 ere  

 foreskrevne for Hoved- og Kasse-Bøgerne, saa at altsaa den specielle  

 Oppebørselsbog viser, hvad enhver enkelt Yder har at levere af hvert Slags  

 Natural-Præstationer og hvad han af disse har leveret, ligesom i Journalen  

 indrettes særskilte Rubriker for hvert Slags Præstationer.
Dog kan denne  

 Journal være summarisk, saa at deri blot indføres det samlede Beløb, under de  

 forskjellige Rubriker, af hvad der hver Dag eller hver Uge er indkommet,  

 eller, forsaavidt Afleveringen skeer til en anden Embedsmand, og det  

 Afleverede altsaa ikke ligger for Amtsforvalterens Regning, da saasnart  

 Amtsforvalteren erholder Underretning om, at Afleveringen er foregaaet.
§ 7.  Enhver, som har staaende aarlige Skatter og  

 Afgifter at erlægge af de i § 1 omhandlede Slags, skal have sin  

 Kvitteringsbog, som i det Mindste bør indeholde 4 Ark Papiir og være  

 pagineret, igjennemdraget og forseglet med vedkommende Amtmands Segl samt  

 forsynet med et Ark stemplet Papiir af 4 Klasse til den Taxt, som i  

 Stempletpapiirsf. 3 Dec. 1828, § 5, for de forskjellige Ydere er foreskreven  

 . (* 3) Dog fritages de, som alene have personlige Skatter eller Brandhjælpspenge  

 at erlægge, for stemplet Papiir til deres Skattekvitteringsbøger, der ogsaa  

 kunne indeholde færre Ark.
- Iøvrigt har Skatyderen selv at bekoste Kvitteringsbogen, i Henseende til  

 hvilken derhos de Forskrifter blive at iagttage, som indeholdes i ovennævnte  

 F. 3. Dec. 1828, § 28, om, hvorledes der skal forholdes, naar Nogen tiltræder  

 et skatpligtigt Sted, eller besidder forskjellige skatpligtige Eiendomme.(*  

 3) § 8.  I enhver af de i foregaaende § omhandlede  

 Skattekvitteringsbøger skal Oppebørselsbetjenten optegne paa første Side den  

 Skatydendes Navn og Folium i Hovedbogen, hans skatpligtige Eiendom og dennes  

 Hartkorn af alle Slags, dersom den er matrikuleret, derunder ogsaa  

 indbefattet det tiendeydende Hartkorn, hvoraf han maatte eie Tienden, samt  

 den Kapital, hvorfor Eiendommen er bankhæftet, og derefter paa de følgende  

 lige over for hinanden staaende Sider tydeligen indføre, paa den ene Side  

 Alt, hvad Yderen har at erlægge til hver Termin, samt paa den modsatte Side,  

 ved Dag og Datum og under Modtagerens Haand, hvad derpaa kontant eller ved  

 Likvidation afbetales, Alt ganske paa same Maade, som i § 4 er foreskrevet  

 for Hovedbogen, med hvilken Kvitteringsbøgerne stedse skulle stemme overeens.
Dersom en Skatyder forglemmer, naar han betaler sin Skat, at medbringe sin  

 Kvitteringsbog, skal det være Oppebørselsbetjenten tilladt i et saadant  

 enkelt Tilfælde at udgive paa en løs Seddel sin Interimskvittering, hvori  

 Aarsagen til dens Udstedelse i saadan Form tillige bør forklares, ligesom  

 dette ogsaa i Hovedbogen udtrykkeligen bør anmærkes.
Men denne  

 Interimskvittering bør da inden 6 Maaneders Forløb, og i ethvert Tilfælde,  

 inden de i § 43 anordnede Restance-Undersøgelser skulle foretages, indføres i  

 den ordentlige Kvitteringsbog, eller, om denne ikke inden den Tid fremkommer,  

 i en ny Kvitteringsbog, som paa Yderens Bekostning, under samme Tvangsmidler,  

 som for resterende Skatter ere bestemte, anskaffes.
- Befindes nogen Interimskvittering ældre, uden at være indført i den  

 gamle eller en ny anskaffet Kvitteringsbog, kan Udstederen, saafremt nogen  

 særdeles Forsømmelse falder ham til Last, og navnligen saafremt han ikke har  

 indført det mod Interimskvittering betalte Beløb i Kvitteringsbogen, uagtet  

 denne i behørig Tid har været ham foreviist, derfor af Vort Rentekammer  

 mulkteres paa 5 til 10 Rbd.
Sølv til vedkommende Fattigvæsen.
Men, dersom  

 Beløbet ikke findes til Indtægt i hans Hovedbog og Kassebog, bør  

 Oppebørselsbetjenten bøde fra 10 til 50 Rbd.
Sølv, og tager desuden  

 Kvitteringens Modtager i dette Tilfælde Skade for Hjemgjæld, saafremt Kassen  

 iøvrigt ikke kommer til fuld Skadesløsholdelse hos Betjenten.
 - Forsaavidt Kornvarer eller Fourage angaaer, da bør Modtageren meddele  

 Yderen, naar han forlanger det, Interimskvittering, strax ved Modtagelsen,  

 for det der afleveres, hvilken Kvittering Yderen, saasnart han vil det, kan  

 forlange indført i sin Kvitteringsbog af Amtsforvalteren.
 I alt Fald bør denne i Kvitteringsbogen paa samme Tid, han deri afskriver  

 Godtgjørelsen for Leverancen, tillige anføre, naar, og med hvilket Beløb,  

 Leverancen er skeet.
 § 9.  Inden den Tid, Skatterne og Afgifterne ere  

 forfaldne til Betaling, skal det Beløb, der bliver for den bestemte Termin at  

 erlægge, være indført paa enhver Skatyders Konto i Hovedbogen, og til samme  

 Tid ogsaa de Godtgjørelser, som, efter almindelige eller specielle  

 Befalinger, deri blive at likvidere, dog uden at Datum tilføjes, førend  

 Afskrivningen tillige kan foregaae i Kassebogen.
 - Overstiger Godtgjørelsen det, som i een Termin skal erlægges, bliver det  

 Overskydende, forsaavidt det ikke kontant skal betales, at tilgodeskrive  

 inden Linien til Likvidation i den følgende Termin.
 - Oppebørselsbetjenten har derpaa ved Skatternes Forfaldstid, eller dog  

 strax efter, at indkalde Kvitteringsbøgerne, i hvilke han da indfører, ganske  

 ligesom i Hovedbogen, paa den ene Side Alt, hvad Skatyderen har at betale, og  

 paa den anden Side Beløbet af de Godtgjørelser, som deri til samme Tid skulle  

 likvideres.
- Kvitteringsbøgernes Indkaldelse skeer ved en almindelig Indvarsling, der  

 paa Landet bekjendtgjøres ved Kirkestævne og i Kjøbstæderne paa den paa  

 ethvert Sted sædvanlige Maade; og bør Indkaldelsen lyde paa en bestemt Dag og  

 Tid.
Dog skulle Amtsforvalterne være forpligtede til, direkte at tilsende  

 Eiere af samlet Gods en speciel Indvarsling for deres Vedkommende.
Den, hvis Kvitteringsbog da ikke fremsendes, uden at nogen gyldig Grund  

 har forhindret det, har at erlægge til vedkommende Fattigkasse en Mulkt af 16  

 Rbs.
Sølv, for Huusmænd og Eiere af Steder under 1 Tønde Hartkorn af  

 hvilkesomhelst Slags, 48 Rbs. for Møllere, Kromænd, Eiere af Steder, med 1  

 Tønde Hartkorn og derover samt Gaard- og Huuseiere i Kjøbstæderne og i  

 Almindelighed alle andre Skatydere, med Hensyn til hvilke ingen særskilt  

 Mulkt udtrykkeligen er fastsat, og 4 Rbd.
Sølv for Eiere af komplette og  

 ukomplette Jordegodser, hvorhos Beneficiarier og Fideikommis-Besiddere samt  

 Arvefæstere ansees lige med Eiere.
 - Og have Oppebørselsbetjentene, naar de holde for, at Mulkterne bør komme  

 til Anvendelse, i saa Henseende at henvende sig til Amtmændene, hvilke have  

 at høre de Vedkommende om Aarsagen til Forhalingen og derefter at afgjøre, om  

 Mulkt bør erlægges, hvilken da, i Mangel af Betaling, bliver at inddrive ved  

 Udpantning.
 - Ved Kvitteringsbøgernes Tilbagelevering underretter dernæst  

 Oppebørselsbetjenten paa den Maade, der paa ethvert Sted hidtil har været  

 brugt, de vedkommende Ydere om den Dag og Tid, de have at møde eller lade  

 møde for at betale Skatterne og igjen medbringe Kvitteringsbøgerne, Alt,  

 saafremt Betjenten ikke kan modtage Skatterne paa samme Tid, han indfører  

 Beløbet i Kvitteringsbøgerne, da han ellers tilkjendegiver dette ved den  

 førstnævnte almindelige Indvarsling, der gjør det til Pligt for Yderne, under  

 den bestemte Mulkt, at fremsende deres Kvitteringsbøger, om de end ikke strax  

 kunne betale det Pligtige.
- Iøvrigt bør Oppebørselsbetjenten stedse indrette sine Indvarslinger og  

 Tilsigelser således, at han kan expedere de Vedkommende uden ufornødent  

 Ophold for dem, ligesom Vi forvente, at Oppebørselsbetjentene, hvor  

 Omstændighederne nogenlunde gjøre det muligt, sørge for, at Skatterne og  

 Afgifterne kunne modtages til samme Tid, som Beløbet indføres i  

 Kvitteringsbøgerne.
Og have de i saa Tilfælde, forsaavidt Landet angaaer, med  

 Tilsigelsen at lade følge til hvert Sogn en Liste over, hvad Enhver især skal  

 betale.
 § 10.  Saasnart Betalingen foregaaer, enten alene ved  

 Kontanter eller tillige ved Likvidationer, skal Amtsforvalteren, foruden  

 strax at kvittere derfor i Kvitteringsbogen, tillige optegne Beløbet i  

 Kassebogen og afskrive det i Hovedbogen, saa at disse Bøger altid holdes  

 ajour.
 - Hvad Magistraterne eller Byfogderne i Kjøbstæderne angaaer, da maa  

 Optegnelsen i Kassebogen og Afskrivningen i Hovedbogen, overeensstemmende med  

 foregaaende § 5, i det Mindste skee ugentligen.
- Kan Yderen, efter de i § 9 omtalte Likvidationer, ikke betale det fulde  

 Restbeløb, der kontant er at erlægge, skal Betjenten dog altid uvægerligen  

 modtage og i Kvitteringsbogen saavelsom i Hoved og Kasse-Bogen afskrive, hvad  

 der tilbydes, hvilket stedse, saavidt tilstrække kan, tages til Afdrag først  

 paa Bankhæftelsesrenterne, dernæst paa de staaende Skatter og Afgifter til  

 Vor Kasse, lige med hvilke Skriverpengene regnes, og endeligen på  

 Brandhjælpspengene og Kommune-Afgifterne samt hvilke andre Slags Præstationer  

 der oppebæres, hvorhos det dog iagttages, at hvad der betales altid bliver  

 først at tage til Afdrag paa de ældste Restancer, til hvilken Klasse disse  

 end høre, eller, dersom der i noget enkelt Tilfælde maatte være tilstaaet  

 Yderne visse Terminer til disse Restancers Betaling, da til Afdrag paa de  

 saaledes allerede forfaldne Terminer.
For hver af de Ydere, som Intet betale,  

 uden hvad der likvideres i de ommeldte Godtgjørelser, blive disse  

 Godtgjørelser alene at anføre i Kassebogen, inden de i den følgende § 11  

 ommeldte Restancelister indgives; og bemærkes Dagen, da dette skeer, saavel  

 strax i Hovedbogen som og siden i Kvitteringsbogen den første Gang, denne  

 igjen kommer Oppebørselsbetjenten tilhænde.
§ 11.  Dersom Yderne til Forfaldstiden enten slet ikke  

 betale eller ikke betale Alt, hvad de ere skyldige, skal Oppebørselsbetjenten  

 være forpligtet til, 3 Maaneder efter Forfaldsdagen, at tilstille vedkommende  

 Amtmand rigtige Fortegnelser, der, hvad Landdistrikterne angaaer, bør  

 affattes sogneviis, over Beløbet af de Skatter og Afgifter, med videre, af de  

 i §§ 1 og 2 ommeldte Slags, med hvis Betaling enhver Skatyder især staaer  

 tilbage; og bliver derhos, forsaavidt der maatte være Restancer af et saa  

 stort Beløb, at de, efter denne Vor Anordnings § 12, skulle exekveres af  

 Kongens Foged selv, Fortegnelse over disse særligen at meddele, een for hver  

 Fogedjurisdiktion.
Beløbet anføres iøvrigt for hver Termin alene summarisk  

 for enhver Skyldner, dog de reelle og personlige Skatter, hver Art for sig,  

 og Bankhæftelsesrenterne samt Brandhjælpspengene for sig, i særskilte  

 Rubriker.
Med disse Restancelister skal følge en summarisk Fortegnelse in  

 duplo over alle de indsendte Lister, af hvilken det ene Exemplar  

 tilbagesendes Oppebørselsbetjenten, forsynet med Amtmandens Tilstaaelse for,  

 at han har modtaget de i den summariske Fortegnelse ommeldte Restancelister,  

 og Paategning om, naar Inddrivelse er beordret; det andet Exemplar beholder  

 Amtmanden til sin Efterretning.
- De paa de indsendte Lister opførte Restancer skal Amtmanden derpaa  

 uopholdeligen, og i det Sildigste inden 8 Dage efter Modtagelsen, autorisere  

 vedkommende By-, Herreds- eller Birke-Foged til at foranstalte inddrevne, dog  

 under Rekvirentens Ansvar saavel i Henseende til Restancernes Beløb og  

 Klassifikation som med Hensyn til, at de virkeligen skyldes for de opgivne  

 Terminer, og skal denne Autorisation med behørig Datering paategnes enhver af  

 Restancelisterne.
Disse tilstilles dernæst af Amtmanden direkte og uden  

 Ophold den paagjældende Retsbetjent til Foranstaltning af Inddrivelse paa den  

 i efterfølgende § 12 foreskrevne Maade; og har Retsbetjenten strax at meddele  

 Amtmanden Tilstaaelse for Modtagelsen af de autoriserede Restancelister.
 - Under de til Vor Kasse skyldige Afgifter, som paa denne Maade inddrives,  

 indbefattes ogsaa Mølle-, Kroholds- og andre saadanne på faste Eiendomme  

 hvilende Afgifter, samt Jagtforpagtningsafgifter og Renterne af de i enkelte  

 Eiendomme fra det forrige Ryttergodses Salg indestaaende, Vor Kasse  

 tilhørende, halve Kjøbesummer saavelsom Arvefæste-Afgifter paa Vore Domainer.
 - Forsaavidt Yderen tillige skylder ældre Restancer, som allerede ere  

 beordrede inddrevne, men uden at Betaling endnu er paafulgt, bemærkes dette  

 paa Listen inden Linien alene til Efterretning for Fogden.
- Forsømmer Oppebørselsbetjenten at indgive til Amtmanden de foreskrevne  

 Restancelister inden den i det Foregaaende befalede yderste Tid, har han selv  

 uopholdeligen at tilsvare Beløbet.
Dog forbeholdes ham samme Regres til  

 Restancedragerne, som det Offentlige tilkommer hos dem, saa at altsaa  

 Amtmanden, naar 2 Aar og 3 Maaneder endnu ikke ere forløbne siden Skatternes  

 Forfaldstid, har at autorisere paa den ovenfor foreskrevne Maade, Restancerne  

 til Inddrivelse hos Yderne.
Men efter den Tid maa Amtmanden ikke autorisere  

 Skatterestancer til Inddrivelse, da saadane forældede Restancer ved  

 sædvanligt Søgsmaal blive at indtale.
Derhos skal den Oppebørselsbetjent, som  

 i den her omhandlede Henseende viser Forsømmelse, være ifalden en Mulkt til  

 vedkommende Fattigkasse fra 10 Rbd. til 50 Rbd.
Sølv efter Vort Rentekammers  

 nærmere Bestemmelse, hvilken Mulkt i Gjentagelsestilfælde endog kan forøges.
 - Iøvrigt bør Oppebørselsbetjenten, naar han modtager Restancerne, efterat  

 han har begjært dem inddrevne, ved at meddele Kvittering i  

 Skattekvitteringsbogen, give denne den Bemærkning, at den strax skal  

 forevises Fogden, hvorpaa han derhos mundtligen har at gjøre Vedkommende  

 opmærksom.
 § 12.  Saasnart Fogden har modtaget de i foregaaende §  

 11 omhandlede, af Amtmanden autoriserede Restancelister, skal det være hans  

 Pligt, uden nærmere Paamindelse enten fra Amtmandens eller fra  

 Oppebørselbetjentens Side, paa den herefter foreskrevne Maade at forfølge  

 Sagen mod enhver enkelt Restancedrager, som paa Listen er anført, saalænge,  

 indtil Restancen er betalt, eller Alt er realiseret, som til Betalingen  

 udfordres.
- Først skal han uopholdeligen, forsaavidt Landet angaaer, sende hver  

 Sognefoged Listen på Restancerne i hans Fogderie og derhos lade bekjendtgjøre  

 ved Kirkestævne, at de autoriserede Restancelister i det Hele ere modtagne  

 fra Oppebørselsbetjenten for den navngivne Termin, samt at Inddrivelse af  

 Restancerne, hvilke dog ikke specielt maae publiceres, vil blive iværksat,  

 naar ikke sammes Betaling inden 14 Dage ved Oppebørselsbetjentens Kvittering  

 for ham godtgjøres at være skeet.
Forsaavidt Kjøbstæderne angaaer, skeer  

 derimod den ommeldte Bekjendtgjørelse paa den paa ethvert Sted brugelige  

 Maade.
Dog overlades det i alle Tilfælde til Fogden, naar det alene er  

 enkelte Ydere, der staae tilbage, at lade en speciel, men beviislig,  

 Anmeldelse til hver især træde i den offentlige Bekjendtgjørelses Sted.
- Naar 14 Dage ere forløbne, uden at Betaling bevises at have fundet Sted,  

 iværksætter Fogden strax, og uden nogensomhelst Forhaling, Inddrivelsen paa  

 een og samme Maade, hvad enten Skyldneren er Landboer eller Kjøbstadboer, og  

 i første Tilfælde, hvad enten han hører til Bondestanden, eller ikke, alene  

 med den Forandring, at han hos enhver Skyldner paa Landet, hvis samlede  

 Restancebeløb ikke overstiger 50 Rbd.
Sølv, lader Udpantningen i Løsøret  

 udføre af vedkommende Sognefogder, hvilke han derfor strax, saasnart de  

 ovenmeldte 14 Dage ere forløbne, uden at Betaling er skeet, meddeler Ordre  

 til Udpantningens uopholdelige Iværksættelse.
Dog skal Fogden stedse have  

 vaagent Øie med, at Sognefogderne i rette Tid og paa rigtig Maade udføre  

 Forretningen, ligesom, hvor der under en saadan Forretning maatte kunne blive  

 Spørgsmaal om Kjendelses Afsigelse, denne bør skee af den Kongelige Foged.
§ 13.  Saafremt der hos Skyldneren forefindes saa  

 meget upantsat Løsøre inden Jurisdiktionen, at hele Restancen saavel af  

 personlige som af reelle Skatter og Afgifter derved kan dækkes, da foretages  

 Udpantningen for begge disse Klasser af Restancer alene i Løsøret.
Er dette  

 derimod ganske eller tildeels pantsat, udlægges først for de personlige  

 Skatter og Afgifter saa meget af det upantsatte Løsøre, naar dette gives,  

 eller naar dette ikke er tilstrækkeligt, saa meget af det til Underpant,  

 efterat P. 23. Juli 1819 bekjendtgjordes, stillede Løsøre, som behøves til at  

 dække Restancebeløbet.
Og iagttages det overalt, hvor Udlæg skeer i  

 Skyldnerens Løsøre, at de for ham mindst uundværlige Effekter først udlægges,  

 saa at altsaa hans nødvendige Besætning og de til Eiendommens Drift  

 uundværlige Avlsredskaber samt Haandværksredskaber og andre til Skyldnerens  

 Næringsdrift uomgjængeligen fornødne Redskaber ikke udlægges, saalænge andre  

 mere undværlige Ting hos ham forefindes, dog saaledes, at alt Upantsat, som  

 ovenmeldt, først udlægges før det Pantsatte.
 - Panthaveren i Løsøret har iøvrigt her selv at varetage sit Tarv, saa at,  

 naar ikke han, eller nogen paa hans Vegne, beviisliggjør Panteretten, inden  

 Løsøret ved Auktion er bortsolgt, kan Indsigelse mod Salget siden ikke  

 gjøres.
- Dersom der til de reelle Skatters og Afgifters Tilfredsstillelse intet  

 upantsat Løsøre er tilbage, eller dersom det ikke vurderes saa højt, at det  

 er sandsynligt at det vil blive tilstrækkeligt til at afgjøre Restancen  

 tilligemed Omkostningerne, hvorom Sognefogden, forsaavidt Udpantning skeer  

 ved ham, uopholdeligen skal gjøre Indberetning til den Kongelige Foged, har  

 denne strax at iværksætte Exsekutionen tillige i Skyldnerens faste Eiendomme,  

 paa hvilke Restancen hviler, hvad enten det er Hovedgaarde, Bøndergaarde,  

 Kjøbstad- eller andre Eiendomme; og følge da med Landeiendommene disses  

 uundværlige Besætninger og Inventarier, naar de tilhøre Skyldneren og ikke  

 særskilt ere pantsatte.
Forlanger derimod Debitor i dette Tilfælde  

 udtrykkeligen Besætningen og Inventariet specielt udlagt, og samme ikke med  

 den faste Eiendom er bortforpagtet eller bortfæstet, eller dersom han  

 paaviser til deri at søge Fyldestgjørelse enkelte af sine, i vedkommende  

 Fogeds Jurisdiktion beliggende, Eiendomme, eller enkelte Dele af samme,  

 forsaavidt disse, uden særlig Tilladelse, maae skilles fra den samlede  

 Eiendom, og saadanne Dele ikke ere særskilt pantsatte, eller dog ikke  

 pantsatte høiere, end at det med Rimelighed kan antages, at Pantefordringerne  

 ville vorde dækkede foruden Restancebeløbet af de resterende reelle Skatter  

 og Afgifter, der ikke hæfte paa samme, da indskrænkes Udlæget til disse  

 enkelte Dele, naar de skjønnes tilstrækkelige til Restancens og  

 Omkostningernes Betaling.
 - Det er iøvrigt en Selvfølge, at ogsaa for personlige Skatter og Afgifter  

 kan af Fogden gjøres Exsekution i faste Eiendomme, dog det Pant, som Nogen  

 deri lovligen har erhvervet, upræjudiceret.
 - Endeligen skal det, hvad Vor Residentsstad, Kjøbenhavn, angaaer, staae  

 vedkommende Restancedrager frit for, efter Begjæring, strax at kunne erholde  

 Udlæget for Restancer af reelle Skatter foretaget i den faste Eiendom, som  

 disse paahvile.
§ 14.  For Exsekutionen eller Udpantningen, naar samme  

 forrettes af Herreds- eller Birke-Fogden, betales i Forhold til det samlede  

 Beløb af Restancerne af reelle og personlige Skatter og Afgifter for hver  

 Skyldner især, det fulde ved Sportelregl. 22. Marts 1814, § 45, bestemte  

 Gebyr, uden at dog Forhøjelse til Justitsfonden eller pro mille Gebyr  

 beregnes, ligesom og Forretningen uden Betaling skal gives Amtmanden,  

 forsaavidt han i enkelte tilfælde maatte have Brug for samme, beskreven paa  

 ustemplet Papiir.
Hver af de 2 Vidner, der af fornævnte Foged bruges ved  

 Forretningen og der tillige have at vurdere de udlagte Eiendomme, tilstaaes  

 12 Skilling Sølv.
 - Naar Udpantning foretages ved Sognefogden, erlægges derfor til ham 16  

 Skilling Sølv og ligesaa meget til Herreds- eller Birke-Fogden.
- Til Byfogden betales, naar Udpantningen eller Exsekutionen ved ham  

 udføres, 24 Skilling Sølv, uden Forhøielse til Justitsfonden, og til hver af  

 de 2 Mænd, han bruger som Vidner og Vurderingsmænd ved Forretningen, 6  

 Skilling Sølv.
Dog bør, ogsaa naar Udpantningen eller Exsekutionen skeer ved  

 Byfogden, samme altid skee efter Restancelister, som ere affattede i den med  

 Hensyn til Amtsforvalterne ved foregaaende § 11 foreskrevne Form, men  

 saaledes, at der for Kgl.
Skatter eller Afgifter samt Brandhjælpspenge og for  

 Kommune-Afgifter udstedes særskilte Restancelister, naar de opkræves af  

 forskjellige Oppebørselsbetjente.
- Alt, hvad der saaledes skal erlægges for de her omhandlede Forretninger,  

 inddrives tilligemed det Restancebeløb, hvorfor Udpantningen eller  

 Exsekutionen iværksættes.
Og, om end Restancen maatte være betalt, naar dette  

 ikke betimeligen legitimeres for Fogden, inden han forlader sit Hjem for at  

 foretage Forretningen, eller dersom Restancen betales under selve  

 Forretningen, saa at Udpantning eller Exsekution for Restancen bortfalder,  

 skal Gebyret alligevel erlægges, og Fogden være berettiget til, i Mangel af  

 Betaling, strax at foranstalte Udpantning eller Exsekution for Omkostningerne  

 aldeles paa samme Maade som for selve Afgiften.
§ 15.  Det udlagte Løsøre kan forblive hos Skyldneren,  

 indtil det realiseres, saafremt han vil indestaae for samme, og Fogden eller  

 Sognefogden skjønner, at det kan betroes ham.
I modsat Fald hensættes det  

 under Fogdens eller Sognefogdens Forvaring, paa det nærmeste bekvemme Sted,  

 og, dersom det er Kreaturer, indtinges de paa Foder saa billigt som muligt.
 - I 6 Uger efter Udpantningen staaer det Udlagte til Indløsning, saafremt  

 nemlig Skyldneren betaler Restancen, Gebyret og de Omkostninger, der allerede  

 maatte være medgaaede til Godsets Opbevaring m.m.
- Naar disse 6 Uger ere forløbne, uden at Indløsningen er skeet, hvorom  

 Sognefogden, forsaavidt Udpantningen er skeet ved ham, uopholdeligen har at  

 gjøre Indberetning, ledsaget med fuldstændige Fortegnelser over det Udlagte,  

 til Herreds- eller Birke-Fogden, foranstalter denne, eller i Kjøbstæderne  

 Byfogden, saasnart det for den fornødne Bekjendtgjørelses Skyld, der maa gaae  

 forud, er muligt, Løsøret absolut bortsolgt ved een eneste Auktion under  

 saadanne Betingelser, at han kan være ansvarlig for, at Restancen, saavidt  

 Kjøbesummen dertil er tilstrækkelig, vorder indbetalt til Amtstuen eller  

 vedkommende Oppebørselsbetjent i det Seneste inden 4 Uger efter Auktionens  

 Afholdelse.
For denne Forretning tillades det ham at beregne sig i  

 Indkassations-Salarium 2 pCt. naar Auktions-Beløbet betales kontant, og 4  

 pCt., naar Kredit gives, hvilket Salair forlods fradrages Beløbet eller  

 betinges af Kjøberne.
- Dersom der enten i det givne tilfælde, eller kort forinden i lignende  

 Tilfælde, forgjæves har været afholdt Auktion i Sognet, uagtet det har været  

 betydet de Mødende, at Flytning af Godset vilde finde Sted, hvis passende Bud  

 ei skete, kan Fogden foranstalte Godset, efter Indløsningstidens Udløb,  

 henflyttet til et bekvemmere Sted, i alt Fald til nærmeste Kjøbstad, hvor  

 Fogden da skal være berettiget til, om han end ikke der tillige har  

 Jurisdiktion, at afholde Auktionen, saafremt han ikke hellere vil overlade  

 samme til den derværende Auktionsdirekteur.
Saadan Flytning af Godset maa  

 imidlertid, forsaavidt den skeer til et Sted udenfor Jurisdiktionen, ikke  

 foranstaltes uden efter Amtmandens forud indhentede Tilladelse dertil.
Derhos  

 bør Omkostningerne ved Flytningen, hvilke udredes ligesom de øvrige  

 Omkostninger i Anledning af Inddrivelsen, søges nedsatte til det mindst  

 mulige, og Flytningen, saavidt skee kan, iværksættes ved Skyldnerens egne  

 Folk.
 § 16.  Skulde Udfaldet af Løsøre-Auktionen vise, at  

 Restancen tilligemed Gebyret og øvrige Omkostninger ikke dækkes ved  

 Realisationsbeløbet, og der ikke allerede er tillige gjort Udlæg i de faste  

 Eiendomme, foranstaltes dette Udlæg, overeensstemmende med foregaaende § 13,  

 uopholdeligen iværksat, saafremt Skyldneren ei maatte være i Besiddelse af  

 videre Løsøre, hvori det er sandsynligt, at Fyldestgjørelsen kan opnaaes ved  

 nyt Udlæg og ny Auktion, som strax derefter maa foranstaltes.
 - Ved saadant nyt Udlæg maa Løsøret ei vurderes høiere, end i Forhold til  

 de Priser, hvortil det tidligere udlagte Gods ved den over samme afholdte  

 Auktion blev udbragt.
- Naar saaledes ikke ved Løsørets Salg opnaaes fuld Betaling, eller naar  

 intet Udlæg i Løsøre har været at erholde, skrides der til de udlagte faste  

 Eiendommes Realisation i Forbindelse med deres uundværlige Besætninger og  

 Inventarier, forsaavidt samme, i Medhold af fornævnte § 13, følge  

 Eiendommmene.
Dog bliver Auktion ei at beramme før efter Udløbet af 4 Uger,  

 for at den Vedkommende, ved, overeensstemmende med nedenanførte § 18, at  

 rette for sig, kan forebygge Auktionen.
Men, naar Berigtigelse ikke inden 4  

 Uger er skeet, gjør Fogden uopholdeligen Anstalt til Eiendommenens Salg og  

 giver først skriftligen den, som er første Prioritetshaver i Eiendommen,  

 forsaavidt det af den Panteattest, som til den Ende erhverves, kan erfares,  

 hvor han er, og forsaavidt Meddelelsen kan komme ham tilhænde, inden det  

 endelige Salg kan ventes iværksat, Underretning om det forehavende Salg, for  

 at han kan varetage sit Tarv.
Gebyret for Panteattesten udredes forresten  

 ligesom de øvrige ved Inddrivelsen foranledigede Omkostninger.
Over de udlagte Eiendomme afholdes 3 Auktioner, der forud bekjendtgjøres  

 på den ved Kanc.
P. 22. April 1817, § 3, foreskrevne Maade, saa at Bortsalg,  

 med samme Retsvirkning som efter Dom og Exsekution, skeer ved 3die Auktion,  

 naar saa højt Bud opnaaes, at de Fordringer, hvorfor Salget foretages, derved  

 blive fyldestgjorte.
Dog kan, under de i P. 19. Juni 1822, § 2, indeh.  

 Betingelser, endnu en fjerde Auktion afholdes.
Blandt Vilkaarene for disse  

 Auktioner betinges det, at Kjøberen skal af Kjøbesummen betale deels  

 Restancens Beløb til vedkommende Oppebørselsbetjent, deels til Fogden  

 Exsekutions- og øvrige Omkostninger saavelsom for hans Uleilighed med  

 Auktionens Besørgelse et lige Beløb med Exsekutionsgebyret, samt derhos  

 udenfor Kjøbesummen tilsvare alle øvrige i Anledning af Auktionerne og Salget  

 flydende Omkostninger, derunder indbefattet Auktionsgebyret, Alt til de i F.  

 11 Sep. 1833 bestemte Betalingsterminer, saa at Gebyrer og Omkostninger  

 erlægges om 14 Dage, men Restancen selv til den i bemeldte Forordnings § 1  

 fastsatte Tid; at Kjøberen stiller behørig Sikkerhed overeensstemmende med  

 nysnævnte Anordnings § 3, at han udreder alle Skatterne og Afgifterne af  

 Eiendommen fra den Tid, indtil hvilken Restancerne, hvorfor Exsekutionen er  

 skeet, ere beregnede, og at han i Henseende til Resten af Kjøbesummen afgjør  

 det Fornødne med Panthaverne eller den forrige Eier, da Auktions-Skjøde ikke  

 forinden udfærdiges.
 - Skulde nogensinde ved den endelige Auktion intet Bud opnaaes, eller ikke  

 saa høit Bud, at Restancen og Omkostningerne derved fuldkommen betales,  

 indberettes det igjennem Amtmanden til Vort Rentekammer, som da tillige  

 tilstilles Udskrift af Exsekutions- og Auktions-Forretningerne, for at der  

 kan træffes, hvad videre Foranstaltninger der findes fornødne.
 - Iøvrigt skal, selv i saadanne Tilfælde, det lovbestemte Foged- og  

 Auktions-Gebyr erlægges, dog saaledes, at, saafremt intet Salg skeer,  

 Salairet for forgjæves Opraab i ethvert Fald kun beregnes som enkelte  

 Opraabspenge, om end Eiendommen er opraabt paa forskjellige Maader.
 § 17.  I de enkelte Tilfælde, hvor Udlæg i faste  

 Eiendomme, overeensstemmende med § 13, ikkun skeer under Forbehold af, at  

 Pantekreditorerne i samme først tilfredsstilles, bliver det Fornødne i den  

 Henseende at iagttage ved Auktionsvilkaarene; og skeer da intet Salg, naar  

 Pantegjælden ei derved først dækkes.
 § 18.  Melder Restancedrageren sig, for at indløse de  

 udlagte Effekter eller Eiendomme, endog efterat Auktionerne ere  

 bekjendtgjorte, men inden endeligt Salg er foregaaet, skal Indløsningen staae  

 ham frit og Auktionerne aflyses, enten naar han, foruden at bevise at have  

 klareret alle sine Restancer hos vedkommende Oppebørselsbetjent, tillige  

 godtgjør Fogden det ham tilkommende Exsekutions-Gebyr og det i § 16 nævnte  

 Salarium for Auktionernes Besørgelse samt derhos betaler samtlige de  

 Omkostninger som Udpantningen, Exsekutionen og Auktionerne allerede have  

 foranlediget, og som Aflysningen endvidere vil foraarsage, eller og dersom  

 han stiller fuldkommen betryggende Sikkerhed for, at alt det Ovenanførte  

 vorder berigtiget, Gebyret og Omkostningerne inden 14 Dage og samtlige  

 Restancer inden 3 Maaneder, hvilket Fogden da har nøie at paasee opfyldt.
 - Under samme Betingelser skal det ogsaa staae Panthaverne i de udlagte  

 Eiendomme og enhver Anden frit at forlange Auktionerne tilbagekaldte.
 § 19.  Forresten blive nye Udpantninger eller  

 Exsekutioner for senere paadragne Skatterestancer ikke af Fogden at  

 foranstalte, naar alle Skyldnerens løse og faste Eiendomme, saavidt man i dem  

 kunde søge Fyldestgjørelse for Restancerne, allerede ved tidligere  

 Skatte-Inddrivelser ere udlagte, og Betalingen følgeligen ogsaa for de senere  

 Restancer, ved det Udlagtes endelige Realisation, maa antages at ville  

 opnaaes, af hvilken samme Grund heller ikke videre Udlæg gjøres for senere  

 Restancer af en skatpligtig Eiendom, naar denne selv allerede for tidligere  

 Restancer af samme er udlagt.
 Men, dersom for de ældre Restancer ikkun er skeet partielt Udlæg i Løsøre,  

 eller i enkelte Dele af Eiendommen, hvoraf Fogden ikke skjønner tillige at  

 kunne udbringe de senere Restancer, for hvilke han ellers har at drage  

 Omsorg, da bør han, saasnart den nye Restanceliste er ham tilstillet, atter  

 for de derpaa anførte Restancer forfølge Sagen paa den ovenfor foreskrevne  

 Maade, om end ikke Sagen i Henseende til de ældre Restancer endnu maatte være  

 bragt fuldkommen til Ende.
§ 20.  Forsaavidt Nogen som Beneficiarius,  

 Fideikommissarius eller Usufruktuarius besidder faste Eiendomme eller  

 Tiender, og de Restancer af Skatter og Afgifter, han har paadraget sig, ikke  

 kunne erholdes betalte ved Udpantning i hans Løsøre overeensstemmende med  

 foregaaende § 13, blive Eiendommens redeste Indtægter - Penge-Indtægterne  

 først -, eller saamange af samme, som til Restancernes Dækning findes  

 fornødne, ved Fogden at sekvestrere, indtil det Skyldige er betalt, saaledes  

 at det paalægges vedkommende Forpagtere, Forvaltere, Fæstere eller andre  

 Ydere, der have Afgifter at erlægge til Besidderen, i Stedet derfor, saa  

 længe, indtil Sekvestrationen ophæves, at præstere Afgifterne til en af  

 Fogden, efter Overlæg med Oppebørselsbetjenten, dertil beskikket, i Nærheden  

 bosat, paalidelig Mand, der har at modtage Afgifterne, naar de tilbydes ham,  

 og, forsaavidt det Modtagne bestaaer af Naturalier, at drage Omsorg for dets  

 Bortsalg ved offentlig Auktion, samt dernæst at indbetale Pengene, efter  

 Afkortning af de havte Udgifter samt visse Procent, der af Fogden, efter  

 Omstændighederne, tilstaaes ham for Indkassationen, m.v., til Amtstuen eller  

 Oppebørselsbetjenten, forsaavidt fornødent gjøres til Restancens Dækning,  

 hvorimod det derfra muligen Overskydende udbetales til de pågjældende  

 Eiendommes Besidder, til hvem han iøvrigt har at aflægge Rigtighed for  

 Indkassationen i det Hele.
Dog skal, naar der til Fyldestgjørelse af en  

 Restance af Skatter eller Afgifter maa søges Betaling i en Tiende, som  

 oppebæres i Kjærven, denne, efter at været bleven belagt med Sekvester, af  

 Fogden foranstaltes bortsolgt ved Auktion, forsaavidt behøves til Restancens  

 Dækning, paa en passende Tid før Høsten, med Ret for Kjøberen til at gjøre  

 sig den saaledes kjøbte Tiende-Indtægt saa nyttig, som han lovligen kan.
- Forsaavidt nogle af de ovenmeldte Ydere ikke strax kunne, efter  

 Tilsigelse, møde ved Forretningen, for der umiddelbart af Fogden at  

 tilkjendegives det Fornødne, har Fogden skriftligen at paalægge vedkommende  

 Sognefogder at besørge Forkyndelsen for dem, hvilket da inden 8 Dage maa være  

 skeet.
Ved Sekvestrationsforretningen bør Fogden derhos betyde Besidderen, at  

 naar ikke samtlige Restancer af Skatter og Afgifter, saavel de, for hvilke  

 Sekvestrationen iværksættes, som de, der senere paadrages, ere betalte inden  

 6 Maaneder fra Forretningens Datum, er han uden Videre udsat fra Besiddelsen  

 af de faste Eiendomme og Tiender eller de Dele af samme, som Amtmanden til  

 Hensigtens Opnaaelse skjønner fornødne, hvilke da tages under Administration  

 af en paalidelig Mand, som dertil af Amtmanden beskikkes og som af  

 Eiendommens Indtægter, hvorfor han iøvrigt til den fratraadte Besidder  

 saavelsom til Amtstuen eller Oppebørselsbetjenten har at aflægge Regnskab,  

 erholder et billigt Honorarium, men ellers indbetaler alle Eiendommens  

 Indtægter, forsaavidt, de ikke til dens Drift og Vedligeholdelse  

 uomgjængeligen behøves, i Amtstuen eller til den vedkommende  

 Oppebørselsbetjent, hvilken Bestyrelse vedvarer, indtil samtlige Restancer  

 med alle paaløbne Omkostninger ere betalte.
 Saalænge denne Administration finder Sted, kan ingen Likvidation for  

 muligen forud erlagte Afgifter eller for andre Fordringer, der kunne haves  

 mod den fratraadte Besidder af Forpagtere, Fæstere eller Andre, gjøres  

 gjældende mod det Offentliges Krav paa de fulde Indtægter, der fra  

 Administrationstidens Begyndelse forfalde af de sekvestrerede Eiendomme.
 - Sekvestrationsforretningen tilstilles Oppebørselsbetjenten, som, naar  

 Betalingen ikke inden de bestemte 6 Maaneder paafølger, derom gjør  

 Indberetning til Amtmanden, der foranstalter det videre Fornødne til  

 Eiendommens Administration.
- For Sekvestrationen saavelsom for Forretningens Beskrivelse, der dog,  

 forsaavidt den meddeles Oppebørselsbetjenten, kan skee paa ustemplet Papiir,  

 erlægges det fulde i Sportelreglementet af 22. Marts 1814 for deslige  

 Forretninger bestemte Gebyr, dog uden at Forhøielse til Justitsfonden, pro  

 mille Gebyr eller særskilt Betaling for, hvad der som ovenmeldt skal  

 tilkjendegives Yderne, beregnes.
Og bliver Gebyret saavelsom de øvrige  

 Omkostninger at afholde af de første Indtægter, Eiendommene kaste af sig.
§ 21.  Paadrages Skatte- og Afgifts-Restancer af nogen  

 fast Eiendom, hvis Besidder har Bopæl uden for den Foged-Jurisdiktion, hvori  

 Eiendommen er beliggende, da forholdes med Restancernes Inddrivelse ved  

 Udpantning i hans paa bemeldte Eiendom værende Løsøre og, naar fuld Betaling  

 deri ei kan faaes, saavelsom naar intet af Skatyderens Løsøre paa Stedet  

 findes, ved Udlæg i og Realisation af selve Eiendommen eller, i det i  

 foregaaende § 20 ommeldte Tilfælde, ved Sekvestration af dens Indtægter paa  

 samme Maade, som om han der var tilstede.
Dog bør vedkommende  

 Oppebørselsbetjent, naar Eiendomsbesidderen boer i Nærheden, og Underretning  

 om, at Afgifterne ville blive søgte inddrevne, saaledes kan gives ham, uden  

 at deres betimelige Inddrivelse derved udsættes, ei undlade at meddele ham en  

 slig Underretning.
Men Mangel af en saadan skal ikke begrunde nogen  

 Indsigelse imod Udpantningens, Exsekutionens eller Sekvestrationens  

 Lovlighed.
Iøvrigt er det en Selvfølge, at Intet kan være til Hinder for at  

 rekvirere deslige Restancer inddrevne paa den Afgiftspligtiges Bopæl i  

 Tilfælde af, at dette maatte ansees hurtigere at ville føre til Maalet, end  

 at søge Betaling i selve Eiendommen.
Og har i saa Fald Oppebørselsbetjenten  

 herom at henvende sig til Amtmanden i det Amt, hvor Eiendommen er beliggende,  

 hvilken Embedsmand, efter at have forsynet Restancelisten med den fornødne  

 Autorisation til Inddrivelse, gjennem Amtmanden i det Amt, hvor  

 Restancedrageren boer, har at foranstalte det videre Fornødne.
 § 22.  Iøvrigt skulle paa een Dag foretages saa mange  

 Udpantninger, Exsekutioner, Sekvestrationer og Auktioner for Skatterestancer  

 som muligt.
- By-, Herreds- eller Birke-Fogderne bør ogsaa ikke alene selv iagttage  

 den størst mulige Hurtighed ved disse Forretninger, som uafbrudt fortsættes i  

 den ovenbeskrevne Orden, men ogsaa nøie paasee, at Sognefogderne ligeledes  

 gaae frem med den muligste Hurtighed og, saafremt de heri findes efterladne,  

 blive gjorte medansvarlige for Restancebeløbet samt ansete med en Mulkt af 1  

 til 5 Rbd.
Sølv, der dikteres af Amtmanden og tilfalder vedkommende  

 Fattigkasse.
Viser By-, Herreds- eller Birke-Fogden i nogen af disse  

 Henseender Forsømmelighed, skal han for samme drages til Ansvar således, at  

 Restancerne, hvis Inddrivelse han har forsømt, eller ikke tilbørligen  

 paaseet, efter lovlig Tiltale og Dom, hos ham selv kunne inddrives, imod at  

 han igjen holder sig til Restancedragerne, hos hvilke der forbeholdes ham  

 samme Regres, som det Offentlige tilkommer hos dem, saa at altsaa Amtmanden,  

 naar 2 Aar og 3 Maaneder endnu ikke ere forløbne siden Skatternes  

 Forfaldstid, har at autorisere, paa den i det Foregaaende foreskrevne Maade,  

 Restancerne til Inddrivelse hos Yderne.
Derhos bør den Foged, der har viist  

 Forsømmelighed i de ovennævnte Henseender, ansees med en Mulkt til  

 vedkommende Fattigkasse af 10 til 50 Rbd.
Sølv, som i Gjentagelses Tilfælde  

 endog forøges.
- Oppebørselsbetjenten skal derfor, 3 Maaneder efterat Udpantning eller  

 Exsekution for Restancer efter denne Vor Forordning skal gjøres, strax til  

 Amtmanden indgive særskilte Fortegnelser over de forskjellige, til  

 Inddrivelse opgivne Restancer, som da endnu ikke ere betalte, saaledes at de,  

 enhver Autoritet vedkommende, Restancer opføres paa en Liste for sig, saasom  

 Kongelige Skatter og Amtsrepartitionsfondsbidrag paa een, Bankhæftelsesrenter  

 paa een, Brandhjælpspenge paa een, Alt med tilføiet Bemærkning om, naar de af  

 ham ere begjærte inddrevne.
Og skal Amtmanden derpaa inden 14 Dage forlange  

 bestemt og nøiagtig Efterretning fra vedkommende Fogder om, hvad der ved hver  

 Post især er foranstaltet, hvilke Erklæringer inden andre 14 Dage skulle  

 afgives paa de ovenanførte forskjellige Lister, særskilt for hver Art af  

 Restancer.
Saasnart disse Erklæringer ere modtagne, skal Amtmanden  

 uopholdeligen tilstille det vedkommende Kollegium eller Departement,  

 hvorunder Restancerne høre, de af Amtstuerne indsendte Restancelister  

 tilligemed de nysnævnte Erklæringer med de Bemærkninger, hvortil han selv  

 maatte finde sig foranlediget; og har dette Kollegium eller Departement da,  

 hvis det finder nogen Foged skyldig i en tilregnelig Forsømmelse, efter de  

 befundne Omstændigheder, gjennem Amtmanden at foranledige ham tiltalt efter  

 denne Vor Forordnings Indhold.
- Forresten har Fogden uopholdeligen at aflevere til vedkommende  

 Oppebørselsbetjent, hvad han i Anledning af de her omhandlede Forretninger  

 indkasserer eller har at afgive, og, dersom han forbliver indesiddende med  

 Pengene, ansees han efter § 20 i Vor Forordning af Dags Datum angaaende det  

 offentlige Kasse- og Regnskabs-Væsen i Almindelighed.
I Henseende til Fogdens  

 Berettigelse til at modtage de Restancer, der maatte tilbydes ham, skulle  

 derhos de nu gjældende Regler, navnlig den ved Rentekammer-Plakat 31. Dec.  

 1822 bekjendtgjorte allerhøieste Resol. af 11te i samme Maaned, forblive ved  

 Magt saa at ingen Yder maa betale nogen Skatterestance til Fogden uden i det  

 Tilfælde, at denne indfinder sig med tvende tiltagne Mænd hos ham for at  

 foretage Udpantning; thi i ethvert andet Fald staaer Yderen selv til Ansvar  

 for Restancens Beløb.
 § 23.  Den ved nærværende Anordning foreskrevne  

 Inddrivelsesmaade for resterende Skatter og Afgifter skal dog alene anvendes,  

 forsaavidt disse ere komne til Restance, efterat denne Anordning er traadt i  

 Kraft, hvorimod der med tidligere paadragne Restancer forholdes efter de  

 tilforn gjældende Forskrifter, med mindre Restancedrageren selv maatte ønske  

 Inddrivelsen iværksat overeensstemmende med nærværende Anordning, eller og  

 der med disse ældre Restancers Betaling, paa Grund af ganske særegne  

 Omstændigheder, maatte være eller blive tilstaaet Udsættelse, da i saa Fald  

 de Terminer, der af saadanne Restancer forfalde til Betaling, efterat  

 nærværende Anordning er traadt i Kraft, inddrives paa den der foreskrevne  

 Maade.
 § 24.  Naar Nogen, som har offentlige Skatter eller  

 Afgifter at udrede, døer eller opgiver sit Bo til Skifterettens Behandling,  

 bør Skifteforvalteren, der har taget Boet under Behandling, strax hos  

 vedkommende Oppebørselsbetjent søge Oplysning om, hvad Restancer af bemeldte  

 Skatter og Afgifter den Paagjældende har paadraget sig, i hvilken Henseende  

 Restancens Overeensstemmelse med Oppebørselsbetjentens Hovedbog skal, som i  

 ethvert andet Tilfælde, være tilstrækkeligt Beviis for Fordringens Rigtighed,  

 saafremt Boet ikke kan skaffe den Skyldiges Kvitteringsbog tilveie eller paa  

 anden lovlig Maade modbevise den på Oppebørselsbetjentens Hovedbog grundede  

 Fordring.
- Skifteretten skal sørge for, at saavel Restancen som de siden paaløbende  

 Skatter og Afgifter, hvilke Oppebørselsbetjenten hver Termin affordrer Boet  

 som enhver anden Skatyder, vorde, efter Boets Beskaffenhed, strax, og uden at  

 Skiftets Tilendebringelse oppebies, betalte efter den Præference, der  

 tilkommer samme.
Udebliver Betalingen, har Oppebørselsbetjenten, istedetfor  

 at rekvirere Exsekution, til samme Tid, som dette ellers skulde skee, om  

 Restancen at gjøre Indberetning til Amtmanden, der lader anstille  

 Undersøgelse om Aarsagen til Forhalingen og derefter indberetter Sagen til  

 Vort Rentekammer eller andet vedkommende Departement, som i fornødent Fald  

 lader Skifteforvalteren drage til Ansvar for, hvad Forsømmelse der i denne  

 Henseende kan tilregnes ham, på samme Maade, som i foregaaende § 22 for  

 Fogden er bestemt, ligesom det, efter Omstændighederne, kan gjennem Vort  

 danske Kancellie foranlediges, at Boet, overeensstemmende med allerhøiest  

 Resol. 7. April 1824, fratages en saadan Skifteforvalter, og at en anden  

 beskikkes til dets Behandling.
§ 25.  For Rigtigheden af de Restancelister,  

 Oppebørselsbetjenten i forskjellige Anledninger indgiver, skal han staae til  

 Ansvar.
Befindes der at være forlangt Exsekution for nogen Skat eller Afgift,  

 som til den Tid allerede er betalt, eller dersom Oppebørselsbetjenten ellers  

 af nogen Yder oppebærer for meget i Skatter og Afgifter, skal den Skyldige  

 ikke alene erstatte den Forurettede al den Skade, han derved maatte have  

 lidt, men desforuden, naar det har sin Grund i Skjødesløshed, bøde til  

 vedkommende Fattigkasse fra 10 til 100 Rbd.
Sølv efter Vort Rentekammers  

 nærmere Bestemmelse, og, naar det er skeet i svigefuld Hensigt, have sit  

 Embede forbrudt.
 § 26.  Hvad angaaer simple Fæsteafgifter og andre  

 deslige Jordebogsafgifter, som af Fæstere af Bøndersteder paa Vore Domainer  

 skyldes til Vor Kasse, da kunne de, saavelsom de i foregaaende § 11  

 omhandlede Afgifter, uden Hensyn til, hvor stort Beløbet er, inddrives af  

 vedkommende Sognefogder ved Udpantning i de Skyldiges Løsøre paa samme Maade  

 og under samme Betingelser, som for de i bemeldte § 11 nævnte Afgifter ere  

 foreskrevne, dog med følgende Forandringer:
 § 27.  Jordegodseiere, der indestaae for Skatterne af  

 deres Bøndergods, tilkommer hos Bønderne for alle resterende Skatter og andre  

 offentlige Afgifter, som Bønderne, eller deres Fæstebreve eller andre  

 Kontrakter, ere pligtige at tilsvare, forsaavidt Beløbet ikke er ældre end  

 eet Aar tilbage, Ret til Udpantning ved Sognefogderne, uden Hensyn til  

 Beløbets Størrelse paa samme Maade og efter samme Omgang, som er bestemt for  

 de Skatter, der af Vore Oppebørselsbetjente umiddelbart indkræves hos Yderne,  

 ikkun med følgende Forandringer: at de i foregaaende § 11 ommeldte  

 Fortegnelser over de indsendte Restancelister her ikke behøves; at selve  

 Listerne i det Mindste 14 Dage, førend de indsendes til Amtmandens  

 Autorisation, bekjendtgjøres ved Kirkestævne, samt at Restancelisterne, efter  

 at være af Amtmanden autoriserede til Udpantning under Rekvirentens Ansvar,  

 tilsendes denne, som selv har at foranledige Udpantningen og Auktionerne,  

 uden derfor at kunne beregne sig videre end Indkassations-Salarium.
 - Paa samme Maade og under samme Vilkaar bliver Udpantningsretten at  

 udøve, naar den, i Overeensstemmelse med F. 9. Marts 1838, er vedtagen med  

 Hensyn til Tiendegodtgjørelse og Hoveriepenge.
 - For resterende Landgilde eller anden Jordebogsafgift tilkommer derimod  

 Jordegodseieren ingen Udpantningsret, ligesaa lidet, som den, udenfor de i  

 nysnævnte Forordning ommeldte Tilfælde, kan betinges for deslige Afgifter.
 - Den i det Foregaaende nævnte Ret til Udpantnings Erhvervelse tilkommer  

 iøvrigt paa lige Maade, som der anført, ogsaa Eiere hos Forpagtere eller  

 Leiere af faste Eiendomme, naar Forpagterne eller Leierne have paataget sig  

 at svare Skatterne og Afgifterne af samme.
§ 28.  Foruden de Afleveringer af Kassebeholdningerne,  

 som i det Følgende foreskrives, maae Amtsforvalterne, med de i nedenanførte  

 §§ 29 og 30 nævnte Undtagelser, ikke udbetale nogen Sum af de  

 Amtstue-Intrader, der tilhøre Vor Kasse, uden efter en af de Deputerede for  

 Vore Finantser gjennem Zahlkammeret udfærdiget Anviisning, hvilken, saasnart  

 den er indfriet og behørigen kvitteret, uopholdeligen tilbagesendes  

 Zahlkassereren, som for Beløbet strax meddeler Amtstuen sin Kvittering  

 ligesom for en kontant Remisse.
Indeholder Anviisningen flere Udgiftsposter,  

 og de ikke alle paa een Gang kunne betales, maa Likvidationen med Zahlkassen  

 for det, som er udbetalt, og som overeensstemmende med foregaaende § 5 i  

 rette Tid opføres i Kassebogen, dog ikke udsættes længere, end til den Tid,  

 Kvartals-Extrakten skal indgives.
Amtsforvalteren beholder da, naar ikke  

 andre Forskrifter i enkelte Tilfælde gives ham, en Afskrift eller Extrakt af  

 Anviisningen, forsaavidt de endnu ikke betalte Poster angaaer, tilbage og  

 fortsætter saaledes, i det Sildigste ved hvert Kvartals Udløb, Likvidationen  

 med Zahlkassen, indtil samtlige de tilbagestaaende Poster ere betalte.
Dog må  

 ingen Udbetaling efter en saadan Anviisning skee sildigere, end at  

 Likvidationen med Zahlkassen kan foregaae inden det samme Regnskabsaars  

 Udløb.
 § 29.  Vort Rentekammer skal det være forbeholdt,  

 foruden de Berigtigelser, der ere en Følge af Extrakternes og Regnskabets  

 Revision, ogsaa i de enkelte Tilfælde, naar nogen Skatyder maatte befindes at  

 have erlagt for meget i Skat, og dette er beregnet til Indtægt i Regnskabet,  

 direkte at beordre Oppebørselsbetjenten det Fornødne til Skattesummens  

 Berigtigelse enten ved Likvidation eller ved Tilbagebetaling, hvilke Ordrer  

 vedlægges Regnskabet.
- Ligesaa skal de Departementer og Autoriteter, som ere betroede specielle  

 Kasser eller Fonds, og som det hidtil har været tilladt, efter Afhandling med  

 Finantsbestyrelsen, enten middelbart gjennem Zahlkammeret eller umiddelbart  

 ved specielle eller staaende Ordrer at lade Udbetalinger for de dem  

 underlagte Kassers eller Fonds Regning foranstalte af Vore egne Intrader ved  

 Amtstuerne, fremdeles forbeholdes denne Ret, men ikkun under den udtrykkelige  

 Betingelse, at, til samme Tid Amtstuen har at udbetale Summen, skal det  

 vedkommende Departements eller den vedkommende Autoritets egen Kasserer  

 tillige meddeles Ordre til at erstatte Zahlkassen Beløbet mod Udlevering af  

 den Kvittering, som Amtstuen modtager for Udbetalingen.
Amtstuen skal derfor,  

 saasnart den, efter en saadan staaende eller speciel Ordre, har foranstaltet  

 Betalingen, paa samme Maade, som for Udbetalinger, der skee efter Vore  

 Finantsdeputeredes Anviisninger, er bestemt, uopholdeligen, eller, dersom der  

 efter Anviisningen endnu henstaae nogle Poster uberigtigede, da inden den i  

 foregaaende § 28 bestemte Tid, indsende de modtagne Kvitteringer til  

 Zahlkammeret, som strax indkasserer Beløbet fra den Kasse, for hvilken  

 Udbetalingen er skeet, og meddeler Amtstuen Kvittering for Summen som for en  

 kontant Remisse.
Skulde det nogensinde indtræffe, at Zahlkassen ikke strax  

 kan faae Refusion af den Kasse, for hvilken Udbetalingen er skeet, uden at  

 dette grunder sig i en Mangel ved den Kvittering, Amtstuen har indsendt,  

 eller anden saadan Omstændighed, der gjør det fornødent at forlange nærmere  

 Legitimation af Amtstuen, hvilket uopholdeligen skal skee, da har  

 Zahlkassereren strax at indberette det til Vore Finantsdeputerede.
 § 30.  Hvad de Godtgjørelser angaaer, som vedkommende  

 Ydere have Krav paa, og som tilflyde dem ved Likvidation i deres Skatter og  

 Afgifter til Vor Kasse for leveret Fourage, efter de Udskrivninger, der i  

 Overeensstemmelse med Forordningerne 28. Juli 1784 og 5. Decbr. 1792,  

 foranstaltes, samt for afleverede Kornvarer, naar Kornudskrivninger maatte  

 finde Sted, da blive disse Godtgjørelser, saasnart de, efter den foregaaende  

 § 10, afskrives i Kassebogen, at ansee som formelige Udgifter og, som  

 saadanne, at anføre i Extrakterne og Regnskaberne under behørig Legitimation  

 for deres Rigtighed, saaledes som i de følgende §§ 40 og 47 foreskrives.
 - Dersom Amtsforvalteren, efter Ordre, har udbetalt noget Forskud, hvis  

 Refusion han skal paasee, og denne ikke inden Kvartalets eller  

 Regnskabsaarets Slutning har været at erholde - saasom om Korn eller Fourage  

 er ved Licitation anskaffet for Yderens Regning, og Beløbet endnu ikke hos  

 denne har været at inddrive -, da skulle slige enkelte Poster, hver for sig,  

 i Kvartals-Extrakterne og Regnskabet opføres under Udgiften, og ved den  

 første Kvartals Extrakt, hvor Udgiften forekommer, ikke alene fremlægges  

 fuldstændigt Beviis - saasom i det nævnte Tilfælde den originale  

 Licitationsforretning og Vedkommendes Kvittering - for, at Udgiften har  

 fundet Sted, hvortil siden henvises, men tillige afgives tilbørlig Forklaring  

 om, hvad der fra Amtsforvalterens Side er foranstaltet til at erholde  

 Refusionen, hvorefter saadanne Poster, ligeledes hver for sig, tages til  

 Indtægt i den følgende Kvartals-Extrakt eller det følgende Regnskab, indtil  

 Refusionen er erholdt.
§ 31.  Som en Følge af ovenanførte Bestemmelser maae  

 for Fremtiden aldeles ingen saakaldte uapproberede eller ulegitimerede  

 Udgifter, i den Betydning, at Rigtigheden for samme siden skal aflægges,  

 nogensinde finde Sted enten i Extrakterne eller i Regnskaberne, men for  

 samtlige Udgifter skal ved hvert Regnskab aflægges fuldstændig og endelig  

 Rede og Rigtighed, saa at denne, under ingen Omstændigheder og under  

 intetsomhelst Paaskud, udsættes fra eet Regnskab til et andet.
De nu  

 henstaaende uapproberede Udgifter skulle, det hurtigste skee kan, bringes  

 dertil, at de formeligen anvises.
§ 32.  Ved de under Vort Rentekammers Bestyrelse  

 henlagte Jordebogs-, Forst-, Kirke-, eller andre deslige Kasser, fra hvilke  

 alene Overskudet indflyder i Amtstuerne eller Hovedkassen, foranstaltes  

 Administrations-Udgifterne anviste af Vort Rentekammer, hvilke Anviisninger  

 med behørige Kvitteringer vedlægges som Udgiftsbilage de Regnskaber, der for  

 bemeldte Kasser afgives.
Ligesaa er det en Selvfølge, at Vort danske  

 Kancellie kan assignere paa Brandhjælpspengene, Nationalbankens Direktion paa  

 Bankhæftelsesrenterne, Vore Amtmænd paa Amtsrepartitionsfondene, og  

 Amtsfattigdirektionerne paa Amtsfattigkasserne.
 § 33.  Magistraterne eller Byfogderne i Kjøbstæderne  

 skulle, uden Undtagelse, inden 3 Dage efter hver Maaneds Slutning, aflevere,  

 eller, dersom Amtstuen ikke er etableret i samme Kjøbstad, da med den første  

 Pakkepost i Maaneden afsende de af dem i den foregaaende Maaned for Vor  

 Kasses Regning oppebaarne Skatter og Indtægter til vedkommende Amtstue,  

 hvorfor de modtage dennes Kvittering in duplo.
 - For Fremtiden have bemeldte Magistrater eller Byfogder at aflægge  

 direkte Rigtighed til Vort Rentekammer for samtlige disse Oppebørseler,  

 derunder ogsaa indbefattede Vore Skatter af Kjøbstædernes Jorder og Tiender  

 samt Indkvarterings-Hjælpeskatten af de Kjøbstæder, der skulle udrede denne.  

 Derimod behøve de, ved de ommeldte Intraders Aflevering til Amtstuerne, ingen  

 særskilt Forklaring at meddele om, af hvilket Slags Indtægterne bestaae, da  

 Amtsforvalterne alene have at modtage og kvittere for det, der tilbydes som  

 Kongelige Intrader af den vedkommende Kjøbstad.
 - Ligesaa bør Magistraterne eller Byfogderne, til samme Tid, med særskilt  

 Forklaring, afgive til vedkommende Amtstue de oppebaarne Brandhjælpspenge og  

 med den første Pakkepost i hver Maaned afsende til Nationalbanken de i den  

 foregaaende Maaneds Løb oppebaarne Bankhæftelsesrenter, Alt imod derfor at  

 meddeles Kvittering in duplo.
 § 34.  Amtsforvalterne bør ligeledes, uden dertil at  

 oppebie nærmere Ordre, ved hver Maaneds Udgang afslutte deres Kassebøger og  

 med den første derefter afgaaende Pakkepost (i Kjøbenhavn inden 3 Dage) til  

 Zahlkammeret, mod sammes Kvittering in duplo, indsende Beholdningerne af de  

 af dem for Vor Kasses Regning modtagne Oppebørseler, af hvilketsomhelst Slags  

 de end ere, alene med Fradrag af, hvad der maatte være anviist til Udbetaling  

 af disse Indtrader, uden at Pengene endnu ere hævede, eller hvad der ellers  

 maatte behøves til Udgifter, som kunne forudsees at ville forefalde i  

 Maanedens Løb.
 Til samme Tid have Amtsforvalterne at indsende til Nationalbanken, mod  

 Kvittering in duplo, de fulde Beholdninger af oppebaarne Bankhæftelsesrenter,  

 og til Vort danske Kancellies Kasserer, ligeledes mod Kvittering in duplo,  

 Beholdningerne af de oppebaarne Brandhjælpspenge, efter Fradrag ikkun af de  

 Summer, som af Brandhjælpspengene maatte være anviste til Udbetaling, men  

 endnu ikke hævede, eller som kunne forudsees i Maanedens Løb at ville blive  

 anviste.
§ 35.  Det er iøvrigt en Selvfølge, at det aldeles  

 ikke er Oppebørselsbetjenten formeent, i Maanedens Løb, saa ofte han finder  

 for godt, at gjøre Aflevering, hvilket i Særdeleshed forventes at ville skee,  

 hvad Bankhæftelsesrenterne angaaer.
Men til de her befalede Tider skal  

 desuagtet den endelige Aflevering for hver Maaned ufravigeligen finde Sted.
 § 36.  I Henseende til de Beholdninger, der vedkomme  

 Amtsrepartitionsfonden, have Vore Amtmænd fremdeles at vaage over, at  

 saadanne Beholdninger, forsaavidt det er hjemlet, at de for en længere Tid  

 opsamles ved Fonden, efterhaanden gjøres frugtbringende, men at ellers det  

 aarlige Udskrivningsbidrag, overeensstemmende med Forskrifterne i P. 31.  

 Decbr. 1819, § 3, nedsættes.
 § 37.  Ligesaa bør Amtsfattigdirektionerne paasee, at  

 hvad der af Amtsfattigkassernes Beholdninger kan gjøres frugtbringende,  

 anvendes til Udlaan, overeensstemmende med de i Kanc.P. 26. Juli 1831  

 indeholdte Forskrifter.
 - Forsaavidt der ellers i nogen anden, under Amtstuerne henlagt, særskilt  

 Kasse maatte findes Beholdninger, som overstige nogle enkelte Hundrede  

 Rigsbankdaler, uden at de behøves til nærforestaaende Udgifter, have  

 vedkommende Autoriteter at træffe lignende Foranstaltning til Pengenes  

 Frugtbargjørelse.
§ 38.  Til enhver af de Autoriteter, til hvilke  

 Oppebørselsbetjentene have at aflægge Regnskab for de forskjellige Grene af  

 de dem betroede Oppebørseler, bør de ligeledes afgive Kasse-Extrakter, nemlig  

 for visse Oppebørseler Maaneds-Extrakter - jfr. § 39 -, og for alle  

 Oppebørseler Kvartals-Extrakter.
Dog blive Extrakterne for  

 Amtsrepartitionsfondens Vedkommende, skjøndt Regnskabet aflægges til Vort  

 Rentekammer, at afgive til Amtmanden, som først ved Regnskabsaarets Slutning  

 indsender dem til Vort Rentekammer.
 - Har i Maanedens eller Kvartalets Løb ingen Indtægt eller Udgift fundet  

 Sted, indberettes dette til samme Tid, Extrakten skulde have været indgivet.
§ 39.  Maaneds-Extrakter behøve ikke at afgives af  

 Magistraterne eller Byfogderne i Kjøbstæderne, men de skulle derimod af  

 Amtsforvalterne, dog alene forsavidt Vore egne Intrader,  

 Bankhæftelsesrenterne og Brandhjælpspengene angaaer, afgives for hver Maaned,  

 altsaa ogsaa for den sidste Maaned i Kvartalet.
Disse Extrakter skulle alene  

 bestaae i et summarisk Opgivende af Kassebogens Indtægter og Udgifter i den  

 forløbne Maaned, uden at nogen af disse videre specificeres, end efter  

 Kassebogens Rubrikker, hvorimod der i Henseende til de Beholdninger, som  

 fremkomme ved at drage Udgiften fra Indtægten, bør udtrykkeligen opgives,  

 hvilken Dag de ere afsendte til vedkommende Kasser, paa det at Kontrol dermed  

 kan holdes, og, dersom Beholdninger af Vore egne Intrader eller af  

 Brandhjælpspengene ere tilbageholdte, fordi der ved Kassen henhvile  

 uindfriede Udgifts-Anviisninger paa samme, eller det kan forudsees, at deraf  

 ellers vil behøves en Deel til Udgifter i Løbet af Maaneden, bør de ommeldte  

 Anviisninger eller forventede Udgifter i Extrakten udtrykkeligen  

 specificeres, saa at behøring Kontrol dermed kan føres.
Enhver saaledes  

 tilbageholdt Beholdning fra den foregaaende Maaned bliver i Extrakten for den  

 følgende Maaned særskilt at anføre og at lægge til Indtægten.
 - De ommeldte Maaneds-Extrakter skulle afsendes med den første Brevpost i  

 den følgende Maaned, der afgaaer efter den Pakkepost, hvormed  

 Kassebeholdningen, efter de ovenfor i § 34 givne Forskrifter, skal være  

 afsendt, og, hvor Brev- og Pakke-Posten afgaaer paa een og samme Dag, bør  

 ogsaa Maaneds-Extrakterne afsendes samme Dag, Kassebeholdningerne skulle  

 indsendes.
 § 40.  Kvartals-Extrakterne, der skulle afgives for  

 hver Klasse af Oppebørseler, hvorfor særskilt aflægges Regnskab, skulle,  

 overeensstemmende med de Schemata og Ordrer, som dertil ere eller vorde  

 meddeelte fra vedkommende Autoriteter, være specificerede, saavel hvad  

 Indtægterne, som hvad Udgifterne angaaer.
- Udgifterne bør i bemeldte Extrakter, forsaavidt Vore egne Intrader,  

 Bankhæftelsesrenterne og Brandhjælpspengene angaaer, dokumenteres ved  

 Fremlæggelsen af de derfor meddeelte Sekunda-Kvitteringer.
Dersom disse paa  

 den Tid, Extrakterne skulle afgives, endnu ikke ere modtagne for afsendte  

 kontante Remisser, eller, hvad Vore egne Intrader angaaer, for præsterede  

 Udbetalinger af disse, hvorfor Beviislighederne ere afsendte til Likvidation  

 med Zahlkassen, anmærkes alene i Extrakterne, naar Afsendelsen er skeet, og  

 Kvitteringen fremlægges da ved næste Kvartals-Extrakt.
 - Likvideret Korn- og Fourage-Godtgjørelse, naar samme har fundet Sted,  

 anføres ligeledes til formelig Udgift i Extrakterne for Vore egne Intrader,  

 og til Legitimation for, at ikke mere er anført i saadan Godtgjørelse, end  

 der virkelig er kommet Yderne tilgode, vedlægges særskilt Extrakt for Korn-  

 og Fourage-Oppebørselen, saaledes at deri tillige gjøres Forklaring om, hvor  

 meget Godtgjørelsen beløber sig til for de i Kvartalets Løb af Yderne  

 afleverede Korn- og Fourage-Sorter, hvor meget deraf virkeligen er likvideret  

 med Yderne, og hvor meget der af Godtgjørelsen staaer tilbage endnu at  

 likvidere, hvilket sidste Beløb igjen tages til Indtægt i den følgende  

 Extrakt for Korn- og Fourage-Oppebørselen.
 - I Kvartals-Extrakterne for Amtsrepartitionsfonden, Amtsfattigkassen, og  

 hvilke andre specielle Fonds, hvorfor særskilte Regnskaber aflægges, bør hver  

 Udgift især specificeres, saavidt det ikke er smaae Udgifter af een og samme  

 Beskaffenhed, der kunne sammenlægges.
 - De hidtil anordnede General-Extrakter saavelsom særskilte Extrakter til  

 Vore Finantsdeputerede ophøre for Fremtiden.
 - Med de Kvartals-Extrakter, der saavel fra Amtstuerne som fra Byfogderne  

 eller Magistraterne i Kjøbstæderne afgives til Vort Rentekammer for de, samme  

 vedkommende, Oppebørseler, skal derimod herefter følge en fidimeret Gjenpart  

 af samtlige de Kvartals-Extrakter, som Oppebørselsbetjentene for de i  

 nærværende Anordning omhandlede Intrader afgive til andre Kollegier eller  

 Autoriteter, uden at dog denne Gjenpart behøver at vedlægges Bilage eller  

 Afskrifter af samme.
 - Kvartals-Extrakterne skulle uden Undtagelse alle være afsendte i det  

 Seneste inden 3 Uger fra Kvartalets Udløb.
§ 41.  Skjøndt Regnskabsaaret regnes fra 1ste Januar  

 til 31te December, bliver dog, for at Regnskabet kan vorde aflagt uden  

 Restancer eller med saa faae Restancer som muligt, i samme at indbefatte de  

 Indtægter og Udgifter, som i de første 3 Maaneder af det paafølgende Aar  

 forefalde, naar de vedkomme det foregaaende Regnskabsaar, og  

 Kassebeholdningen kan vorde afsendt til vedkommende Hovedkasser inden Marts  

 Maaneds Udgang.
Som Følge heraf skeer den endelige Afslutning ved Amtstuen af  

 Kassebogen og af Regnskabsaaret i det Seneste paa den Dag, den sidste  

 Pakkepost paa det Sted, hvor Amtstuen er etableret, afgaaer i Marts Maaned,  

 eller saa længe i Forveien, som behøves for nøiagtigen at opgjøre den  

 endelige Beholdning, og efter den Tid bliver enhver Indtægt og Udgift,  

 omendskjøndt den vedkommer det foregaaende Aar, at indføre i Kassebogen for  

 det løbende Aar.
Naar altsaa vedkommende Oppebørselsbetjent forlanger det,  

 har Kassereren i Kjøbenhavn, til hvem Beholdningerne indsendes, forsaavidt  

 han skjønner, eller det i alt Fald ved Postbeviis godtgjøres, at disse ere  

 afsendte inden Udgangen af Marts Maaned, udtrykkeligen at bemærke i de  

 Kvitteringer, som derfor meddeles, at Summen hører til det foregaaende Aars  

 Intrader, hvorimod Kvitteringerne selv altid skulle dateres fra den Dag, de  

 virkeligen udstedes.
De Summer, hvorfor deslige Kvitteringer meddeles, skulle  

 da ogsaa af Hovedkassereren tages til Indtægt for det foregaaende Aars  

 Intrader, og, saasnart han skjønner, at ingen flere Remisser kunne ventes  

 afsendte i Marts Maaned, afslutter han selv sin Kassebog og sit Regnskab for  

 det foregaaende Aar.
 - Lignende Regler iagttages ved de Kvitteringer, Amtsforvalterne meddele,  

 Byfogderne eller Magistraterne for de til det foregaaende Aar henhørende  

 Intrader, som de til dem indlevere, naar disse saa betimeligen indkomme i  

 Amtstuerne, at de igjen inden Marts Maaneds Udgang derfra kunne vorde  

 afsendte til vedkommende Kasser i Kjøbenhavn.
§ 42.  Enhver Oppebørselsbetjent skal desaarsag  

 indgive dobbelte Maaneds-Extrakter (forsaavidt han har at afgive  

 Maaneds-Extrakter) for hvert Aars Jan., Febr. og Marts Maaneder, eller indtil  

 den Tid, han, efter foregaaende § 41, endeligen afslutter Kassebogen, og  

 ligeledes dobbelte Kvartals-Extrakter for hvert Aars Januar Kvartal, een  

 nemlig for de Oppebørseler og Udgifter, som endnu vedkomme det eller de  

 foregaaende Aar, og en anden over de, som henhøre til eller blive at indføre  

 i Kassebogen for det løbende Aar.
Dersom ingen Indtægter eller Udgifter ere  

 forfaldne, vedkommende det sidstnævnte Aar, bemærkes dette alene i den  

 Extrakt, der angaaer det foregaaende Aar.
 § 43.  Paa samme Tid, Regnskabsaaret og Kassebogen  

 endeligen afsluttes, skal Oppebørselsbetjenten til Amtmanden indlevere  

 nøiagtige Fortegnelser over alle Restancer i hans Oppebørsels-Distrikt for  

 den forløbne Tid til det afvigte Regnskabsaars Udgang, nemlig en særskilt  

 Restance-Fortegnelse for hvert Slags Oppebørseler, hvorfor han har at aflægge  

 særskilt Regnskab, i hvilke Fortegnelser enhver Skatyders Restancer anføres  

 særskilt for hver Termin, og tillige ved hver Post anmærkes, om og naar den  

 er anmeldt og autoriseret til Exsekution.
- Amtmanden har da at undersøge de paa disse Fortegnelser anførte  

 Restancers Rigtighed, ei alene i Henseende til, om de virkeligen udestaae,  

 til hvilken Ende Fortegnelserne bør sammenholdes med Skyldnernes originale  

 Skattekvitteringsbøger, men og med Hensyn til, om Restancerne ere i behørig  

 Tid anmeldte til Exsekution.
Er Mængden af Restanceposterne saa stor, at det  

 vilde blive Amtmanden uoverkommeligt specielt at undersøge hver enkelt Post i  

 Fortegnelserne, skal det være ham tilladt alene paa denne Maade at  

 gjennemgaae de for hver Godseier især anførte Restancer, men ellers saa mange  

 Poster af de øvrige Restancer, som han holder for tilstrækkeligt, dog at  

 ingen By forbigaaes, uden at nogen af de Restanceposter, som findes paa  

 Fortegnelserne, prøves, og at Valget skeer iflæng, saa at snart de større,  

 snart de mindre Poster hist og her undersøges, hvorefter Amtmanden bør tegne  

 sin Attest i begge de ommeldte Henseender, hvori Undersøgelsen skeer, ved  

 hver enkelt Restancepost i Fortegnelserne, som har har prøvet.
Paa samme  

 Maade forholdes med de ved Regnskabsaarets Slutning udestaaende Restancer  

 efter Korn- og Fourage-Udskrivninger, naar disse finde Sted.
 - Saasnart Restance-Undersøgelsen er tilendebragt, hvilket bør være skeet  

 i det Seneste inden 4 Ugers Forløb, har Amtmanden at gjøre Indberetning til  

 Vort Rentekammer om Udfaldet samt at tilbagelevere Oppebørselsbetjenten  

 Fortegnelserne med de behørige Attester og Vedtegninger.
§ 44.  Til Afbetjening ved denne Restance-Undersøgelse  

 skal det være vedkommende Skyldneres Pligt at indfinde sig med deres  

 Skattekvitteringsbøger, eller ved Sognefogderne at fremsende dem til  

 Amtmanden, nøiagtigen til den Dag og Tid, som han ved en almindelig  

 Indvarsling, der paa Landet bekjendtgjøres ved Kirkestævne og i Kjøbstæderne  

 paa ellers sædvanlig Maade, forud bestemmer; under den i foregaaende § 9  

 bestemte Mulkt, og skulle samtlige Skyldneres Kvitteringsbøger saaledes  

 indkaldes, om end Restance-Undersøgelsen, efter foregaaende 43de §, ikke  

 anstilles ved hver enkelt Post.
De muligen udeblevne Kvitteringsbøger,  

 forsaavidt det ikke blot er nogle faae og ubetydelige Restanceposter, som ved  

 dem skulle undersøges, har Amtmanden siden, svarest muligt, specielt at lade  

 indkalde, for at sammenholde hver af dem med Restancelisterne.
§ 45.  Paa samme Tid og ved samme Leilighed, at  

 Restance-Undersøgelsen foretages, skal Amtmanden tillige ved saa mange  

 Poster, han kan overkomme, og som ligeledes vælges uden nogen bestemt Orden,  

 eftersee, om de Summer, det ere afskrevne i Kvitteringsbøgerne, under samme  

 Datum og med samme Beløb ere opførte i Kassebogen, som Oppebørselsbetjenten  

 til den Ende skal tilstille ham, saalænge Undersøgelsen varer.
Ogsaa om  

 Udfaldet af denne Deel af Undersøgelsen bør Amtmanden afgive Forklaring i den  

 i foregaaende § 43 omtalte Beretning til Vort Rentekammer.
 § 46.  Fremdeles har Amtmanden, i det Mindste een Gang  

 aarligen, uden foregaaende Anmodning eller Bemyndigelse og til ubestemte  

 Tider, at foretage den i § 42 af Vor Forordning af Dags Datum, angaaende det  

 offentlige Kasse- og Regnskabsvæsen i Almindelighed, befalede summariske  

 Kasse-Undersøgelse hos de under hans Embedsdistrikt hørende Amtsforvaltere,  

 Magistrater eller Byfogder, hvilke Undersøgelser skulle omfatte samtlige  

 deres i nærværende Anordning omhandlede Oppebørseler, hvorimod de i samme  

 Paragraph, sammenholdt med § 43, anordnede detaillerede Kasse-Undersøgelser  

 ikkun foretages af Amtmændene, naar og forsaavidt de dertil forud af Vort  

 Rentekammer bemyndiges.
 - Iøvrigt ville af Kammeret særskilte Instruktioner blive at meddele for,  

 hvorledes bemeldte detaillerede Kasse-Undersøgelser hos fornævnte  

 Oppebørselsbetjente skulle anstilles.
 § 47.  Oppebørselsbetjentenes Regnskaber bør aflægges  

 paa den Maade og i den Form, som er eller fremdeles vorder foreskrevet,  

 hvorved stedse bliver at iagttage, at de, forsaavidt Vore egne Intrader  

 angaaer, altid omfatte samtlige disse Intrader, uden at nogle af dem  

 afsondres i eet, andre i et andet Regnskab, undtagen naar særskilte  

 Jordebogs-, Forst-, eller Kirke-Kasser henhøre under en Amtstue, da der for  

 samme aflægges særskilt Regnskab.
 - For Brandhjælpspengene aflægges det aarlige Regnskab til Vort danske  

 Kancellie, og underkastes der behørig Revision, saa at Intet derom bliver at  

 optage i det Regnskab, som aflægges til Vort Rentekammer.
- Samtlige Regnskaber blive for hvert forløbet Aar at afslutte til samme  

 Tid, som i § 41 er befalet for Kassebogen.
De Restancer, som da endnu  

 udestaae for den forløbne Tid til Udgangen af det Aar, hvorfor Regnskabet  

 aflægges, skal det, naar de ved den i foregaaende § 43 ommeldte  

 Restance-Undersøgelse befindes at være rigtige og i behørig Tid anmeldte til  

 Exsekution, være Regnskabsføreren tilladt at anføre i Regnskabet ligesaavel  

 under Udgiften som under Indtægten, imod at til Legitimation derfor  

 fremlægges den undersøgte, i bemeldte § 43 anførte, originale  

 Restance-Fortegnelse, og imod at Beløbet siden igjen føres til Indtægt i det  

 efterfølgende Regnskab.
 - I Hovedindholdet maae Regnskaberne stemme saavel med de indsendte  

 Kvartals-Extrakter som med Kassebogen.
 - Hvor Oppebørselsbetjenten for afleverede Beholdninger modtager  

 Kvittering in duplo, skal altid Prima-Kvitteringen vedlægges Regnskabet som  

 Bilag; og maa Regnskabet for ethvert Aars Oppebørseler ikke herefter bilægges  

 med andre Kvitteringer, end saadanne, der ere daterede i det samme Aar, eller  

 i hvilke det dog, forsaavidt de i det paafølgende Aar ere udstedte,  

 udtrykkeligen er, i Overeensstemmelse med § 41, bemærket, at Summen henhører  

 til de foregaaende Aars Intrader.
- Likvideret Korn- og Fourage-Godtgjørelse føres i Regnskabet til formelig  

 Udgift, dog saa at Godtgjørelsen anføres særskilt for hver Korn- og  

 Fourage-Udskrivning.
Til Hjemmel for denne Godtgjørelses Likvidation  

 vedlægges behørig Legitimation for Fourage-Leverancen saavelsom  

 Korn-Regnskabet, hvilket altid afsluttes til samme Tid og behandles paa samme  

 Maade som Kontributions-Regnskabet, hvoraf følger, at ogsaa de af Amtmanden  

 vedtegnede og attesterede Restancelister for den tilbagestaaende Leverance  

 vedlægges Regnskabet.
Grundet paa den saaledes aflagte Rigtighed, bør tillige  

 en Beregning affattes, og vedlægges Kontributions-Regnskabet, over den hele  

 Godtgjørelse, der tilkommer Yderne for de af dem leverede Korn- og  

 Fourage-Sorter, og, forsaavidt denne Godtgjørelse ikke har med det fulde  

 Beløb kunnet likvideres i Ydernes Skatter for det forløbne Regnskabsaar,  

 anføres samme som Restance, der i det følgende Aar tilgodeskrives.
- Samtlige her omhandlede Regnskaber bør for hvert forløbet Aar være  

 afsendte i det Seneste inden Udgangen af det følgende Aars Juni Maaned,  

 forsaavidt Amtsforvalterne angaaer, og inden Mai Maaneds Udgang for  

 Magistraternes eller Byfogdernes Vedkommende, samt, i Tilfælde af  

 Oppebørselsbetjentens Dødsfald, Forflyttelse, Afskedigelse eller Suspension,  

 inden et halvt Aar fra den Tid, han saaledes har ophørt at fungere.
Dog kan,  

 hvor Regnskabet skal aflægges efter en afdød Betjent, længere Tid dertil  

 ventes bevilget, naar dette oplyses at være nødvendigt eller gavnligt.
§ 48.  Det skal være enhver af Vore Amtsforvaltere  

 tilladt, naar han selv derfra er forhindret, og under den i § 30 i Vor  

 Forordning af Dags Datum, angaaende det offentlige Kasse- og Regnskabsvæsen i  

 Almindelighed, omhandlede Ansvarlighed, at lade Oppebørselerne modtage og  

 Kvitteringerne derfor udstede ved sin Fuldmægtig, naar han forud har gjennem  

 Amtmanden indberettet saadan sin Fuldmægtigs Navn til Vort Rentekammer, paa  

 det at samme kan paasee, at de forekommende Kvitteringer af den rette  

 vedkommende Person ere udstedte.
Og bliver herved iøvrigt at forholde efter  

 Bestemmelserne i § 17 af den ovennævnte almindelige Kasse- og  

 Regnskabs-Anordning.
Det Samme gjælder ogsaa om Magistraterne eller  

 Byfogderne, der dog ikke behøve at indberette, hvem de befuldmægtige til  

 Skatteopkrævninger.
Amtsforvalteren bør forresten, naar han betroer  

 Indkassationen til sin Fuldmægtig, enten lade denne indføre det Beløb, der  

 efterhaanden modtages, i den autoriserede Kassebog, eller, dersom han ønsker  

 denne forbeholdt for sig alene, fordi han selv besørger nogle af  

 Oppebørselerne, lade Fuldmægtigen føre en særskilt Kassebog paa den i  

 foregaaende § 5 foreskrevne Maade, i hvilket Tilfælde Amtsforvalteren da,  

 hver Gang han gjør Afregning med Fuldmægtigen, overfører det summariske Beløb  

 fra dennes Kassebog i den autoriserede Kassebog, hvilken Overførsel i det  

 Seneste skal skee ved hver Maaneds Slutning, og begge disse Kassebøger,  

 nemlig baade Amtsforvalterens egen og hans Fuldmægtigs, bør da og, naar Vort  

 Rentekammer, i Henhold til foregaaende § 5, forlanger sig Kassebogen  

 tilstillet, indsendes.
Rodmestere, eller andre af Magistraterne eller  

 Byfogderne befuldmægtigede Skatteopkrævere, behøve derimod ingen Kassebog at  

 føre.
§ 49.  De Lehnsbesiddere, som umiddelbart til Vort  

 Rentekammer aflægge Regnskab for Vore Skatter og Afgifter, forsaavidt deres  

 Feudalgods, og Grever tillige, forsaavidt deres Allodialgods angaaer, skulle  

 være fritagne for Maaneds-Extrakters Afgivelse, men derimod lade deres  

 Kvartals-Extrakter og Regnskaber indsende til samme Tid, som for  

 Amtsforvalterne er bestemt.
Skeer dette ikke, har den Fuldmægtig, til hvem  

 Lehnsbesidderen har overdraget disse Forretninger, at erlægge en Mulkt af 10  

 Rbd.
Sølv, som er forfalden strax, saasnart Tiden overskrides, og, uden  

 foregaaende Varsel, gjentages for hver 14 Dage, Regnskabet, Extrakten eller  

 Besvarelsen paa Antegnelserne i Regnskabet udebliver over den fastsatte Tid.  

 Og ville disse Mulkter, der tilfalde vedkommende Fattigkasse, i fornødent  

 Fald, efter Vort Rentekammers Resolution, være at inddrive ved den Kongelige  

 Foged.
Indkommer Extrakten ikke inden 3 Maaneder, og Regnskabet eller  

 Besvarelsen paa Antegnelserne ikke inden 6 Maaneder fra den bestemte Tid, bør  

 Lehnsbesidderen afskedige sin Fuldmægtig og antage en anden, der nøiagtigen  

 opfylder sine Pligter, da Lehnsbesidderen ellers for sin Besiddelsestid  

 fortaber sin Ret til umiddelbart at aflægge Regnskab i ovenmeldte Henseende,  

 og saavel i dette Tilfælde, som og dersom nogen Lehnsbesidder, efter  

 personligen dertil at være opfordret, ikke erlægger de paabudne Skatter og  

 Afgifter i det Seneste inden 6 Maaneder fra Forfaldstiden, skal den nærmeste  

 Amtsforvalter, saalænge Lehnet forbliver hos den daværende Besidder, indkræve  

 og oppebære hos ham, samt aflægge Rigtighed og Regnskab for samtlige Skatter  

 og Afgifter af saadanne Godser, paa samme Maade som af andre samlede  

 Eiendomme.
 § 50.  Forsaavidt de oven omhandlede Oppebørseler ere  

 henlagte under Kjøbenhavns Magistrat, da ere de i det Foregaaende for  

 Kjøbstæderne i Almindelighed indeholdte Forskrifter ogsaa anvendelige paa  

 samme, ikkun med følgende Forandringer:
 - I Henseende til Bankhæftelsesrenternes og Brandassurance-Præmiernes  

 Oppebørsel i Kjøbenhavn (Brandhjælpspengene af Forstæderne derunder ikke  

 indbefattede), da foranstaltes samme herefter, som hidtil, af de vedkommende  

 Instituter selv, hvis Direktioner ogsaa have at autorisere Restancerne af  

 disse Oppebørseler, naar de ikke efter § 2 ere forældede, til Exsekution ved  

 Underfogden.
 (* 1) Udvidet til Bornholm Ved P. 12 Juni 1844.
(* 2) Jfr.
L. 20. Juni 1850, om Ophævelse af flere Skatter m.v. § 9.
(* 3) Jfr.
L. 19. Febr. 1861 om Brugen af stemplet Papiir, § 73.
(* 4) Jfr.
Rdst.-P 24. Marts 1841.
