Nr BSF 85 Forslag til folketingsbeslutning om smidiggørelse af organistionen af  

 ungdomsboliger opført med offentlig støtte Fremsat af Pelle Voigt (SF) Leif Hermann (SF) Ruth Olsen (SF) Ebba Strange  

 (SF) den 14. januar 1987 Folketinget opfordrer regeringen til snarest at ændre reglerne for styrelsen af ungdomsboliger opført med offentlig støtte, således at:
1. Bebyggelsens vedtægter fastsættes på et årligt møde, hvortil alle beboere har fået indkaldelse med et rimeligt varsel.
Vedtægterne skal indeholde bestemmelser om, hvordan beslutninger tages.
2. Man kan i vedtægterne ikke fravige princippet om, at beboerne skal have flertal i samtlige besluttende fora.
 3. Boligministeren skal godkende vedtægterne.
BEMÆRKNINGER TIL LOVFORSLAGET Organisationen af ungdomsboligerne opleves af mange unge som stiv og uhensigtsmæssig.
Sidst har vi set problemerne med at få vedtægterne til at hænge sammen med, hvordan beslutningerne faktisk blev taget i Ryesgade.
Men på mange kollegier har man også lyst til at forsøge sig med andre beslutningsgange end med en traditionel bestyrelse.
Som en følge af dette vil det være naturligt, at man ændrer den forældede styrelse, der sikrer, at beboerne ikke har flertal i de endeligt besluttende organer, til et beboerflertal, således at man kan opnå det samme niveau af beboerdemokrati, som man har i den almennyttige sektor.
