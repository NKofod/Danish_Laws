 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  I lov nr. 447 af 11. oktober 1972 om Danmarks  

 tiltrædelse af De Europæiske Fællesskaber, som ændret ved lov nr. 259 af 28.  

 maj 1984 og lov nr. 352 af 4. juni 1986, indsættes i § 4 efter nr. 11:
12. Traktat af 7. februar 1992 om Den Europæiske Union  

 med tilhørende protokoller og erklæringer med undtagelse af 13. Afgørelse af 12. december 1992 om visse problemer,  

 som Danmark har rejst vedrørende traktaten om Den Europæiske Union med  

 tilhørende erklæringer.' § 2.  Loven træder i kraft samtidig med  

 Maastricht-Traktaten af 7. februar 1992 om Den Europæiske Union.
Bilag Bilag 5 til lov om Danmarks tiltrædelse af De Europæiske Fællesskaber:  

 Traktat om Den Europæiske Union med tilhørende protokoller og erklæringer.
Traktat om Den Europæiske Union TRAKTAT OM DEN EUROPÆISKE UNION HANS MAJESTÆT BELGIERNES KONGE, HENDES MAJESTÆT DANMARKS DRONNING, PRÆSIDENTEN FOR FORBUNDSREPUBLIKKEN TYSKLAND, PRÆSIDENTEN FOR DEN HELLENSKE REPUBLIK, HANS MAJESTÆT KONGEN AF SPANIEN, PRÆSIDENTEN FOR DEN FRANSKE REPUBLIK, PRÆSIDENTEN FOR IRLAND, PRÆSIDENTEN FOR DEN ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES MAJESTÆT DRONNINGEN AF NEDERLANDENE, PRÆSIDENTEN FOR DEN PORTUGISISKE REPUBLIK, HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND, SOM ER BESLUTTET PÅ at markere en ny fase i den europæiske  

 integrationsproces, der blev indledt med oprettelsen af De Europæiske  

 Fællesskaber, SOM ERINDRER OM den historiske betydning af at bringe det europæiske  

 kontinents deling til ophør og om behovet for at tilvejebringe et solidt  

 grundlag for opbygningen af fremtidens Europa, SOM BEKRÆFTER den betydning, de tillægger principperne om frihed,  

 demokrati og respekt for menneskerettighederne samt de grundlæggende  

 frihedsrettigheder og retsstatsprincippet, SOM ØNSKER at styrke solidariteten mellem deres folk samtidig med, at de  

 respekterer disses historie, kultur og traditioner, SOM ØNSKER at udbygge institutionernes demokratiske og effektive virkemåde  

 yderligere for at sætte disse i stand til inden for en fælles institutionel  

 ramme bedre at udføre de opgaver, der pålægges dem, SOM HAR DET FORSÆT at opnå en styrkelse af og konvergens mellem deres  

 økonomier og at indføre en økonomisk og monetær union, som i overensstemmelse  

 med denne Traktat omfatter en fælles og stabil valuta, SOM ER BESLUTTET på at fremme økonomiske og sociale fremskridt for deres  

 folk som led i gennemførelsen af det indre marked samt i tilvejebringelsen af  

 øget samhørighed og miljøbeskyttelse, og på at gennemføre politikker, der  

 sikrer, at fremskridt med hensyn til økonomisk integration ledsages af  

 parallelle fremskridt på andre områder, SOM HAR DET FORSÆT at indføre et fælles borgerskab for statsborgerne i  

 deres lande, SOM HAR DET FORSÆT at gennemføre en fælles udenrigs- og sikkerhedspolitik,  

 der omfatter udformningen på lang sigt af en fælles forsvarspolitik, som med  

 tiden vil kunne føre til et fælles forsvar, og derved styrke den europæiske  

 identitet og uafhængighed med det formål at fremme fred, sikkerhed og  

 fremskridt i Europa og i verden som helhed, SOM PÅ NY BEKRÆFTER deres målsætning om at lette den fri bevægelighed for  

 personer, samtidig med at deres befolkningers sikkerhed og tryghed sikres ved  

 medtagelsen i denne Traktat af bestemmelser om retlige og indre anliggender, SOM HAR DET FORSÆT at videreføre processen hen imod en stadig snævrere  

 sammenslutning mellem de europæiske folk, i hvilken beslutningerne træffes så  

 nært på borgerne som muligt i overensstemmelse med subsidiaritetsprincippet, SOM TAGER de yderligere skridt i betragtning, der skal tages for at fremme  

 den europæiske integration, HAR VEDTAGET at oprette en europæisk union, og har med dette mål for øje  

 udpeget som befuldmægtigede:
 HANS MAJESTÆT BELGIERNES KONGE:
Mark Eyskens Udenrigsminister Philippe Maystadt Finansminister HENDES MAJESTÆT DANMARKS DRONNING:
Uffe Ellemann-Jensen Udenrigsminister Anders Fogh Rasmussen Økonomiminister PRÆSIDENTEN FOR FORBUNDSREPUBLIKKEN TYSKLAND:
Hans-Dietrich Genscher Forbundsudenrigsminister Theodor Waigel Forbundsfinansminister PRÆSIDENTEN FOR DEN HELLENSKE REPUBLIK:
Antonios Samaras Udenrigsminister Efthymios Christodoulou Økonomiminister HANS MAJESTÆT KONGEN AF SPANIEN:
Francisco Fernandez Ordonez Udenrigsminister Carlos Solchaga Catalan Økonomi- og finansminister PRÆSIDENTEN FOR DEN FRANSKE REPUBLIK:
Roland Dumas Udenrigsminister Pierre Beregovoy Økonomi-, finans- og budgetminister PRÆSIDENTEN FOR IRLAND:
Gerard Collins Udenrigsminister Bertie Ahern Finansminister PRÆSIDENTEN FOR DEN ITALIENSKE REPUBLIK:
Gianni de Michelis Udenrigsminister Guido Carli Minister for statens finanser HANS KONGELIGE HØJHED STORHERTUGEN AF LUXEMBOURG:
Jacques F.
Poos Vicepremierminister Udenrigsminister Jean-Claude Juncker Finansminister HENDES MAJESTÆT DRONNINGEN AF NEDERLANDENE:
Hans van den Broek Udenrigsminister Willem Kok Finansminister PRÆSIDENTEN FOR DEN PORTUGISISKE REPUBLIK:
Joao de Deus Pinheiro Udenrigsminister Jorge Braga de Macedo Finansminister HENDES MAJESTÆT DRONNINGEN AF DET FORENEDE KONGERIGE STORBRITANNIEN OG NORDIRLAND:
The Rt.
Hon.
Douglas Hurd Minister for udenrigs- og Commonwealth-anliggender The Hon.
Francis Maude Statssekretær for finansielle anliggender, Finansministeriet SOM, efter at  

 have udvekslet deres fuldmagter og fundet dem i god og behørig form, er  

 blevet enige om følgende bestemmelser:
Fælles bestemmelser Artikel A Ved denne Traktat opretter de Høje Kontraherende Parter indbyrdes en  

 europæisk union, i det følgende benævnt »Unionen«.
 Denne Traktat udgør en ny fase i processen hen imod en stadig snævrere  

 union mellem de europæiske folk, i hvilken beslutningerne træffes så nært på  

 borgerne som muligt.
Unionens grundlag er De Europæiske Fællesskaber samt den politik og det  

 samarbejde, som indføres ved denne Traktat.
Unionen har til opgave på en  

 sammenhængende og solidarisk måde at tilrettelægge forbindelserne mellem  

 Medlemsstaterne og mellem deres folk.
Artikel B Unionen har som mål:
- at fremme afbalancerede og varige økonomiske og sociale fremskridt,  

 navnlig gennem etableringen af et område uden indre grænser, styrkelse af den  

 økonomiske og sociale samhørighed og oprettelsen af en økonomisk og monetær  

 union, der i sin endelige udformning skal omfatte en fælles valuta i  

 overensstemmelse med bestemmelserne i denne Traktat; - at styrke sin identitet i internationale sammenhænge, især gennem  

 iværksættelsen af en fælles udenrigs- og sikkerhedspolitik, herunder  

 udformningen på lang sigt af en fælles forsvarspolitik, som med tiden vil  

 kunne føre til et fælles forsvar; - at styrke beskyttelsen af Medlemsstaternes statsborgeres rettigheder og  

 interesser gennem indførelsen af et unionsborgerskab; - at udvikle et nært samarbejde vedrørende retlige og indre anliggender.
 - at opretholde gældende fællesskabsret fuldt ud og udbygge den med  

 henblik på i overensstemmelse med fremgangsmåden i artikel N, stk. 2, at  

 overveje, i hvilket omfang det eventuelt er nødvendigt at revidere den  

 politik og det samarbejde, der iværksættes ved denne Traktat, med henblik på  

 at sikre effektiviteten af Fællesskabets mekanismer og institutioner.
 Unionens mål skal gennemføres som foreskrevet i denne Traktat og i  

 overensstemmelse med de betingelser og efter den tidsplan, som er fastsat  

 heri, samt under iagttagelse af subsidiaritetsprincippet som defineret i  

 artikel 3 B i Traktaten om Oprettelse af Det Europæiske Fællesskab.
Artikel C Unionen har en fælles institutionel ramme, som sikrer sammenhæng og  

 kontinuitet i de foranstaltninger, der iværksættes for at nå målene, idet  

 gældende fællesskabsret samtidig overholdes og udbygges.
Unionen påser i særdeleshed, at der er sammenhæng i hele Unionens optræden  

 udadtil som led i den fælles politik for udenrigsanliggender, sikkerhed,  

 økonomi og udviklingssamarbejde.
Rådet og Kommissionen har ansvaret for at  

 sikre denne sammenhæng.
De varetager inden for deres respektive  

 kompetenceområder gennemførelsen af disse politikker.
Artikel D Det Europæiske Råd tilfører Unionen den fremdrift, der er nødvendig for  

 dens udvikling, og fastlægger de overordnede politiske retningslinjer herfor.
Det Europæiske Råd består af stats- og regeringscheferne i Medlemsstaterne  

 samt af formanden for Kommissionen.
Disse bistås af Medlemsstaternes  

 udenrigsministre og et medlem af Kommissionen.
Det Europæiske Råd træder  

 sammen mindst to gange årligt under forsæde af stats- eller regeringschefen  

 for den Medlemsstat, som udøver formandskabet for Rådet.
 Det Europæiske Råd forelægger Europa-Parlamentet en rapport efter hvert af  

 sine mø-der samt en skriftlig årsrapport om Unionens fremskridt.
Artikel E Europa-Parlamentet, Rådet, Kommissionen og Domstolen udøver deres  

 beføjelser under de betingelser og med de mål for øje, som er fastsat dels i  

 Traktaterne om Oprettelse af De Europæiske Fællesskaber og i senere Traktater  

 og retsakter om ændring eller supplering af nævnte Traktater, dels i de  

 øvrige bestemmelser i nærværende Traktat.
Artikel F 1. Unionen respekterer Medlemsstaternes nationale  

 identitet og deres styreformer, der bygger på demokratiske principper.
 2. Unionen respekterer de grundlæggende rettigheder,  

 således som de garanteres ved den europæiske konvention til beskyttelse af  

 menneskerettigheder og grundlæggende frihedsrettigheder, undertegnet i Rom  

 den 4. november 1950, og således som de følger af Medlemsstaternes fælles  

 forfatningsmæssige traditioner, som generelle principper for  

 fællesskabsretten.
 3. Unionen tilvejebringer de nødvendige midler for at  

 nå sine mål og gennemføre sin politik.
Bestemmelser om ændring af Traktaten om  

 oprettelse af Det Europæiske Artikel G Traktaten om oprettelse af Det Europæiske Økonomiske Fællesskab ændres i  

 overensstemmelse med bestemmelserne i denne artikel med henblik på oprettelse  

 af et europæisk fællesskab.
A.
Overalt i Traktaten B.
I første del »principperne« foretages følgende  

 ændringer :
»Artikel 2 Fællesskabet har til opgave gennem oprettelsen af et fælles marked og en  

 økonomisk og monetær union samt gennem iværksættelsen af fælles politikker  

 eller aktioner som omhandlet i artikel 3 og 3 A at fremme en harmonisk og  

 afbalanceret udvikling af den økonomiske virksomhed i Fællesskabet som  

 helhed, en bæredygtig og ikke-inflationær vækst, som respekterer miljøet, en  

 høj grad af konvergens med hensyn til de økonomiske resultater, et højt  

 beskæftigelsesniveau, et højt socialt beskyttelsesniveau, højnelse af  

 levestandarden og livskvaliteten, økonomisk og social samhørighed samt  

 solidaritet mellem Medlemsstaterne.« »Artikel 3 Med de i artikel 2 nævnte mål for øje skal Fællesskabets virke under de  

 betingelser og i det tempo, som er foreskrevet i denne Traktat, indebære:
»Artikel 3 A 1. Med de i artikel 2 nævnte mål for øje skal  

 Medlemsstaternes og Fællesskabets virke under de betingelser og i det tempo,  

 som er foreskrevet i denne Traktat, indebære gennemførelse af en økonomisk  

 politik, der bygger på snæver samordning af Medlemsstaternes økonomiske  

 politikker, på det indre marked og på fastlæggelse af fælles mål, og som  

 føres i overensstemmelse med princippet om en åben markedsøkonomi med fri  

 konkurrence.
 2. Sideløbende hermed og i overensstemmelse med denne  

 Traktats bestemmelser samt tidsplanen og fremgangsmåderne heri skal dette  

 virke indebære uigenkaldelig fastlåsning af vekselkurserne, der fører til  

 indførelse af en fælles valuta, ECUen, og fastlæggelse og gennemførelse af en  

 fælles penge- og valutakurspolitik, der skal have som hovedmål at fastholde  

 prisstabilitet samt, uden at dette mål berøres heraf, at støtte de generelle  

 økonomiske politikker i Fællesskabet i overensstemmelse med princippet om en  

 åben markedsøkonomi med fri konkurrence.
3. Medlemsstaterne og Fællesskabet skal i deres virke  

 handle i overensstemmelse med følgende principper: stabile priser, sunde  

 offentlige finanser og monetære vilkår og en holdbar betalingsbalance.« »Artikel 3 B Fællesskabet handler inden for rammerne af de beføjelser og mål, der er  

 tillagt det ved denne Traktat.
 På de områder, som ikke hører ind under dets enekompetence, handler  

 Fællesskabet, i overensstemmelse med subsidiaritetsprincippet, kun hvis og i  

 det omfang målene for den påtænkte handling ikke i tilstrækkelig grad kan  

 opfyldes af Medlemsstaterne og derfor, på grund af den påtænkte handlings  

 omfang eller virkninger, bedre kan gennemføres på fællesskabsplan.
Fællesskabet handler kun i det omfang, det er nødvendigt for at nå denne  

 Traktats mål.« »Artikel 4 1. De opgaver, der påhviler Fællesskabet, varetages af - et EUROPA-PARLAMENT - et RÅD - en KOMMISSION - en DOMSTOL - en REVISIONSRET.
 Hver institution handler inden for rammerne af de beføjelser, som er  

 tillagt den ved denne Traktat.
2. Rådet og Kommissionen bistås af et økonomisk og  

 socialt udvalg og et regionsudvalg med rådgivende funktioner.« »Artikel 4 A Der oprettes efter fremgangsmåderne i denne Traktat et europæisk system af  

 centralbanker, i det følgende benævnt »ESCB«, og en europæisk  

 centralbank, i det følgende benævnt »ECB«, som handler inden for  

 rammerne af de beføjelser, der er tillagt dem ved denne Traktat og ved den  

 statut for ESCB og for ECB, i det følgende benævnt  

 »ESCB-statutten«, der er knyttet som bilag hertil.
Artikel 4 B Der oprettes en europæisk investeringsbank, der handler inden for rammerne  

 af de beføjelser, der er tillagt den ved denne Traktat og ved den statut, der  

 er knyttet som bilag hertil.' »Efter fremgangsmåden i artikel 189 C kan Rådet give forskrifter med  

 henblik på at forbyde sådan forskelsbehandling.« C.
Følgende del indsættes :
» ANDEN DEL UNIONSBORGERSKAB Artikel 8 1. Der indføres et unionsborgerskab.
 Unionsborgerskab har enhver, der er statsborger i en Medlemsstat.
 2. Unionsborgerne har de rettigheder og er underkastet  

 de pligter, der er indeholdt i denne Traktat.
Artikel 8 A 1. Enhver unionsborger har ret til at færdes og  

 opholde sig frit på Medlemsstaternes område med de begrænsninger og på de  

 betingelser, der er fastsat i denne Traktat og i gennemførelsesbestemmelserne  

 hertil.
 2. Rådet kan vedtage bestemmelser, der skal gøre det  

 lettere at udøve de rettigheder, der er nævnt i stk. 1; medmindre andet er  

 fastsat i denne Traktat, træffer Rådet afgørelse med enstemmighed på forslag  

 af Kommissionen og efter samstemmende udtalelse fra Europa-Parlamentet.
Artikel 8 B 1. Enhver unionsborger, der har bopæl i en  

 Medlemsstat, hvor han ikke er statsborger, har valgret og er valgbar ved  

 kommunale valg i den Medlemsstat, hvor han har bopæl, på samme betingelser  

 som statsborgerne i denne Stat.
Denne ret udøves med forbehold af de nærmere  

 bestemmelser, som Rådet, der træffer afgørelse med enstemmighed på forslag af  

 Kommissionen og efter høring af Europa-Parlamentet, skal vedtage inden den  

 31. december 1994; de nærmere bestemmelser kan omfatte undtagelser, når  

 specifikke problemer i en Medlemsstat tilsiger dette.
2. Med forbehold af artikel 138, stk. 3, og  

 gennemførelsesbestemmelserne hertil, har enhver unionsborger, der har bopæl i  

 en Medlemsstat, hvor han ikke er statsborger, valgret og er valgbar ved valg  

 til Europa-Parlamentet i den Medlemsstat, hvor han har bopæl, på samme  

 betingelser som statsborgerne i denne Stat.
Denne ret kan udøves med  

 forbehold af de nærmere bestemmelser, som Rådet, der træffer afgørelse med  

 enstemmighed på forslag af Kommissionen og efter høring af  

 Europa-Parlamentet, skal vedtage inden den 31. december 1993; de nærmere  

 bestemmelser kan omfatte undtagelser, når specifikke problemer i en  

 Medlemsstat tilsiger dette.
Artikel 8 C Enhver unionsborger nyder i tredjelande, hvor den Medlemsstat, hvori han  

 er statsborger, ikke er repræsenteret, enhver Medlemsstats diplomatiske og  

 konsulære myndigheders beskyttelse på samme vilkår som statsborgere i denne  

 Medlemsstat.
Inden den 31. december 1993 udarbejder Medlemsstaterne indbyrdes  

 de nødvendige regler og indleder de påkrævede internationale forhandlinger  

 med henblik på at sikre denne beskyttelse.
Artikel 8 D Enhver unionsborger har ret til at indgive andragender til  

 Europa-Parlamentet i medfør af artikel 138 D.
 Enhver unionsborger kan henvende sig til den ombudsmandsinstitution, der  

 indføres i overensstemmelse med artikel 138 E.
Artikel 8 E Kommissionen aflægger rapport til Europa-Parlamentet, Rådet og Det  

 Økonomiske og Sociale Udvalg inden den 31. december 1993 og derefter hvert  

 tredje år om gennemførelsen af bestemmelserne i denne del.
Denne rapport skal  

 omfatte spørgsmålet om Unionens udvikling.
På grundlag heraf og med forbehold af de øvrige bestemmelser i denne  

 Traktat kan Rådet, der træffer afgørelse med enstemmighed på forslag af  

 Kommissionen og efter høring af Europa-Parlamentet, vedtage bestemmelser med  

 henblik på at styrke eller udbygge de rettigheder, der er fastsat i denne  

 del, og det henstiller til Medlemsstaterne at vedtage disse bestemmelser i  

 overensstemmelse med deres forfatningsmæssige bestemmelser.« D.
Anden og tredje del slås sammen under følgende overskrift:
» TREDJE DEL FÆLLESSKABETS POLITIKKER« I denne del foretages følgende ændringer:
»Så snart denne Traktat er trådt i kraft, vedtager Rådet efter  

 fremgangsmåden i artikel 189 B og efter høring af Det Økonomiske og Sociale  

 Udvalg ved udstedelse af direktiver eller forordninger de foranstaltninger,  

 der er nødvendige for gradvis at gennemføre arbejdskraftens frie  

 bevægelighed, således som denne er bestemt i artikel 48, især ved at:» 2. Efter fremgangsmåden i artikel 189 B og efter  

 høring af Det Økonomiske og Sociale Udvalg udsteder Rådet direktiver om  

 iværksættelsen af den almindelige plan eller, hvis en sådan ikke er vedtaget,  

 om gennemførelse af en etape af etableringsfriheden inden for en bestemt  

 erhvervsgren.« 2. På forslag af Kommissionen og efter høring af  

 Europa-Parlamentet udsteder Rådet inden overgangsperiodens udløb med  

 enstemmighed direktiver om samordning af ovennævnte love og administrativt  

 fastsatte bestemmelser.
Efter udløbet af anden etape udsteder Rådet dog efter  

 fremgangsmåden i artikel 189 B direktiver om samordning af bestemmelser, som  

 i hver enkelt Medlemsstat er fastsat administrativt.' »Artikel 57 1. For at lette adgangen til at optage og udøve  

 selvstændig erhvervsvirksomhed udsteder Rådet efter fremgangsmåden i artikel  

 189 B direktiver om gensidig anerkendelse af eksamensbeviser, certifikater og  

 andre kvalifikationsbeviser.
2. Med samme mål for øje udsteder Rådet inden  

 overgangsperiodens udløb direktiver om samordning af Medlemsstaternes love og  

 administrativt fastsatte bestemmelser om adgangen til at optage og udøve  

 selvstændig erhvervsvirksomhed.
Rådet, der træffer afgørelse med enstemmighed  

 på forslag af Kommissionen og efter høring af Europa-Parlamentet udsteder  

 direktiver, hvis gennemførelse i mindst een af Medlemsstaterne medfører en  

 ændring af bestående lovgivningsprincipper for erhvervsreguleringen, der  

 vedrører uddannelse og adgangsbetingelser for fysiske personer.
I andre  

 tilfælde træffer Rådet afgørelse efter fremgangsmåden i artikel 189 B.
3. For så vidt angår udøvelse af lægegerning eller  

 lignende virksomhed eller af farmaceutisk virksomhed, forudsætter den  

 gradvise ophævelse af restriktionerne en samordning af de betingelser, der er  

 opstillet af de forskellige Medlemsstater for udøvelse af sådanne  

 erhverv.« Kapital og betalinger« »Artikel 73 A Fra den 1. januar 1994 erstattes artikel 67-73 af artikel 73 B-73 G.
Artikel 73 B 1. Inden for rammerne af bestemmelserne i dette  

 kapitel er alle restriktioner for kapitalbevægelser mellem Medlemsstaterne  

 indbyrdes og mellem Medlemsstaterne og tredjelande forbudt.
 2. Inden for rammerne af bestemmelserne i dette  

 kapitel er alle restriktioner for betalinger mellem Medlemsstaterne indbyrdes  

 og mellem Medlemsstaterne og tredjelande forbudt.
Artikel 73 C 1. Bestemmelserne i artikel 73 B berører ikke  

 anvendelsen over for tredjelande af restriktioner, der den 31. december 1993  

 eksisterer i henhold til national lovgivning eller fællesskabslovgivning med  

 hensyn til sådanne kapitalbevægelser til eller fra tredjelande, som vedrører  

 direkte investeringer, herunder investering i fast ejendom, etablering,  

 levering af finansielle tjenesteydelser eller værdipapirers adgang til  

 kapitalmarkeder.
2. Idet det tilstræbes at virkeliggøre målsætningen om  

 fri kapitalbevægelighed mellem Medlemsstater og tredjelande i den størst  

 mulige udstrækning, og uden at de øvrige kapitler i denne Traktat berøres  

 heraf, kan Rådet, der træffer afgørelse med kvalificeret flertal på forslag  

 af Kommissionen, vedtage foranstaltninger om kapitalbevægelser til eller fra  

 tredjelande, som vedrører direkte investeringer, herunder investering i fast  

 ejendom, etablering, levering af finansielle tjensteydelser eller  

 værdipapirers adgang til kapitalmarkeder.
Der kræves enstemmighed ved  

 vedtagelse i henhold til dette stykke af foranstaltninger, som er et  

 tilbageskridt i fællesskabslovgivningen med hensyn til liberaliseringen af  

 kapitalbevægelser til eller fra tredjelande.
Artikel 73 D 1. Bestemmelserne i artikel 73 B griber ikke ind i  

 Medlemsstaternes ret til:
 2. Bestemmelserne i dette kapitel griber ikke ind i  

 muligheden for at anvende sådanne restriktioner for etableringsretten, der er  

 forenelige med denne Traktat.
 3. De foranstaltninger og fremgangsmåder, der er nævnt  

 i stk. 1 og 2, må ikke udgøre et middel til vilkårlig forskelsbehandling  

 eller en skjult begrænsning af den frie bevægelighed for kapital og  

 betalinger, som defineret i artikel 73 B.
Artikel 73 E Uanset artikel 73 B er de Medlemsstater, der den 31. december 1993 er  

 omfattet af en dispensation på grundlag af gældende fællesskabsret,  

 berettiget til senest indtil den 31. december 1995 at opretholde de  

 restriktioner for kapitalbevægelser, der er tilladt i kraft af de  

 dispensationer, som gælder på nævnte tidspunkt.
Artikel 73 F Hvis kapitalbevægelser til eller fra tredjelande under ganske særlige  

 omstændigheder medfører eller truer med at medføre alvorlige vanskeligheder  

 for Den Økonomiske og Monetære Unions funktion, kan Rådet, der træffer  

 afgørelse med kvalificeret flertal på forslag af Kommissionen og efter høring  

 af ECB, træffe beskyttelsesforanstaltninger for en periode på højst seks  

 måneder over for tredjelande, hvis sådanne foranstaltninger er strengt  

 nødvendige.
Artikel 73 G 1. Hvis en handling fra Fællesskabets side i de i  

 artikel 228 A omhandlede tilfælde skønnes nødvendig, kan Rådet efter  

 fremgangsmåden i artikel 228 A træffe de nødvendige hasteforanstaltninger med  

 hensyn til kapitalbevægelser og betalinger over for de berørte tredjelande.
2. Med forbehold af artikel 224, og så længe Rådet  

 ikke har truffet foranstaltninger i medfør af stk. 1, kan en Medlemsstat af  

 alvorlige politiske grunde af hastende karakter træffe ensidige  

 foranstaltninger over for et tredjeland med hensyn til kapitalbevægelser og  

 betalinger.
Kommissionen og de øvrige Medlemsstater underrettes om sådanne  

 foranstaltninger senest på dagen for deres ikrafttrædelse.
Rådet, der træffer afgørelse med kvalificeret flertal på forslag af  

 Kommissionen, kan beslutte, at den pågældende Medlemsstat skal ændre eller  

 ophæve de pågældende foranstaltninger.
Formanden for Rådet underretter  

 Europa-Parlamentet om en sådan afgørelse truffet af Rådet.
Artikel 73 H Indtil den 1. januar 1994 gælder følgende bestemmelser:
 Medlemsstaterne erklærer sig rede til at liberalisere deres betalinger ud  

 over det i ovenstående afsnit foreskrevne, i det omfang deres økonomiske  

 situation i almindelighed og deres betalingsbalances stilling i særdeleshed  

 tillader det.
 Den gradvise afskaffelse af bestående restriktioner gennemføres i  

 overensstemmelse med bestemmelserne i artikel 63-65, i det omfang den ikke  

 omfattes af reglerne i stk. 1 og 2 eller af de øvrige bestemmelser i dette  

 kapitel.
»Artikel 75 1. Med henblik på gennemførelsen af artikel 74 og  

 under hensyntagen til transportspørgsmålenes særlige karakter fastsætter  

 Rådet efter fremgangsmåden i artikel 189 C og efter høring af Det Økonomiske  

 og Sociale Udvalg:
 2. De i stk. 1, litra a) og b), omhandlede  

 bestemmelser fastsættes i løbet af overgangsperioden.
3. Uanset fremgangsmåden i stk. 1 og under hensyntagen  

 til det nødvendige i en tilpasning til den økonomiske udvikling, der følger  

 af det fælles markeds oprettelse, fastsætter Rådet på forslag af Kommissionen  

 og efter høring af Europa-Parlamentet samt Det Økonomiske og Sociale Udvalg  

 med enstemmighed de bestemmelser, der vedrører principperne for ordningen på  

 transportområdet, og hvis anvendelse alvorligt kunne påvirke levestandarden  

 og beskæftigelsesniveauet i visse egne samt udnyttelsen af  

 transportmateriellet.« De fælles regler om konkurrence, fiskale  

 spørgsmål og indbyrdes - indsættes følgende som litra d):
 - bliver det nuværende litra d) til litra e).
»Artikel 94 Rådet, der træffer afgørelse med kvalificeret flertal på forslag fra  

 Kommissionen og efter høring af Europa-Parlamentet, kan udstede de fornødne  

 forordninger med henblik på anvendelsen af artikel 92 og 93, og især  

 fastlægge betingelser for anvendelsen af artikel 93, stk. 3, og de former for  

 støtte, som skal være undtaget fra denne fremgangsmåde.« »Artikel 99 Rådet, der træffer afgørelse med enstemmighed på forslag af Kommissionen  

 og efter høring af Europa-Parlamentet og Det Økonomiske og Sociale Udvalg,  

 vedtager bestemmelser om harmonisering af lovgivningerne vedrørende  

 omsætningsafgifter, punktafgifter og andre indirekte skatter, i det omfang en  

 sådan harmonisering er nødvendig for at sikre det indre markeds oprettelse og  

 funktion inden for den i artikel 7 A fastsatte frist.« »Artikel 100 Rådet, der træffer afgørelse med enstemmighed på forslag af Kommissionen  

 og efter høring af Europa-Parlamentet og Det Økonomiske og Sociale Udvalg,  

 udsteder direktiver om indbyrdes tilnærmelse af Medlemsstaternes love og  

 administrative bestemmelser, der direkte indvirker på det fælles markeds  

 oprettelse eller funktion.« 1. Uanset artikel 100 og medmindre andet er bestemt i  

 denne Traktat, finder følgende bestemmelser anvendelse med henblik på  

 virkeliggørelsen af de i artikel 7 A fastsatte mål.
Rådet, der træffer  

 afgørelse efter fremgangsmåden i artikel 189 B og efter høring af Det  

 Økonomiske og Sociale Udvalg, vedtager de foranstaltninger med henblik på  

 indbyrdes tilnærmelse af Medlemsstaternes love og administrative  

 bestemmelser, der vedrører det indre markeds oprettelse og funktion.' »Artikel 100 C 1. Rådet, der træffer afgørelse med enstemmighed på  

 forslag af Kommissionen og efter høring af Europa-Parlamentet, udpeger de  

 tredjelande, hvis statsborgere skal være i besiddelse af visum ved passage af  

 Medlemsstaternes ydre grænser.
2. I tilfælde af, at der i et tredjeland opstår en  

 nødsituation, der indebærer fare for en pludselig tilstrømning af  

 statsborgere fra dette land til Fællesskabet, kan Rådet dog med kvalificeret  

 flertal efter henstilling fra Kommissionen indføre visumpligt i en periode på  

 højst seks måneder for statsborgere fra det pågældende land.
Den visumpligt,  

 der indføres i henhold til dette stykke, kan forlænges efter fremgangsmåden i  

 stk. 1.
3. Fra den 1. januar 1996 træffer Rådet de i stk. 1  

 nævnte afgørelser med kvalificeret flertal.
Rådet vedtager inden denne dato  

 med kvalificeret flertal på forslag af Kommissionen og efter høring af  

 Europa-Parlamentet foranstaltninger vedrørende en ensartet udformning af  

 visa.
 4. På de områder, der er nævnt i denne artikel, skal  

 Kommissionen behandle enhver anmodning, der fremsættes af en Medlemsstat om,  

 at Kommissionen skal forelægge et forslag for Rådet.
 5. Denne artikel berører ikke Medlemsstaternes  

 udøvelse af deres forpligtelser til at opretholde lov og orden og beskytte  

 den indre sikkerhed.
 6. Bestemmelserne i denne artikel finder anvendelse på  

 andre forhold, hvis der træffes beslutning herom i henhold til artikel K.9 i  

 bestemmelserne om samarbejde vedrørende retlige og indre anliggender i  

 Traktaten om Den Europæiske Union, med forbehold af de afstemningsregler, der  

 fastlægges samtidig hermed.
7. Bestemmelserne i konventioner, som er i kraft  

 mellem Medlemsstaterne vedrørende forhold, der er omfattet af denne artikel,  

 forbliver i kraft, så længe deres indhold ikke er erstattet af direktiver  

 eller foranstaltninger, der er vedtaget i henhold til denne artikel.« »Artikel 100 D Det koordinationsudvalg bestående af højtstående embedsmænd, der oprettes  

 i henhold til artikel K.4 i Traktaten om Den Europæiske Union, bidrager til  

 forberedelsen af Rådets arbejde på de områder, der er nævnt i artikel 100 C,  

 jf. dog artikel 151.« Den økonomiske og monetære politik Den økonomiske politik Artikel 102 A Medlemsstaterne fører deres økonomiske politikker med henblik på at  

 bidrage til virkeliggørelsen af Fællesskabets mål, som disse er fastlagt i  

 artikel 2, og i forbindelse med de overordnede retningslinjer, der er nævnt i  

 artikel 103, stk. 2. Medlemsstaterne og Fællesskabet handler i  

 overensstemmelse med princippet om en åben markedsøkonomi med fri  

 konkurrence, der fremmer en effektiv ressourceallokering, og i  

 overensstemmelse med principperne i artikel 3 A.
Artikel 103 1. Medlemsstaterne betragter deres økonomiske  

 politikker som et spørgsmål af fælles interesse og samordner dem i Rådet i  

 overensstemmelse med artikel 102 A.
 2. Rådet, der træffer afgørelse med kvalificeret  

 flertal på grundlag af en henstilling fra Kommissionen, udarbejder et udkast  

 til de overordnede retningslinjer for Medlemsstaternes og Fællesskabets  

 økonomiske politikker og forelægger sine resultater for Det Europæiske Råd.
 Det Europæiske Råd drøfter på grundlag af denne rapport fra Rådet en  

 konklusion med hensyn til de overordnede retningslinjer for Medlemsstaternes  

 og Fællesskabets økonomiske politikker.
På grundlag af denne konklusion vedtager Rådet, der træffer afgørelse med  

 kvalificeret flertal, en henstilling, hvori disse overordnede retningslinjer  

 er fastlagt.
Rådet underretter Europa-Parlamentet om sin henstilling.
 3. For at sikre en snævrere samordning af de  

 økonomiske politikker og en varig konvergens mellem Medlemsstaternes  

 økonomiske resultater, skal Rådet på grundlag af rapporter fra Kommissionen  

 overvåge den økonomiske udvikling i hver Medlemsstat og i Fællesskabet samt  

 de økonomiske politikkers overensstemmelse med de overordnede retningslinjer,  

 der er omhandlet i stk. 2, og regelmæssigt foretage en samlet bedømmelse.
 Med henblik på denne multilaterale overvågning tilsender Medlemsstaterne  

 Kommissionen oplysning om vigtige foranstaltninger, som de har truffet inden  

 for deres økonomiske politik, samt andre oplysninger, som de måtte finde  

 nødvendige.
4. Viser det sig i forbindelse med den i stk. 3 nævnte  

 fremgangsmåde, at en Medlemsstats økonomiske politik ikke er i  

 overensstemmelse med de overordnede retningslinjer, der er omhandlet i stk.  

 2, eller at der er risiko for, at den bringer Den Økonomiske og Monetære  

 Unions rette virkemåde i fare, kan Rådet, der træffer afgørelse med  

 kvalificeret flertal på grundlag af en henstilling fra Kommissionen, rette de  

 nødvendige henstillinger til den pågældende Medlemsstat.
Rådet, der træffer  

 afgørelse med kvalificeret flertal på forslag af Kommissionen, kan beslutte  

 at offentliggøre sine henstillinger.
 Formanden for Rådet og Kommissionen aflægger rapport til  

 Europa-Parlamentet om resultaterne af den multilaterale overvågning.  

 Formanden for Rådet kan opfordres til at give møde i Europa-Parlamentets  

 kompetente udvalg, hvis Rådet har offentliggjort henstillingerne.
 5. Rådet, der træffer afgørelse efter fremgangsmåden i  

 artikel 189 C, kan vedtage nærmere bestemmelser for den multilaterale  

 overvågningsprocedure, der er omhandlet i stk. 3 og 4 i nærværende artikel.
Artikel 103 A 1. Med forbehold af de øvrige fremgangsmåder i denne  

 Traktat kan Rådet, der træffer afgørelse med enstemmighed på forslag af  

 Kommissionen, vedtage foranstaltninger, der er afpasset efter den økonomiske  

 situation, navnlig hvis der opstår alvorlige forsyningsvanskeligheder med  

 hensyn til visse produkter.
2. I tilfælde af vanskeligheder eller alvorlig risiko  

 for store vanskeligheder i en Medlemsstat som følge af usædvanlige  

 begivenheder, som den ikke selv er herre over, kan Rådet, der træffer  

 afgørelse med enstemmighed på forslag af Kommissionen, på bestemte  

 betingelser yde den pågældende Medlemsstat finansiel støtte fra Fællesskabet.  

 Såfremt de store vanskeligheder skyldes naturkatastrofer, træffer Rådet  

 afgørelse med kvalificeret flertal.
Formanden for Rådet underretter  

 Europa-Parlamentet om den afgørelse, der er truffet.
Artikel 104 1. Det er ECB og Medlemsstaternes centralbanker, i det  

 følgende benævnt »de nationale centralbanker«, forbudt at give  

 fællesskabsinstitutioner eller -organer, centralregeringer, regionale, lokale  

 eller andre offentlige myndigheder, andre organer inden for den offentlige  

 sektor eller offentlige foretagender i Medlemsstaterne mulighed for at  

 foretage overtræk eller at yde dem andre former for kreditfaciliteter, og det  

 samme gælder ECB's og de nationale centralbankers køb af gældsinstrumenter  

 direkte fra disse.
 2. Bestemmelserne i stk. 1 gælder ikke for offentligt  

 ejede kreditinstitutter, som i forbindelse med forsyningen med reserver fra  

 centralbankernes side skal have samme behandling af de nationale  

 centralbanker og ECB som private kreditinstitutter.
Artikel 104 A 1. Enhver foranstaltning, der ikke er baseret på  

 tilsynsmæssige hensyn, og hvorved der gives fællesskabsinstitutioner eller  

 -organer, centralregeringer, regionale, lokale eller andre offentlige  

 myndigheder, andre organer inden for den offentlige sektor eller offentlige  

 foretagender i Medlemsstaterne privilegeret adgang til finansielle  

 institutioner, er forbudt.
 2. Rådet, der træffer afgørelse efter fremgangsmåden i  

 artikel 189 C, skal inden den 1. januar 1994 fastlægge definitioner for  

 gennemførelsen af det forbud, der er omhandlet i stk. 1.
Artikel 104 B 1. Fællesskabet hæfter ikke for og må heller ikke  

 påtage sig forpligtelser indgået af centralregeringer, regionale, lokale  

 eller andre offentlige myndigheder, andre organer inden for den offentlige  

 sektor eller offentlige foretagender i en Medlemsstat, idet dette dog ikke  

 gælder for gensidige finansielle garantier for gennemførelsen af et bestemt  

 projekt i fællesskab.
En Medlemsstat hæfter ikke for og påtager sig ikke  

 forpligtelser indgået af centralregeringer, regionale, lokale eller andre  

 offentlige myndigheder, andre organer inden for den offentlige sektor eller  

 offentlige foretagender i en anden Medlemsstat, idet dette dog ikke gælder  

 for gensidige finansielle garantier for gennemførelsen af et bestemt projekt  

 i fællesskab.
 2. Om nødvendigt kan Rådet, der træffer afgørelse  

 efter fremgangsmåden i artikel 189 C, fastlægge definitioner med henblik på  

 gennemførelsen af de forbud, der er omhandlet i artikel 104 og i nærværende  

 artikel.
Artikel 104 C 1. Medlemsstaterne skal undgå uforholdsmæssigt store  

 offentlige underskud.
2. Kommissionen overvåger udviklingen i  

 Medlemsstaternes budgetsituation og i deres offentlige gæld med henblik på at  

 identificere alvorlige fejl.
Den skal navnlig undersøge, om budgetdisciplinen  

 overholdes på grundlag af følgende to kriterier:
- denne procentdel er faldet væsentligt og vedvarende og har nået et  

 niveau, der ligger tæt på referenceværdien; - eller overskridelsen af referenceværdien kun er exceptionel og  

 midlertidig, og nævnte procentdel fortsat ligger tæt på referenceværdien; Referenceværdierne er fastsat i den protokol om proceduren i forbindelse  

 med uforholdsmæssigt store underskud, der er knyttet som bilag til denne  

 Traktat.
3. Hvis en Medlemsstat ikke opfylder kravene i  

 forbindelse med et af eller begge disse kriterier, udarbejder Kommissionen en  

 rapport.
I Kommissionens rapport tages der ligeledes hensyn til, om det  

 offentlige underskud overstiger de offentlige investeringsudgifter, samt til  

 alle andre relevante forhold, herunder Medlemsstatens økonomiske og  

 budgetmæssige situation på mellemlang sigt.
 Kommissionen kan ligeledes udarbejde en rapport, hvis den, selv om kravene  

 efter kriterierne er opfyldt, er af den opfattelse, at der er risiko for et  

 uforholdsmæssigt stort underskud i en Medlemsstat.
 4. Det i artikel 109 C omhandlede udvalg afgiver  

 udtalelse om Kommissionens rapport.
 5. Hvis Kommissionen finder, at der er eller kan opstå  

 et uforholdsmæssigt stort underskud i en Medlemsstat, skal den afgive en  

 udtalelse til Rådet.
 6. Rådet, der træffer afgørelse med kvalificeret  

 flertal på grundlag af en henstilling fra Kommissionen og under hensyntagen  

 til de bemærkninger, som den pågældende Medlemsstat måtte ønske at fremsætte,  

 fastslår efter en generel vurdering, om der foreligger et uforholdsmæssigt  

 stort underskud.
7. Fastslås det i henhold til stk. 6, at der  

 foreligger et uforholdsmæssigt stort underskud, retter Rådet henstillinger  

 til den pågældende Medlemsstat med henblik på at bringe denne situation til  

 ophør inden for en given frist.
Disse henstillinger offentliggøres ikke, jf.  

 dog stk. 8.
 8. Konstaterer Rådet, at dets henstillinger ikke er  

 fulgt op af virkningsfulde foranstaltninger inden for den fastsatte frist,  

 kan det offentliggøre sine henstillinger.
 9. Undlader en Medlemsstat fortsat at efterkomme  

 Rådets henstillinger, kan Rådet beslutte at pålægge Medlemsstaten inden for  

 en bestemt frist at træffe foranstaltninger til den nedbringelse af  

 underskuddet, som Rådet skønner nødvendig for at rette op på situationen.
 I et sådant tilfælde kan Rådet anmode den pågældende Medlemsstat om at  

 forelægge rapporter i henhold til en bestemt tidsplan for at undersøge denne  

 Medlemsstats tilpasningsbestræbelser.
 10. Den i artikel 169-170 fastsatte klageret kan ikke  

 udøves i forbindelse med stk. 1-9 i nærværende artikel.
 11. Så længe en Medlemsstat ikke efterkommer en  

 beslutning, der er truffet i overensstemmelse med stk. 9, kan Rådet beslutte  

 at anvende eller forstærke, alt efter situationen, en eller flere af følgende  

 foranstaltninger:
- kræve, at den pågældende Medlemsstat offentliggør yderligere  

 oplysninger, der skal specificeres af Rådet, før den udsteder obligationer og  

 andre værdipapirer; - opfordre Den Europæiske Investeringsbank til at tage sin udlånspolitik  

 over for den pågældende Medlemsstat op til fornyet overvejelse; - kræve, at den pågældende Medlemsstat deponerer et ikke-rentebærende  

 beløb af en passende størrelse hos Fællesskabet, indtil det uforholdsmæssigt  

 store underskud efter Rådets opfattelse er blevet korrigeret; - pålægge bod af en passende størrelse.
 Formanden for Rådet underretter Europa-Parlamentet om de afgørelser, der  

 er truffet.
12. Rådet ophæver nogle af eller alle sine afgørelser  

 som omhandlet i stk. 6-9 og stk. 11, i det omfang det uforholdsmæssigt store  

 underskud i den pågældende Medlemsstat efter Rådets opfattelse er blevet  

 korrigeret.
Hvis Rådet tidligere er fremkommet med offentlige henstillinger,  

 fremsætter det, så snart afgørelsen efter stk. 8 er ophævet, en offentlig  

 erklæring om, at der ikke længere er et uforholdsmæssigt stort underskud i  

 den pågældende Medlemsstat.
 13. Når Rådet træffer de i stk. 7-9 og stk. 11 og 12  

 nævnte afgørelser, træffer det afgørelse på grundlag af en henstilling fra  

 Kommissionen med et flertal på to tredjedele af sine medlemmers stemmer som  

 vægtet i henhold til artikel 148, stk. 2, idet stemmer afgivet af den berørte  

 Medlemsstat dog ikke medregnes.
 14. Den protokol om proceduren i forbindelse med  

 uforholdsmæssigt store underskud, der er knyttet som bilag til denne Traktat,  

 indeholder yderligere bestemmelser vedrørende gennemførelsen af den  

 procedure, der er beskrevet i denne artikel.
 Rådet, der træffer afgørelse med enstemmighed på forslag af Kommissionen  

 og efter høring af Europa-Parlamentet og ECB, vedtager passende bestemmelser,  

 som derefter erstatter ovennævnte protokol.
 Med forbehold af de øvrige bestemmelser i dette stykke fastsætter Rådet,  

 der træffer afgørelse med kvalificeret flertal på forslag af Kommissionen og  

 efter høring af Europa-Parlamentet, inden den 1. januar 1994 de nærmere  

 regler og definitioner for anvendelsen af bestemmelserne i nævnte protokol.
Den monetære politik Artikel 105 1. Hovedmålet for ESCB er at fastholde prisstabilitet.  

 Uden at målsætningen om prisstabilitet derved berøres, støtter ESCB de  

 generelle økonomiske politikker i Fællesskabet med henblik på at bidrage til  

 gennemførelsen af Fællesskabets mål som fastsat i artikel 2. ESCB handler i  

 overensstemmelse med princippet om en åben markedsøkonomi med fri  

 konkurrence, som fremmer en effektiv ressourceallokering, og i  

 overensstemmelse med principperne i artikel 3 A.
 2. De grundlæggende opgaver, der skal udføres af ESCB,  

 er:
- at formulere og gennemføre Fællesskabets monetære politik; - at foretage transaktioner i udenlandsk valuta i overensstemmelse med  

 bestemmelserne i artikel 109; - at besidde og forvalte Medlemsstaternes officielle valutareserver; - at fremme betalingssystemernes smidige funktion.
 3. Stk. 2, tredje led, berører ikke Medlemsstaternes  

 regeringers besiddelse og forvaltning af arbejdsbeholdninger i udenlandske  

 valutaer.
4. ECB skal høres - om ethvert forslag til fællesskabsretsakt inden for dens  

 kompetenceområder; - af de nationale myndigheder om ethvert udkast til retsforskrift inden  

 for dens kompetenceområder, men inden for de rammer og på de betingelser, der  

 fastsættes af Rådet efter fremgangsmåden i artikel 106, stk. 6; ECB kan forelægge udtalelser for de relevante fællesskabsinstitutioner  

 eller -organer eller nationale myndigheder om spørgsmål inden for dens  

 kompetenceområder.
 5. ESCB bidrager til en smidig gennemførelse af de  

 kompetente myndigheders politikker vedrørende tilsyn med kreditinstitutter og  

 det finansielle systems stabilitet.
 6. Rådet, der træffer afgørelse med enstemmighed på  

 forslag af Kommissionen og efter høring af ECB samt efter samstemmende  

 udtalelse fra Europa-Parlamentet, kan overdrage ECB specifikke opgaver i  

 forbindelse med politikker vedrørende tilsyn med kreditinstitutter og andre  

 finansielle institutioner bortset fra forsikringsselskaber.
Artikel 105 A 1. ECB har eneret til at bemyndige udstedelse af  

 pengesedler i Fællesskabet.
ECB og de nationale centralbanker kan udstede  

 pengesedler.
De pengesedler, der udstedes af ECB og de nationale  

 centralbanker, er de eneste, der har status som lovlige betalingsmidler i  

 Fællesskabet.
2. Medlemsstaterne kan udstede mønter med forbehold af  

 ECB's godkendelse af omfanget heraf.
Rådet, der træffer afgørelse efter  

 fremgangsmåden i artikel 189 C og efter høring af ECB, kan vedtage  

 foranstaltninger med henblik på at harmonisere den pålydende værdi og de  

 tekniske specifikationer for alle mønter, som er bestemt til at sættes i  

 omløb, i den udstrækning det er nødvendigt af hensyn til mønternes smidige  

 omløb i Fællesskabet.
Artikel 106 1. ESCB består af ECB og de nationale centralbanker.
 2. ECB har status som juridisk person.
 3. ESCB styres af ECB's besluttende organer, som er  

 Styrelsesrådet og Direktionen.
 4. ESCB-statutten er nedfældet i en protokol, der er  

 knyttet som bilag til denne Traktat.
5. Artikel 5.1, 5.2, 5.3, 17, 18, 19.1, 22, 23, 24,  

 26, 32.2, 32.3, 32.4, 32.6, 33.1.a) og 36 i ESCB-statutten kan ændres af  

 Rådet, der enten træffer afgørelse med kvalificeret flertal på grundlag af en  

 henstilling fra ECB og efter høring af Kommissionen eller med enstemmighed på  

 forslag af Kommissionen og efter høring af ECB.
I hvert tilfælde skal der  

 indhentes samstemmende udtalelse fra Europa-Parlamentet.
 6. Rådet, der træffer afgørelse med kvalificeret  

 flertal enten på forslag af Kommissionen og efter høring af EuropaParlamentet  

 og ECB eller på grundlag af en henstilling fra ECB og efter høring af  

 Europa-Parlamentet og Kommissionen, vedtager de bestemmelser, der er nævnt i  

 artikel 4, 5.4, 19.2, 20, 28.1, 29.2, 30.4 og 34.3 i ESCB-statutten.
Artikel 107 Under udøvelsen af de beføjelser og gennemførelsen af de opgaver og  

 pligter, som de har fået pålagt ved denne Traktat og ESCB-statutten må  

 hverken ECB, de nationale centralbanker eller medlemmerne af disses  

 besluttende organer søge eller modtage instrukser fra  

 fællesskabsinstitutioner eller -organer, fra Medlemsstaternes regeringer  

 eller fra nogen anden side.
Fællesskabets institutioner og organer samt  

 Medlemsstaternes regeringer forpligter sig til at respektere dette princip og  

 til ikke at søge at øve indflydelse på, hvordan medlemmerne af ECB's eller af  

 de nationale centralbankers besluttende organer udfører deres opgaver.
Artikel 108 Senest på tidspunktet for oprettelsen af ESCB sørger hver Medlemsstat for,  

 at dens nationale lovgivning, herunder statutterne for dens nationale  

 centralbank, er forenelig med denne Traktat og ESCB-statutten.
Artikel 108 A 1. Med henblik på at udføre de opgaver, der er pålagt  

 ESCB, skal ECB i overensstemmelse med bestemmelserne i denne Traktat og på de  

 betingelser, der er fastsat i ESCBstatutten:
- udstede forordninger i det omfang, det er nødvendigt for at gennemføre  

 de opgaver, der er fastlagt i artikel 3.1, første led, og i artikel 19.1, 22  

 eller 25.2 i ESCB-statutten, samt i tilfælde, der fastsættes i de retsakter  

 vedtaget af Rådet, der er nævnt i artikel 106, stk. 6; - vedtage de beslutninger, der er nødvendige for at udføre de opgaver, der  

 er pålagt ESCB efter denne Traktat og ESCB-statutten; - rette henstillinger og afgive udtalelser.
2. En forordning er almengyldig.
Den er bindende i  

 alle enkeltheder og gælder umiddelbart i hver Medlemsstat.
 Henstillinger og udtalelser er ikke bindende.
 En beslutning er bindende i alle enkeltheder for dem, den angiver at være  

 rettet til.
 Artikel 190, 191 og 192 gælder for forordninger og beslutninger vedtaget  

 af ECB.
 ECB kan beslutte at offentliggøre sine beslutninger, henstillinger og  

 udtalelser.
 3. Inden for de grænser og på de vilkår, der vedtages  

 af Rådet efter fremgangsmåden i artikel 106, stk. 6, skal ECB være berettiget  

 til at pålægge foretagender bøder eller tvangsbøder i tilfælde af manglende  

 opfyldelse af forpligtelser i henhold til dens forordninger og beslutninger.
Artikel 109 1. Uanset artikel 228 kan Rådet, der træffer afgørelse  

 med enstemmighed på grundlag af en henstilling fra ECB eller Kommissionen og  

 efter høring af ECB, hvor det tilstræbes at opnå en konsensus, der er i  

 overensstemmelse med målsætningen om prisstabilitet, efter høring af  

 Europa-Parlamentet, i overensstemmelse med fremgangsmåderne i stk. 3 for de  

 der nævnte arrangementer indgå formelle aftaler om et valutakurssystem for  

 ECUen over for ikke-fællesskabsvalutaer.
Rådet, der træffer afgørelse med  

 kvalificeret flertal på grundlag af en henstilling fra ECB eller Kommissionen  

 og efter høring af ECB, hvor det tilstræbes at opnå en konsensus, der er i  

 overensstemmelse med målsætningen om prisstabilitet, kan vedtage, ændre eller  

 ophæve centralkurserne for ECUen inden for valutakurssystemet.
Formanden for  

 Rådet underretter EuropaParlamentet om enhver vedtagelse, ændring eller  

 ophævelse af centralkurserne for ECUen.
2. Såfremt der ikke findes noget valutakurssystem i  

 forhold til en eller flere ikke-fællesskabsvalutaer som nævnt i stk. 1, kan  

 Rådet, der træffer afgørelse med kvalificeret flertal enten på grundlag af en  

 henstilling fra Kommissionen og efter høring af ECB eller på grundlag af en  

 henstilling fra ECB, udarbejde generelle retningslinjer for  

 valutakurspolitikken i forhold til disse valutaer.
Disse generelle  

 retningslinjer berører ikke ESCB's hovedmålsætning om at fastholde  

 prisstabilitet.
3. Såfremt Fællesskabet skal forhandle aftaler om  

 monetære spørgsmål eller spørgsmål vedrørende valutakursordninger med en  

 eller flere stater eller internationale organisationer, fastlægger Rådet, der  

 træffer afgørelse med kvalificeret flertal på grundlag af en henstilling fra  

 Kommissionen og efter høring af ECB, uanset artikel 228 arrangementer for  

 forhandling og indgåelse af sådanne aftaler.
Disse arrangementer skal sikre,  

 at Fællesskabet udtrykker een enkelt holdning.
Kommissionen tilknyttes  

 forhandlingerne fuldt ud.
 Aftaler, der er indgået i henhold til dette stykke, er bindende for  

 Fællesskabets institutioner, ECB og Medlemsstaterne.
 4. Med forbehold af stk. 1 skal Rådet, der træffer  

 afgørelse på forslag af Kommissionen og efter høring af ECB med kvalificeret  

 flertal, fastlægge Fællesskabets holdning på internationalt plan i  

 forbindelse med spørgsmål af særlig interesse for Den Økonomiske og Monetære  

 Union samt, idet det her træffer afgørelse med enstemmighed, fastlægge dets  

 repræsentation under overholdelse af den kompetencefordeling, der er fastsat  

 i artikel 103 og 105.
 5. Med forbehold af Fællesskabets kompetence og  

 Fællesskabets aftaler for så vidt angår Den Økonomiske og Monetære Union, kan  

 Medlemsstaterne forhandle i internationale organer og indgå internationale  

 aftaler.
Institutionelle bestemmelser Artikel 109 A 1. ECB's Styrelsesråd består af medlemmerne af ECB's  

 Direktion og cheferne for de nationale centralbanker.
 2. a) Direktionen består af formanden, næstformanden  

 og fire andre medlemmer.
 Deres embedsperiode er på 8 år, og mandatet kan ikke fornyes.
 Kun statsborgere i Medlemsstaterne kan være medlemmer af Direktionen.
Artikel 109 B 1. Formanden for Rådet og et medlem af Kommissionen  

 kan uden stemmeret deltage i møderne i ECB's Styrelsesråd.
 Formanden for Rådet kan fremsætte forslag til drøftelse i ECB's  

 Styrelsesråd.
 2. Formanden for ECB opfordres til at deltage i Rådets  

 møder, når dette behandler spørgsmål vedrørende ESCB's mål og opgaver.
 3. ECB fremsender en årsberetning om ESCB's  

 aktiviteter og om den monetære politik i det foregående og det indeværende år  

 til Europa-Parlamentet, Rådet og Kommissionen og også til Det Europæiske Råd.  

 Formanden for ECB forelægger beretningen for Rådet og for EuropaParlamentet,  

 som kan foranstalte en generel drøftelse på grundlag heraf.
 Formanden for ECB og de øvrige medlemmer af Direktionen kan på anmodning  

 af Europa-Parlamentet eller på eget initiativ høres af Europa-Parlamentets  

 kompetente udvalg.
Artikel 109 C 1. Med henblik på at fremme en samordning af  

 Medlemsstaternes politik i det fulde omfang, der er nødvendigt for det indre  

 markeds funktion, oprettes der et rådgivende monetært udvalg.
 Udvalget har til opgave:
- at følge Medlemsstaternes og Fællesskabets monetære og finansielle  

 situation samt Medlemsstaternes almindelige betalingssystemer og at aflægge  

 regelmæssige beretninger herom til Rådet og Kommissionen; - at afgive udtalelser, enten på opfordring af Rådet eller Kommissionen  

 eller på eget initiativ, til brug for disse institutioner; - med forbehold af artikel 151 at bidrage til forberedelsen af Rådets  

 arbejde som nævnt i artikel 73 F, 73 G, artikel 103, stk. 2, 3, 4 og 5,  

 artikel 103 A, 104 A, 104 B, 104 C, artikel 109 E, stk. 2, artikel 109 F,  

 stk. 6, artikel 109 H, 109 I, 109 J, stk. 2, og artikel 109 K, stk. 1; - mindst en gang om året at undersøge situationen med hensyn til  

 kapitalbevægelser og friheden til at foretage betalinger, som den følger af  

 anvendelsen af denne Traktat og af Rådets foranstaltninger; undersøgelsen  

 skal omfatte alle foranstaltninger vedrørende kapitalbevægelser og  

 betalinger; Udvalget aflægger beretning til Kommissionen og Rådet om  

 resultaterne af denne undersøgelse.
 Medlemsstaterne og Kommissionen udnævner hver to medlemmer af Det Monetære  

 Udvalg.
2. Ved indledningen af tredje fase oprettes der et  

 økonomisk og finansielt udvalg.
Det Monetære Udvalg, der er omhandlet i stk.  

 1, opløses.
 Det Økonomiske og Finansielle Udvalg har til opgave:
- at afgive udtalelser, enten på opfordring af Rådet eller Kommissionen  

 eller på eget initiativ, til brug for disse institutioner; - at følge Medlemsstaternes og Fællesskabets økonomiske og finansielle  

 situation og aflægge regelmæssige beretninger herom til Rådet og  

 Kommissionen, især om de finansielle forbindelser med tredjelande og  

 internationale institutioner; - med forbehold af artikel 151 at bidrage til forberedelsen af Rådets  

 arbejde som nævnt i artikel 73 F, 73 G, artikel 103, stk. 2-5, artikel 103 A,  

 104 A, 104 B, 104 C, artikel 105, stk. 6, artikel 105 A, stk. 2, artikel 106,  

 stk. 5 og 6, artikel 109, 109 H, artikel 109 I, stk. 2 og 3, artikel 109 K,  

 stk. 2, og artikel 109 L, stk. 4 og 5, og at udføre andre rådgivende og  

 forberedende opgaver, som Rådet har pålagt det; - mindst en gang om året at undersøge situationen med hensyn til  

 kapitalbevægelser og friheden til at foretage betalinger, som den følger af  

 anvendelsen af Traktaten og af Rådets foranstaltninger; undersøgelsen skal  

 omfatte alle foranstaltninger vedrørende kapitalbevægelser og betalinger;  

 Udvalget aflægger beretning til Kommissionen og Rådet om resultaterne af  

 denne undersøgelse.
 Medlemsstaterne, Kommissionen og ECB udnævner hver højst to medlemmer af  

 Udvalget.
3. Rådet, der træffer afgørelse med kvalificeret  

 flertal på forslag af Kommissionen og efter høring af ECB og det i denne  

 artikel omhandlede udvalg, fastlægger nærmere bestemmelser for  

 sammensætningen af Det Økonomiske og Finansielle Udvalg.
Formanden for Rådet  

 underretter Europa-Parlamentet om den pågældende afgørelse.
 4. Ud over de opgaver, der er anført i stk. 2, følger  

 Udvalget, såfremt og så længe der findes Medlemsstater med en dispensation  

 som nævnt i artikel 109 K og 109 L, disse Medlemsstaters monetære og  

 finansielle situation samt deres generelle betalingssystem og aflægger  

 regelmæssige beretninger herom til Rådet og Kommissionen.
Artikel 109 D For så vidt angår spørgsmål, der falder ind under anvendelsesområdet for  

 artikel 103, stk. 4, artikel 104 C, bortset fra stk. 14, artikel 109, 109 J,  

 109 K og artikel 109 L, stk. 4 og 5, kan Rådet eller en Medlemsstat anmode  

 Kommissionen om, alt efter tilfældet, at fremsætte en henstilling eller et  

 forslag.
Kommissionen behandler sådanne anmodninger og forelægger straks  

 Rådet sine konklusioner.
Overgangsbestemmelser Artikel 109 E 1. Anden fase i gennemførelsen af Den Økonomiske og  

 Monetære Union begynder den 1. januar 1994.
2. Inden denne dato - om nødvendigt træffe passende foranstaltninger til at efterleve  

 forbuddene i artikel 73 B, med forbehold af artikel 73 E, og i artikel 104 og  

 artikel 104 A, stk. 1; - om fornødent, med henblik på at muliggøre den i litra b) nævnte  

 vurdering, vedtage flerårige programmer med det formål at sikre den  

 vedvarende konvergens, der er nødvendig for gennemførelsen af Den Økonomiske  

 og Monetære Union, navnlig for så vidt angår prisstabilitet og sunde  

 offentlige finanser.
 3. Bestemmelserne i artikel 104, artikel 104 A, stk.  

 1, artikel 104 B, stk. 1, og artikel 104 C, bortset fra stk. 1, 9, 11 og 14,  

 finder anvendelse fra begyndelsen af anden fase.
 Bestemmelserne i artikel 103 A, stk. 2, artikel 104 C, stk. 1, 9 og 11,  

 artikel 105, 105 A, 107, 109, 109 A, 109 B samt artikel 109 C, stk. 2 og 4,  

 finder anvendelse fra begyndelsen af tredje fase.
 4. I anden fase skal Medlemsstaterne bestræbe sig på  

 at undgå uforholdsmæssigt store offentlige underskud.
 5. Under anden fase skal hver Medlemsstat i givet fald  

 indlede den proces, der skal føre frem til dens centralbanks uafhængighed i  

 overensstemmelse med bestemmelserne i artikel 108.
Artikel 109 F 1. Ved indledningen af anden fase oprettes Det  

 Europæiske Monetære Institut, i det følgende benævnt »EMI«, og det  

 påbegynder sit virke; det har status som juridisk person og ledes og  

 forvaltes af et råd, der består af en formand og cheferne for de nationale  

 centralbanker, idet en af disse chefer skal være næstformand.
Formanden udnævnes ved fælles overenskomst mellem Medlemsstaternes  

 regeringer på stats- og regeringschefsniveau på grundlag af en indstilling  

 fra enten Komiteen af Medlemsstaternes Centralbankchefer, i det følgende  

 benævnt »Centralbankchefkomiteen« eller Rådet for EMI og efter  

 høring af Europa-Parlamentet og Rådet.
Formanden udvælges blandt personer,  

 som er værdige i almindeligt omdømme og har professionel erfaring i monetære  

 forhold eller i bankvæsen.
Kun statsborgere i Medlemsstaterne kan være  

 formand for EMI.
Rådet for EMI udnævner næstformanden.
 Statutten for EMI fastsættes i en protokol, der knyttes som bilag til  

 denne Traktat.
 Centralbankchefkomiteen opløses ved indledningen af anden fase.
2. EMI har til opgave at - styrke samarbejdet mellem Medlemsstaternes centralbanker; - styrke samordningen af Medlemsstaternes monetære politik med henblik på  

 at sikre prisstabilitet; - overvåge Det Europæiske Monetære systems funktion; - afholde konsultationer vedrørende spørgsmål, der falder ind under de  

 nationale centralbankers kompetence, og som berører de finansielle  

 institutioners og markeders stabilitet; - overtage opgaverne fra Den Europæiske Fond for Monetært Samarbejde, som  

 opløses; de nærmere bestemmelser for opløsningen fastsættes i statutten for  

 EMI; - lette anvendelsen af ECUen og overvåge dens udvikling, herunder om  

 ECU-clearingsystemet fungerer smidigt.
3. Som forberedelse til tredje fase skal EMI - forberede de instrumenter og procedurer, der er nødvendige for at føre  

 en fælles monetær politik i tredje fase; - hvor det er nødvendigt fremme harmoniseringen af de regler og den  

 praksis, der gælder for indsamling, udarbejdelse og udgivelse af statistikker  

 inden for dets kompetenceområde; - forberede regler for transaktioner, som skal udføres af de nationale  

 centralbanker inden for rammerne af ESCB; - fremme effektiviteten af grænseoverskridende betalinger; - føre tilsyn med den tekniske forberedelse af ECU-sedler.
Senest den 31. december 1996 skal EMI fastlægge de vedtægtsmæssige,  

 organisationsmæssige og logistiske rammer, der er nødvendige for, at ESCB kan  

 udføre sine opgaver i tredje fase.
Disse rammer forelægges ECB til afgørelse  

 på datoen for dennes oprettelse.
4. EMI, der træffer afgørelse med et flertal på to  

 tredjedele af medlemmerne af dets Råd, kan - afgive udtalelser eller rette henstillinger vedrørende det generelle  

 sigte for penge- og valutakurspolitikken samt de dertil knyttede  

 foranstaltninger, som hver Medlemsstat har indført; - rette udtalelser eller henstillinger til regeringerne og til Rådet  

 vedrørende politikker, som vil kunne påvirke Fællesskabets monetære situation  

 indadtil og udadtil, og navnlig Det Europæiske Monetære Systems funktion; - rette henstillinger til Medlemsstaternes monetære myndigheder vedrørende  

 varetagelsen af deres monetære politik.
 5. EMI kan efter enstemmig afgørelse beslutte at  

 offentliggøre sine udtalelser og henstillinger.
 6. EMI høres af Rådet om ethvert forslag til  

 fællesskabsretsakt inden for dets kompetenceområde.
 Inden for de rammer og på de betingelser, der fastsættes af Rådet, som  

 træffer afgørelse med kvalificeret flertal på forslag af Kommissionen og  

 efter høring af Europa-Parlamentet og EMI, høres EMI af myndighederne i  

 Medlemsstaterne om et-hvert udkast til retsforskrift inden for dets  

 kompetenceområde.
 7. Rådet, der træffer afgørelse med enstemmighed på  

 forslag af Kommissionen og efter høring af Europa-Parlamentet og EMI, kan  

 overdrage EMI andre opgaver med henblik på forberedelsen af tredje fase.
 8. I de tilfælde, hvor ECB ifølge denne Traktat har en  

 rådgivende funktion skal henvisninger til ECB i tiden indtil oprettelsen af  

 ECB forstås som henvisninger til EMI.
 I de tilfælde, hvor EMI ifølge denne Traktat har en rådgivende funktion,  

 skal henvisninger til EMI i tiden før den 1. januar 1994 forstås som  

 henvisninger til Centralbankchefkomiteen.
 9. I anden fase forstås udtrykket ECB, som anvendt i  

 artikel 173, 175, 176, 177, 180 og 215, som EMI.
Artikel 109 G ECU-kurvens valutasammensætning ændres ikke.
 Fra indledningen af tredje fase er ECUens værdi uigenkaldeligt fastlåst i  

 overensstemmelse med bestemmelserne i artikel 109 L, stk. 4.
Artikel 109 H 1. I tilfælde af, at en Medlemsstat har vanskeligheder  

 eller alvorligt trues af vanskeligheder med hensyn til sin betalingsbalance,  

 enten som følge af uligevægt på dens globale betalingsbalance eller som følge  

 af arten af den valuta, den råder over, og navnlig når disse vanskeligheder  

 vil kunne bringe det fælles markeds funktion eller den gradvise  

 virkeliggørelse af den fælles handelspolitik i fare, indleder Kommissionen  

 straks en undersøgelse af situationen i den pågældende Stat og af de  

 foranstaltninger, som denne har truffet eller kan træffe i henhold til  

 bestemmelserne i denne Traktat under anvendelse af alle til rådighed stående  

 midler.
Kommissionen angiver de foranstaltninger, som den henstiller til den  

 pågældende Stat at træffe.
 Såfremt de af en Medlemsstat trufne forholdsregler og de af Kommissionen  

 foreslåede foranstaltninger viser sig utilstrækkelige til at afhjælpe de  

 opståede eller truende vanskeligheder, skal Kommissionen efter at have  

 indhentet udtalelse fra det i artikel 109 C nævnte Udvalg rette henstilling  

 til Rådet om gensidig bistandsydelse og passende former herfor.
 Kommissionen holder regelmæssigt Rådet underrettet om situationen og dens  

 udvikling.
2. Rådet træffer med kvalificeret flertal afgørelse om  

 ydelse af gensidig bistand; det udsteder direktiver eller vedtager  

 beslutninger, som fastlægger vilkårene for og den nærmere udformning af denne  

 bistand.
Den gensidige bistand kan især gå ud på:
 3. Godkender Rådet ikke den gensidige bistand, hvorom  

 Kommissionen har rettet henstilling, eller er den ydede bistand og de trufne  

 foranstaltninger utilstrækkelige, bemyndiger Kommissionen den Stat, der er i  

 vanskeligheder, til at træffe beskyttelsesforanstaltninger på de vilkår og i  

 den nærmere udformning, som Kommissionen fastsætter.
 Rådet kan med kvalificeret flertal tilbagekalde denne bemyndigelse og  

 ændre vilkårene for og udformningen af beskyttelsesforanstaltningerne.
 4. Denne artikel finder ikke længere anvendelse fra  

 begyndelsen af tredje fase, jf. dog artikel 109 K, stk. 6.
Artikel 109 I 1. Opstår der en pludselig betalingsbalancekrise, og  

 træffes der ikke omgående beslutning i henhold til artikel 109 H, stk. 2, kan  

 den pågældende Medlemsstat i forebyggende øjemed træffe de nødvendige  

 beskyttelsesforanstaltninger.
Disse foranstaltninger skal medføre mindst  

 mulig forstyrrelse i det fælles markeds funktion og må ikke gå ud over, hvad  

 der er absolut nødvendigt for at afhjælpe de pludseligt opståede  

 vanskeligheder.
2. Kommissionen og de øvrige Medlemsstater skal  

 underrettes om disse beskyttelsesforanstaltninger senest ved deres  

 ikrafttræden.
Kommissionen kan anbefale Rådet, at der ydes gensidig bistand i  

 henhold til artikel 109 H.
 3. Efter udtalelse fra Kommissionen og høring af det i  

 artikel 109 C nævnte udvalg kan Rådet med kvalificeret flertal beslutte, at  

 den pågældende Stat skal ændre, udsætte eller ophæve ovennævnte  

 beskyttelsesforanstaltninger.
 4. Denne artikel finder ikke længere anvendelse fra  

 begyndelsen af tredje fase, jf. dog artikel 109 K, stk. 6.
Artikel 109 J 1. Kommissionen og EMI aflægger beretning til Rådet om  

 Medlemsstaternes opfyldelse af deres forpligtelser med hensyn til  

 virkeliggørelsen af Den Økonomiske og Monetære Union.
Disse beretninger skal  

 omfatte en undersøgelse af, hvorvidt hver Medlemsstats nationale lovgivning,  

 herunder den nationale centralbanks statut, er forenelig med artikel 107 og  

 108 i denne Traktat, samt med ESCB-statutten.
I beretningerne skal det  

 ligeledes undersøges, om der er opnået en høj grad af vedvarende konvergens  

 ved, at hver Medlemsstat har opfyldt følgende kriterier:
- en høj grad af prisstabilitet; dette vil fremgå af en inflationstakt,  

 som ligger tæt op ad inflationstakten i de højst tre Medlemsstater, der har  

 nået de bedste resultater med hensyn til prisstabilitet; - holdbare offentlige finanser; dette vil fremgå af, at Medlemsstaten har  

 opnået en offentlig budgetstilling, der ikke udviser et uforholdsmæssigt  

 stort underskud som fastslået i henhold til artikel 104 C, stk. 6; - overholdelse af de normale udsvingsmargener i Det Europæiske Monetære  

 Systems valutakursmekanisme i mindst to år uden devaluering over for andre  

 Medlemsstaters valutaer; - den varige karakter af den konvergens, Medlemsstaten har opnået, samt af  

 dens deltagelse i Det Europæiske Monetære Systems valutakursmekanisme, som  

 afspejlet i de langfristede rentesatser.
De fire kriterier, der er nævnt i dette stykke, og de relevante tidsrum,  

 de skal overholdes i, er præciseret nærmere i en protokol, der er knyttet som  

 bilag til denne Traktat.
Kommissionens og EMI's beretninger skal også  

 omhandle ECUens udvikling, resultaterne af markedsintegrationen, situationen  

 for og udviklingen i betalingsbalancens løbende poster og en redegørelse for  

 udviklingen i enhedslønomkostningerne og andre prisindeks.
2. På grundlag af disse beretninger vurderer Rådet med  

 kvalificeret flertal efter henstilling fra Kommissionen, - om hver enkelt Medlemsstat opfylder de nødvendige betingelser for  

 indførelsen af en fælles valuta; - om et flertal af Medlemsstaterne opfylder de nødvendige betingelser for  

 indførelsen af en fælles valuta; og anbefaler sine konklusioner til Rådet i dets sammensætning af stats- og  

 regeringscheferne.
Europa-Parlamentet skal høres og forelægge sin udtalelse  

 for Rådet i dets sammensætning af stats- og regeringscheferne.
3. Under behørigt hensyn til de beretninger, der er  

 omhandlet i stk. 1, samt til den udtalelse fra Europa-Parlamentet, der er  

 omhandlet i stk. 2, skal Rådet, i sin sammensætning af stats- og  

 regeringscheferne, med kvalificeret flertal og senest den 31. december 1996  

 afgøre - om et flertal af Medlemsstaterne opfylder de nødvendige betingelser for  

 indførelsen af en fælles valuta på grundlag af de anbefalinger fra Rådet, der  

 er omhandlet i stk. 2; - om det er hensigtsmæssigt for Fællesskabet at gå over til tredje fase af  

 Den Økonomiske og Monetære Union; og i bekræftende fald - fastsætte datoen for indledning af tredje fase.
 4. Hvis datoen for indledning af tredje fase ikke er  

 blevet fastsat ved udgangen af 1997, indledes den tredje fase den 1. januar  

 1999. Inden den 1. juli 1998 skal Rådet, i sin sammensætning af stats- og  

 regeringscheferne, efter en gentagelse af fremgangsmåden i stk. 1 og 2 med  

 undtagelse af stk. 2, andet led, og under hensyn til de i stk. 1 omhandlede  

 beretninger samt Europa-Parlamentets udtalelse, med kvalificeret flertal og  

 på grundlag af Rådets anbefalinger som omhandlet i stk. 2 bekræfte, hvilke  

 Medlemsstater der opfylder de nødvendige betingelser for indførelse af en  

 fælles valuta.
Artikel 109 K 1. Såfremt beslutningen er blevet truffet om at  

 fastsætte datoen i overensstemmelse med artikel 109 J, stk. 3, træffer Rådet  

 på grundlag af sine anbefalinger som omhandlet i artikel 109 J, stk. 2, med  

 kvalificeret flertal på grundlag af en henstilling fra Kommissionen afgørelse  

 om, hvorvidt nogle Medlemsstater skal indrømmes en dispensation som defineret  

 i stk. 3 i nærværende artikel, og i givet fald hvilke.
Sådanne Medlemsstater  

 benævnes i denne Traktat »Medlemsstater med dispensation«.
 Såfremt Rådet i overensstemmelse med artikel 109 J, stk. 4, har bekræftet,  

 hvilke Medlemsstater der opfylder de nødvendige betingelser for indførelse af  

 en fælles valuta, skal de Medlemsstater, der ikke opfylder betingelserne,  

 indrømmes en dispensation som defineret i stk. 3 i nærværende artikel.  

 Sådanne Medlemsstater benævnes i denne Traktat »Medlemsstater med  

 dispensation«.
 2. Mindst en gang hvert andet år, eller på anmodning  

 fra en Medlemsstat med dispensation, aflægger Kommissionen og ECB beretning  

 til Rådet efter fremgangsmåden i artikel 109 J, stk. 1. Efter høring af  

 Europa-Parlamentet og efter drøftelse i Rådet i dets sammensætning af stats-  

 og regeringscheferne, træffer Rådet med kvalificeret flertal på forslag af  

 Kommissionen afgørelse om, hvilke Medlemsstater med dispensation der opfylder  

 de nødvendige betingelser baseret på kriterierne i artikel 109 J, stk. 1, og  

 ophæver de pågældende Medlemsstaters dispensation.
 3. En dispensation som anført i stk. 1 medfører, at  

 følgende artikler ikke gælder for den pågældende Medlemsstat: artikel 104 C,  

 stk. 9 og 11, artikel 105, stk. 1, 2, 3 og 5, artikel 105 A, 108 A, 109 og  

 artikel 109 A, stk. 2, litra b). Udelukkelsen af den pågældende Medlemsstat  

 og dens nationale centralbank fra rettighederne og forpligtelserne inden for  

 ESCB er præciseret i kapitel IX i ESCB-statutten.
 4. I artikel 105, stk. 1, 2 og 3, artikel 105 A, 108  

 A, 109 og artikel 109 A, stk. 2, litra b), forstås ved Medlemsstater  

 »Medlemsstater uden dispensation«.
5. Stemmerettighederne for Medlemsstater med  

 dispensation suspenderes i forbindelse med de rådsafgørelser, hvortil der  

 henvises i de i stk. 3 nævnte artikler i denne Traktat.
Uanset artikel 148 og  

 artikel 189 A, stk. 1, defineres kvalificeret flertal i dette tilfælde som to  

 tredjedele af de stemmer, der er afgivet af repræsentanterne for  

 Medlemsstater uden dispensation som vægtet i overensstemmelse med artikel  

 148, stk. 2, og der kræves enstemmighed blandt de pågældende Medlemsstater  

 for så vidt angår en retsakt, der kræver enstemmighed.
 6. Artikel 109 H og 109 I finder fortsat anvendelse på  

 en Medlemsstat med dispensation.
Artikel 109 L 1. Straks efter, at afgørelsen om datoen for  

 indledning af tredje fase er truffet i overensstemmelse med artikel 109 J,  

 stk. 3, eller i påkommende tilfælde straks efter den 1. juli 1998:
- vedtager Rådet de bestemmelser, der henvises til i artikel 106, stk. 6; - udpeger regeringerne i Medlemsstaterne uden dispensation efter  

 fremgangsmåden i artikel 50 i ESCB-statutten formanden, næstformanden og de  

 øvrige medlemmer af ECB's Direktion.
Hvis der er Medlemsstater med  

 dispensation, kan antallet af medlemmer af Direktionen være mindre end det,  

 der er fastsat i artikel 11.1 i ESCB-statutten, men det må under ingen  

 omstændigheder være under fire.
 Så snart Direktionen er blevet udnævnt, er ESCB og ECB oprettet, og de  

 forbereder deres fulde virke som beskrevet i denne Traktat og ESCB-statutten.  

 Den fulde udøvelse af deres beføjelser begynder på tredje fases første dag.
2. Så snart ECB er oprettet, overtager ECB om  

 nødvendigt EMI's opgaver.
EMI træder i likvidation, når ECB er oprettet; de  

 nærmere regler for likvidationen er fastsat i EMI-statutten.
 3. Hvis og så længe der er Medlemsstater med  

 dispensation, og med forbehold af artikel 106, stk. 3, i denne Traktat,  

 nedsættes ECB's Generelle Råd, jf. artikel 45 i ESCB-statutten, som ECB's  

 tredje besluttende organ.
4. På datoen for indledning af tredje fase vedtager  

 Rådet, der træffer afgørelse med enstemmighed blandt Medlemsstaterne uden  

 dispensation på forslag af Kommissionen og efter høring af ECB, de  

 omregningskurser, til hvilke deres valutaer fastlåses uigenkaldeligt, og til  

 hvilken uigenkaldeligt fastlåst kurs ECUen træder i stedet for disse  

 valutaer, og ECUen vil blive en selvstændig valuta.
Denne foranstaltning  

 ændrer ikke i sig selv ECUens værdi udadtil.
Rådet træffer efter samme  

 fremgangsmåde også de andre foranstaltninger, som er nødvendige for en hurtig  

 indførelse af ECUen som disse Medlemsstaters fælles valuta.
 5. Hvis det i overensstemmelse med fremgangsmåden i  

 artikel 109 K, stk. 2, besluttes at ophæve en dispensation, vedtager Rådet  

 med enstemmighed blandt Medlemsstaterne uden dispensation og den berørte  

 Medlemsstat, på forslag af Kommissionen og efter høring af ECB, den kurs, til  

 hvilken ECUen træder i stedet for den berørte Medlemsstats valuta, og træffer  

 de andre foranstaltninger, som er nødvendige for indførelse af ECUen som  

 fælles valuta i den pågældende Medlemsstat.
Artikel 109 M 1. Indtil indledningen af tredje fase behandler hver  

 Medlemsstat sin valutakurspolitik som et spørgsmål af fælles interesse.  

 Medlemsstaterne tager i denne forbindelse hensyn til erfaringer fra  

 samarbejdet inden for rammerne af Det Europæiske Monetære System (EMS) og  

 udviklingen af ECUen under iagttagelse af de gældende beføjelser.
2. Fra indledningen af tredje fase og så længe en  

 Medlemsstat har dispensation finder stk. 1 tilsvarende anvendelse på den  

 pågældende Medlemsstats valutakurspolitik.' Den fælles handelspolitik » »Artikel 113 1. Den fælles handelspolitik bygger på ensartede  

 principper navnlig for så vidt angår toldændringer, indgåelse af told- og  

 handelsaftaler, gennemførelse af ensartethed i  

 liberaliseringsforanstaltninger, eksportpolitik og handelspolitiske  

 beskyttelsesforanstaltninger, herunder foranstaltninger mod dumping og  

 subsidieordninger.
 2. Kommissionen fremsætter forslag for Rådet  

 vedrørende iværksættelse af den fælles handelspolitik.
 3. Skal der føres forhandlinger om aftaler med en  

 eller flere stater eller internationale organisationer, retter Kommissionen  

 henstillinger til Rådet, som bemyndiger den til at indlede de nødvendige  

 forhandlinger.
 Disse forhandlinger føres af Kommissionen inden for rammerne af  

 direktiver, som Rådet kan meddele den, og i samråd med et særligt udvalg, der  

 er udpeget af Rådet til at bistå den i dette arbejde.
 De relevante bestemmelser i artikel 228 finder anvendelse.
4. Ved udøvelsen af de beføjelser, som i denne artikel  

 er tillagt Rådet, træffer det afgørelse med kvalificeret flertal.« »Artikel 115 For at sikre, at gennemførelse af de handelspolitiske foranstaltninger,  

 som Medlemsstaterne har truffet i overensstemmelse med denne Traktat, ikke  

 hindres af fordrejninger i samhandelen, eller i tilfælde af, at forskelle  

 mellem disse foranstaltninger medfører økonomiske vanskeligheder i en eller  

 flere Stater, retter Kommissionen henstilling om metoderne for det nødvendige  

 samarbejde fra de andre Medlemsstaters side.
Gør Kommissionen ikke dette, kan  

 den bemyndige Medlemsstaterne til at træffe de nødvendige  

 beskyttelsesforanstaltninger på de vilkår og i den nærmere udformning, som  

 den fastsætter.
I tilfælde af uopsættelighed anmoder Medlemsstaterne Kommissionen om  

 bemyndigelse til selv at træffe de nødvendige foranstaltninger; Kommissionen  

 udtaler sig hurtigst muligt, og de pågældende Medlemsstater underretter  

 derefter de øvrige Medlemsstater.
Kommissionen kan til enhver tid beslutte,  

 at de pågældende Medlemsstater skal ændre eller ophæve disse  

 foranstaltninger.
Fortrinsvis skal sådanne foranstaltninger vælges, som medfører de mindste  

 forstyrrelser i det fælles markeds funktion.« Social- og arbejdsmarkedspolitikken,  

 uddannelse, erhvervsuddannelse 2. Med henblik på at bidrage til at virkeliggøre det i  

 stk. 1 fastlagte mål vedtager Rådet efter fremgangsmåden i artikel 189 C og  

 efter høring af Det Økonomiske og Sociale Udvalg, ved udstedelse af  

 direktiver de minimumsforskrifter, der skal gennemføres gradvis under  

 hensyntagen til de vilkår og tekniske bestemmelser, der gælder i hver af  

 Medlemsstaterne.« »Artikel 123 For at forbedre arbejdskraftens beskæftigelsesmuligheder inden for det  

 indre marked og således bidrage til en højnelse af levestandarden oprettes  

 der inden for rammerne af nedennævnte bestemmelser en europæisk socialfond,  

 som skal lette arbejdskraftens adgang til beskæftigelse og fremme dens  

 geografiske og faglige bevægelighed inden for Fællesskabet samt lette  

 tilpasningen til industrielle ændringer og til ændringer i  

 produktionssystemerne, navnlig ved erhvervsuddannelse og omskoling.« »Artikel 125 Rådet vedtager efter fremgangsmåden i artikel 189 C og efter høring af Det  

 Økonomiske og Sociale Udvalg gennemførelsesbestemmelserne vedrørende Den  

 Europæiske Socialfond.« Uddannelse, erhvervsuddannelse og ungdom Artikel 126 1. Fællesskabet bidrager til udviklingen af et højt  

 uddannelsesniveau ved at fremme samarbejdet mellem Medlemsstaterne og om  

 nødvendigt at støtte og supplere disses indsats, med fuld respekt for  

 Medlemsstaternes ansvar for undervisningsindholdet og opbygningen af  

 uddannelsessystemerne samt deres kulturelle og sproglige mangfoldighed.
2. Målene for Fællesskabets indsats er - at udvikle den europæiske dimension på uddannelsesområdet, navnlig  

 gennem undervisning i og udbredelse af Medlemsstaternes sprog; - at begunstige studerendes og læreres mobilitet, bl.a. ved at fremme den  

 akademiske anerkendelse af eksamensbeviser og studieperioder; - at fremme samarbejdet mellem uddannelsesinstitutionerne; - at fremme udvekslingen af oplysninger og erfaringer om spørgsmål, som er  

 fælles for Medlemsstaternes uddannelsessystemer; - at tilskynde til udvikling af udvekslingen af unge og ungdomsledere; - at tilskynde til udvikling af fjernundervisning.
 3. Fællesskabet og Medlemsstaterne fremmer samarbejdet  

 med tredjelande og med de internationale organisationer, der beskæftiger sig  

 med uddannelsesforhold, herunder navnlig Europarådet.
4. For at bidrage til virkeliggørelse af målene i  

 denne artikel vedtager Rådet - efter fremgangsmåden i artikel 189 B og efter høring af Det Økonomiske  

 og Sociale Udvalg og Regionsudvalget: tilskyndelsesforanstaltninger, men uden  

 at der er tale om nogen form for harmonisering af Medlemsstaternes love og  

 administrative bestemmelser; - med kvalificeret flertal på forslag af Kommissionen: henstillinger.
Artikel 127 1. Fællesskabet iværksætter en  

 erhvervsuddannelsespolitik, der støtter og supplerer Medlemsstaternes  

 aktioner med fuld respekt for, at ansvaret for undervisningsindholdet og  

 tilrettelæggelsen af erhvervsuddannelserne ligger hos Medlemsstaterne.
2. Målene for Fællesskabets indsats er - at lette tilpasningen til den industrielle udvikling, navnlig ved  

 erhvervsuddannelse og omskoling, - at forbedre den grundlæggende erhvervsuddannelse samt efter- og  

 videreuddannelsen for at lette den erhvervsmæssige integration og  

 reintegration på arbejdsmarkedet, - at lette adgangen til erhvervsuddannelse og begunstige mobiliteten for  

 erhvervslærere og personer under uddannelse, navnlig unge, - at stimulere samarbejdet om erhvervsuddannelse mellem  

 uddannelsesinstitutioner og virksomheder, - at fremme udvekslingen af oplysninger og erfaringer om spørgsmål, der er  

 fælles for Medlemsstaternes uddannelsessystemer.
 3. Fællesskabet og Medlemsstaterne fremmer samarbejdet  

 med tredjelande og med de internationale organisationer, der beskæftiger sig  

 med erhvervsuddannelsesforhold.
4. Rådet vedtager efter fremgangsmåden i artikel 189 C  

 og efter høring af Det Økonomiske og Sociale Udvalg foranstaltninger, som kan  

 bidrage til virkeliggørelsen af de mål, der er anført i denne artikel, men  

 uden at der er tale om nogen form for harmonisering af Medlemsstaternes love  

 og administrative bestemmelser.« Kultur Artikel 128 1. Fællesskabet bidrager til, at Medlemsstaternes  

 kulturer kan udfolde sig, idet det respekterer den nationale og regionale  

 mangfoldighed og samtidig fremhæver den fælles kulturarv.
 2. Fællesskabet skal ved sin indsats fremme  

 samarbejdet mellem Medlemsstaterne og om nødvendigt støtte og udbygge  

 Medlemsstaternes indsats på følgende områder:
- forbedring af kendskabet til og formidlingen af de europæiske folkeslags  

 kultur og historie; - bevarelse og beskyttelse af den kulturarv, der er af europæisk  

 betydning; - ikke-kommercielle kulturelle udvekslinger; - kunstneriske og litterære frembringelser, herunder i den audiovisuelle  

 sektor.
 3. Fællesskabet og dets Medlemsstater fremmer  

 samarbejdet med tredjelande og med de internationale organisationer, der  

 beskæftiger sig med kulturelle forhold, herunder navnlig Europarådet.
 4. Fællesskabet tager hensyn til de kulturelle  

 aspekter i sin indsats i henhold til andre bestemmelser i denne Traktat.
5. For at bidrage til virkeliggørelse af målene i  

 denne artikel vedtager Rådet - efter fremgangsmåden i artikel 189 B og efter høring af Regionsudvalget:  

 tilskyndelsesforanstaltninger, men uden at der er tale om nogen form for  

 harmonisering af Medlemsstaternes love og administrative bestemmelser; Rådet  

 træffer afgørelse med enstemmighed under hele den i artikel 189 B omhandlede  

 fremgangsmåde; - med enstemmighed på forslag af Kommissionen: henstillinger.« Folkesundhed Artikel 129 1. Fællesskabet bidrager til virkeliggørelsen af et  

 højt sundhedsbeskyttelsesniveau ved at fremme samarbejdet mellem  

 Medlemsstaterne og om nødvendigt støtte deres indsats.
 Fællesskabets indsats skal være rettet mod forebyggelse af sygdomme,  

 navnlig de alvorligste sygdomme, herunder narkotikamisbrug, idet det fremmer  

 forskning i deres årsager og spredning samt sundhedsoplysning og -uddannelse.
 De krav, der findes på sundhedsområdet indgår som led i Fællesskabets  

 politik på andre områder.
2. Medlemsstaterne samordner indbyrdes, og i kontakt  

 med Kommissionen, deres politikker og programmer på de i stk. 1 omhandlede  

 områder.
Kommissionen kan i nær kontakt med Medlemsstaterne tage ethvert  

 passende initiativ for at fremme denne samordning.
 3. Fællesskabet og Medlemsstaterne fremmer samarbejdet  

 med tredjelande og med de internationale organisationer, der beskæftiger sig  

 med folkesundhed.
4. For at bidrage til virkeliggørelse af målene i  

 denne artikel vedtager Rådet - efter fremgangsmåden i artikel 189 B og efter høring af Det Økonomiske  

 og Sociale Udvalg og Regionsudvalget: tilskyndelsesforanstaltninger, men uden  

 at der er tale om nogen form for harmonisering af Medlemsstaternes love og  

 administrative bestemmelser; - med kvalificeret flertal på forslag af Kommissionen: henstillinger.
Forbrugerbeskyttelse Artikel 129 A 1. Fællesskabet bidrager til virkeliggørelsen af et  

 højt forbrugerbeskyttelsesniveau ved:
 2. Rådet vedtager efter fremgangsmåden i artikel 189 B  

 og efter høring af Det Økonomiske og Sociale Udvalg de særlige aktioner, der  

 er omhandlet i stk. 1, litra b).
3. Aktioner, som vedtages i medfør af stk. 2, er ikke  

 til hinder for, at den enkelte Medlemsstat opretholder eller indfører  

 strengere beskyttelsesforanstaltninger.
Disse foranstaltninger skal være  

 forenelige med denne Traktat.
De meddeles Kommissionen.
Transeuropæiske net Artikel 129 B 1. For at bidrage til virkeliggørelsen af målene i  

 artikel 7 A og 130 A og give unionsborgerne, de erhvervsdrivende og de  

 regionale og lokale administrative enheder mulighed for fuldt ud at udnytte  

 de fordele, som etableringen af et område uden indre grænser medfører,  

 bidrager Fællesskabet til oprettelse og udvikling af transeuropæiske net på  

 transport-, telekommunikations- og energiinfrastrukturområdet.
2. Inden for rammerne af et åbent og konkurrencepræget  

 markedssystem tager Fællesskabets indsats sigte på at fremme de nationale  

 nets indbyrdes sammenkobling og interoperabilitet samt adgangen til disse  

 net.
I denne indsats tilgodeses især nødvendigheden af at skabe forbindelse  

 mellem på den ene side øområder, indlandsområder og randområder og på den  

 anden side Fællesskabets centrale områder.
Artikel 129 C 1. Med henblik på virkeliggørelsen af målene i artikel  

 129 B - skal Fællesskabet opstille et sæt retningslinjer omfattende mål og  

 prioriteter samt hovedlinjerne i de aktioner, der påtænkes gennemført for  

 transeuropæiske net; i disse retningslinjer fastlægges projekter af fælles  

 interesse; - skal Fællesskabet iværksætte enhver form for aktion, som måtte være  

 nødvendig for at sikre nettenes interoperabilitet, navnlig inden for  

 harmonisering af tekniske standarder; - kan Fællesskabet støtte medlemsstaternes finansielle indsats til fordel  

 for projekter af fælles interesse, der finansieres af Medlemsstaterne, og som  

 fastlægges inden for rammerne af de retningslinjer, der er omhandlet i første  

 led, navnlig i form af forundersøgelser, lånegarantier eller  

 rentegodtgørelser; Fællesskabet kan også gennem den samhørighedsfond, der  

 skal oprettes senest den 31. december 1993 i overensstemmelse med artikel 130  

 D, bidrage til finansieringen af specifikke projekter i Medlemsstaterne på  

 transportinfrastrukturområdet.
 I Fællesskabets indsats tages der hensyn til projekternes økonomiske  

 levedygtighed.
 2. Medlemsstaterne samordner indbyrdes, i kontakt med  

 Kommissionen, den politik, der føres på nationalt plan, og som kan få  

 væsentlig indflydelse på gennemførelsen af målene i artikel 129 B.  

 Kommissionen kan i snævert samarbejde med Medlemsstaterne tage ethvert egnet  

 initiativ for at fremme denne samordning.
 3. Fællesskabet kan beslutte at samarbejde med  

 tredjelande for at fremme projekter af gensidig interesse og sikre nettenes  

 interoperabilitet.
Artikel 129 D De i artikel 129 C, stk. 1, omhandlede retningslinjer vedtages af Rådet  

 efter fremgangsmåden i artikel 189 B og efter høring af Det Økonomiske og  

 Sociale Udvalg og Regionsudvalget.
 Retningslinjer og projekter af fælles interesse, der vedrører en  

 Medlemsstats område, kræver den pågældende Medlemsstats godkendelse.
 Rådet vedtager efter fremgangsmåden i artikel 189 C og efter høring af Det  

 Økonomiske og Sociale Udvalg og Regionsudvalget, de øvrige foranstaltninger,  

 der er omhandlet i artikel 129 C, stk. 1.
Industri Artikel 130 1. Fællesskabet og medlemsstaterne sørger for, at de  

 nødvendige betingelser for udviklingen af fællesskabsindustriens  

 konkurrenceevne er til stede.
 Med henblik herpå tager deres indsats i overensstemmelse med et åbent og  

 konkurrencepræget markedssystem sigte på:
- at industrien hurtigere kan tilpasse sig strukturforandringerne; - at fremme et klima, der er gunstigt for initiativer og udvikling af  

 virksomheder overalt i Fællesskabet, navnlig små og mellemstore virksomheder; - at fremme et klima, der er gunstigt for samarbejde mellem virksomheder; - at fremme udnyttelsen af det industrielle potentiale i politikkerne for  

 innovation, forskning og teknologisk udvikling.
2. Medlemsstaterne rådfører sig med hinanden i kontakt  

 med Kommissionen og samordner om nødvendigt deres aktioner.
Kommissionen kan  

 tage de initiativer, den finder hensigtsmæssige for at fremme denne  

 samordning.
3. Fællesskabet bidrager til gennemførelsen af målene  

 i stk. 1 gennem de politikker og aktioner, som det iværksætter i henhold til  

 andre bestemmelser i denne Traktat.
Rådet, der træffer afgørelse med  

 enstemmighed på forslag af Kommissionen efter høring af Europa-Parlamentet og  

 Det Økonomiske og Sociale Udvalg, kan træffe beslutning om specifikke  

 foranstaltninger til støtte for medlemsstaternes aktioner med henblik på  

 virkeliggørelse af målene i stk. 1.
 Dette traktatafsnit danner ikke grundlag for Fællesskabets indførelse af  

 nogen form for foranstaltning, som kan fordreje konkurrencen.
Økonomisk og social samhørighed Artikel 130 A For at fremme en harmonisk udvikling af Fællesskabet som helhed udvikler  

 og fortsætter dette sin indsats for at styrke sin økonomiske og sociale  

 samhørighed.
 Fællesskabet stræber navnlig efter at formindske forskellene mellem de  

 forskellige områders udviklingsniveauer og forbedre situationen i de mindst  

 begunstigede områder, herunder landdistrikterne.
Artikel 130 B Medlemsstaterne fører deres økonomiske politik og samordner denne med  

 henblik på tillige at nå de mål, der er fastlagt i artikel 130 A.  

 Udformningen og gennemførelsen af Fællesskabets politikker og aktioner samt  

 gennemførelsen af det indre marked skal ske under hensyntagen til målene i  

 artikel 130 A og skal bidrage til deres virkeliggørelse.
Fællesskabet støtter  

 ligeledes denne virkeliggørelse med den virksomhed, som det udøver gennem  

 strukturfondene (Den Europæiske Udviklings- og Garantifond for Landbruget,  

 Udviklingssektionen, Den Europæiske Socialfond og Den Europæiske Fond for  

 Regionaludvikling), Den Europæiske Investeringsbank og andre eksisterende  

 finansielle instrumenter.
 Kommissionen aflægger hvert tredje år rapport til Europa-Parlamentet,  

 Rådet, Det Økonomiske og Sociale Udvalg og Regionsudvalget om fremskridtene i  

 forbindelse med virkeliggørelsen af den økonomiske og sociale samhørighed, og  

 om hvordan de forskellige midler efter denne artikel har bidraget hertil.  

 Rapporten ledsages i givet fald af passende forslag.
 Hvis det viser sig nødvendigt med særlige aktioner ud over fondene og med  

 forbehold af de foranstaltninger, der træffes som led i Fællesskabets øvrige  

 politikker, kan disse aktioner vedtages af Rådet, der træffer afgørelse med  

 enstemmighed på forslag af Kommissionen og efter høring af  

 Europa-Parlamentet, Det Økonomiske og Sociale Udvalg og Regionsudvalget.
Artikel 130 C Den Europæiske Fond for Regionaludvikling skal bidrage til at udligne de  

 største regionale skævheder i Fællesskabet ved at deltage i udviklingen og  

 strukturtilpasningen af de områder, der er bagefter i udvikling, og i  

 omstillingen af de industriområder, der er i tilbagegang.
Artikel 130 D Med forbehold af artikel 130 E definerer Rådet, der træffer afgørelse med  

 enstemmighed på forslag af Kommissionen og efter samstemmende udtalelse fra  

 Europa-Parlamentet og efter høring af Det Økonomiske og Sociale Udvalg og  

 Regionsudvalget, strukturfondenes opgaver, hovedmål og indretning, hvilket  

 kan medføre en sammenlægning af fondene.
Rådet fastsætter også efter samme  

 fremgangsmåde de almindelige regler, der skal gælde for fondene, samt de  

 nødvendige bestemmelser for at sikre disses effektivitet og samordningen  

 mellem fondene indbyrdes og med andre eksisterende finansielle instrumenter.
 Rådet opretter efter samme fremgangsmåde inden den 31. december 1993 en  

 samhørighedsfond, der yder finansielle bidrag til projekter inden for miljø  

 og transeuropæiske net på transportinfrastrukturområdet.
Artikel 130 E Gennemførelsesbeslutningerne vedrørende Den Europæiske Fond for  

 Regionaludvikling træffes af Rådet, der træffer afgørelse på forslag af  

 Kommissionen efter fremgangsmåden i artikel 189 C samt efter høring af Det  

 Økonomiske og Sociale Udvalg og Regionsudvalget.
 For så vidt angår Den Europæiske Udviklings- og Garantifond for  

 Landbruget, Udviklingssektionen, og Den Europæiske Socialfond, finder  

 henholdsvis artikel 43 og 125 fortsat anvendelse.
Forskning og teknologisk udvikling Artikel 130 F 1. Fællesskabet har som mål at styrke det  

 videnskabelige og teknologiske grundlag for Fællesskabets industri og at  

 fremme udviklingen af dens internationale konkurrenceevne samt at fremme alle  

 de forskningsaktioner, der skønnes nødvendige i medfør af andre kapitler i  

 denne Traktat.
 2. I dette øjemed opmuntrer det i hele Fællesskabet  

 virksomheder, herunder små og mellemstore virksomheder, forskningscentre og  

 universiteter i deres indsats for forskning og teknologisk udvikling af høj  

 kvalitet; det støtter deres samarbejdsbestræbelser, idet det i særdeleshed  

 søger at gøre det muligt for virksomhederne at udnytte mulighederne i det  

 indre marked fuldt ud, især ved at skabe fri adgang til de enkelte landes  

 offentlige aftaler, ved at fastlægge fælles standarder og ved at fjerne  

 juridiske og fiskale hindringer for dette samarbejde.
 3. Alle Fællesskabets aktioner i henhold til denne  

 Traktat, herunder demonstrationsaktioner, vedrørende forskning og teknologisk  

 udvikling vedtages og iværksættes efter bestemmelserne i dette afsnit.
Artikel 130 G Med henblik på at nå disse mål gennemfører Fællesskabet følgende aktioner,  

 som skal supplere de aktioner, der iværksættes i Medlemsstaterne:
Artikel 130 H 1. Fællesskabet og Medlemsstaterne samordner deres  

 indsats inden for forskning og teknologisk udvikling for at sikre den  

 indbyrdes sammenhæng mellem de nationale politikker og Fællesskabets politik.
 2. Kommissionen kan i nært samarbejde med  

 Medlemsstaterne tage ethvert initiativ, der kan bidrage til at fremme den i  

 stk. 1 nævnte samordning.
Artikel 130 I 1. Rådet vedtager efter fremgangsmåden i artikel 189 B  

 og efter høring af Det Økonomiske og Sociale Udvalg et flerårigt  

 rammeprogram, som omfatter samtlige Fællesskabets aktioner.
Rådet træffer  

 afgørelse med enstemmighed under hele den i artikel 189 B omhandlede  

 fremgangsmåde.
 I rammeprogrammet:
- fastsættes de videnskabelige og teknologiske mål, der skal opnås ved de  

 i artikel 130 G omhandlede aktioner, samt prioriteringerne i forbindelse  

 hermed; - angives hovedlinjerne i disse aktioner; - fastsættes det samlede maksimumsbeløb og de nærmere vilkår for  

 Fællesskabets finansielle deltagelse i rammeprogrammet samt de påtænkte  

 aktioners respektive andele.
 2. Rammeprogrammet tilpasses eller udbygges på  

 baggrund af udviklingen.
3. Rammeprogrammet iværksættes ved hjælp af  

 særprogrammer, der udarbejdes inden for hver enkelt af aktionerne.
I hvert  

 særprogram angives de nærmere bestemmelser for programmets gennemførelse,  

 varigheden af dette og de midler, der skønnes nødvendige hertil.
Summen af de  

 beløb, der skønnes nødvendige, og som fastsættes i særprogrammerne, må ikke  

 overstige det samlede maksimumsbeløb for rammeprogrammet og for hver enkelt  

 aktion.
 4. Rådet, der træffer afgørelse med kvalificeret  

 flertal på forslag af Kommissionen og efter høring af EuropaParlamentet og  

 Det Økonomiske og Sociale Udvalg, vedtager særprogrammerne.
Artikel 130 J Med henblik på iværksættelsen af det flerårige rammeprogram fastsætter  

 Rådet:
- reglerne for virksomheders, forskningscentres og universiteters  

 deltagelse; - reglerne for formidling af forskningsresultater.
Artikel 130 K Under iværksættelsen af det flerårige rammeprogram kan der vedtages  

 supplerende programmer, hvori der kun deltager visse Medlemsstater, som  

 sikrer finansieringen med forbehold af eventuel deltagelse fra Fællesskabets  

 side.
 Rådet vedtager de regler, der skal finde anvendelse på de supplerende  

 programmer, navnlig vedrørende videnformidling og andre Medlemsstaters  

 adgang.
Artikel 130 L Under iværksættelsen af det flerårige rammeprogram kan Fællesskabet i  

 forståelse med de pågældende Medlemsstater åbne mulighed for deltagelse i  

 forsknings- og udviklingsprogrammer, der iværksættes af flere Medlemsstater,  

 herunder deltagelse i de strukturer, der oprettes for gennemførelsen af disse  

 programmer.
Artikel 130 M Under iværksættelsen af det flerårige rammeprogram kan Fællesskabet åbne  

 mulighed for et samarbejde vedrørende forskning, teknologisk udvikling og  

 demonstration i Fællesskabet med tredjelande eller internationale  

 organisationer.
 De nærmere bestemmelser for dette samarbejde kan fastlægges ved aftaler  

 mellem Fællesskabet og de pågældende tredjeparter, idet disse aftaler  

 forhandles og indgås i overensstemmelse med artikel 228.
Artikel 130 N Fællesskabet kan oprette fællesforetagender eller enhver anden struktur,  

 der er nødvendig for korrekt gennemførelse af programmerne for forskning,  

 teknologisk udvikling og demonstration i Fællesskabet.
Artikel 130 O Rådet, der træffer afgørelse med enstemmighed på forslag af Kommissionen  

 og efter høring af Europa-Parlamentet og Det Økonomiske og Sociale Udvalg,  

 vedtager de i artikel 130 N omhandlede bestemmelser.
Rådet, der træffer afgørelse efter fremgangsmåden i artikel 189 C og efter  

 høring af Det Økonomiske og Sociale Udvalg, vedtager de i artikel 130 J, 130  

 K og 130 L omhandlede bestemmelser.
Vedtagelsen af de supplerende programmer  

 kræver endvidere de pågældende Medlemsstaters samtykke.
Artikel 130 P I begyndelsen af hvert år forelægger Kommissionen en rapport for  

 Europa-Parlamentet og Rådet.
Denne rapport omhandler navnlig de aktiviteter,  

 der har fundet sted det foregående år inden for forskning og teknologisk  

 udvikling og resultatformidling, samt arbejdsprogrammet for det igangværende  

 år.
Miljø Artikel 130 R 1. Fællesskabets politik på miljøområdet skal bidrage  

 til forfølgelse af nedennævnte mål:
- bevarelse, beskyttelse og forbedring af miljøkvaliteten, - beskyttelse af menneskers sundhed, - en forsigtig og rationel udnyttelse af naturressourcerne, - fremme på internationalt plan af foranstaltninger til løsning af de  

 regionale og globale miljøproblemer.
2. Fællesskabets politik på miljøområdet tager sigte  

 på et højt beskyttelsesniveau under hensyntagen til de forskelligartede  

 forhold, der gør sig gældende i de forskellige områder i Fællesskabet.
Den  

 bygger på forsigtighedsprincippet og princippet om forebyggende indsats,  

 princippet om indgreb over for miljøskader fortrinsvis ved kilden og  

 princippet om, at forureneren betaler.
Kravene med hensyn til  

 miljøbeskyttelse skal integreres i udformningen og gennemførelsen af  

 Fællesskabets politikker på andre områder.
 I den forbindelse skal de harmoniseringsforanstaltninger, der skal  

 iværksættes for at opfylde disse krav, i de relevante tilfælde omfatte en  

 beskyttelsesklausul, der giver Medlemsstaterne bemyndigelse til af  

 ikke-økonomiske miljøhensyn at træffe foreløbige foranstaltninger, der  

 underkastes en fællesskabskontrolprocedure.
 3. Ved udarbejdelsen af Fællesskabets politik på  

 miljøområdet tages der hensyn til:
- eksisterende videnskabelige og tekniske data, - de miljømæssige forhold i de forskellige områder i Fællesskabet, - fordele og ulemper ved foranstaltningens gennemførelse eller undladelse  

 af at gennemføre den, - den økonomiske og sociale udvikling i Fællesskabet som helhed og den  

 afbalancerede udvikling i dets områder.
4. Inden for rammerne af deres respektive beføjelser  

 samarbejder Fællesskabet og Medlemsstaterne med tredjelande og med de  

 kompetente internationale organisationer.
De nærmere bestemmelser vedrørende  

 samarbejdet for så vidt angår Fællesskabet kan nedfældes i aftaler mellem  

 dette og de pågældende tredjeparter, idet disse aftaler forhandles og indgås  

 i overensstemmelse med artikel 228.
 Det foregående afsnit berører ikke Medlemsstaternes kompetence til at  

 forhandle i internationale organer og indgå internationale aftaler.
Artikel 130 S 1. Rådet træffer efter fremgangsmåden i artikel 189 C  

 og efter høring af Det Økonomiske og Sociale Udvalg afgørelse om de aktioner,  

 der skal iværksættes af Fællesskabet med henblik på at gennemføre de mål, der  

 er anført i artikel 130 R.
2. Uanset den i stk. 1 nævnte fremgangsmåde for  

 beslutningstagning og med forbehold af bestemmelserne i artikel 100 A  

 vedtager Rådet, der træffer afgørelse med enstemmighed på forslag af  

 Kommissionen og efter høring af Europa-Parlamentet og Det Økonomiske og  

 Sociale Udvalg, - bestemmelser af hovedsagelig fiskal karakter, - foranstaltninger vedrørende fysisk planlægning, arealanvendelse, bortset  

 fra affaldshåndtering og foranstaltninger af generel karakter, samt  

 forvaltning af vandressourcerne, - foranstaltninger, der i væsentlig grad berører en Medlemsstats valg  

 mellem forskellige energikilder og den generelle sammensætning af dens  

 energiforsyning.
 Rådet kan på betingelserne i det foregående afsnit fastlægge de i dette  

 stykke nævnte spørgsmål, om hvilke der skal træffes afgørelse med  

 kvalificeret flertal.
 3. På andre områder vedtager Rådet efter  

 fremgangsmåden i artikel 189 B og efter høring af Det Økonomiske og Sociale  

 Udvalg generelle handlingsprogrammer for prioriterede mål, som skal  

 virkeliggøres.
 Rådet vedtager på betingelserne i stk. 1 eller efter omstændighederne stk.  

 2 de nødvendige foranstaltninger for disse programmers iværksættelse.
 4. Med forbehold af visse foranstaltninger af  

 fællesskabskarakter finansieres og gennemføres miljøpolitikken af  

 Medlemsstaterne.
 5. Med forbehold af princippet om, at forureneren  

 betaler, fastsætter Rådet, såfremt en foranstaltning, der bygger på  

 bestemmelserne i stk. 1, indebærer udgifter, der skønnes uforholdsmæssigt  

 store for en Medlemsstats offentlige myndigheder, i den retsakt, hvorved  

 pågældende foranstaltning vedtages, passende bestemmelser i form af:
- undtagelser af midlertidig karakter og/eller - finansiel støtte fra den samhørighedsfond, der i henhold til artikel 130  

 D skal oprettes senest den 31. december 1993.
Artikel 130 T Beskyttelsesforanstaltninger, som vedtages i henhold til artikel 130 S, er  

 ikke til hinder for, at de enkelte Medlemsstater opretholder eller indfører  

 strengere beskyttelsesforanstaltninger.
Disse foranstaltninger skal være  

 forenelige med denne Traktat.
De meddeles Kommissionen.
Udviklingssamarbejde Artikel 130 U 1. Fællesskabets politik med hensyn til  

 udviklingssamarbejde, som er et supplement til Medlemsstaternes politik, skal  

 fremme:
- en bæredygtig økonomisk og social udvikling i udviklingslandene og  

 særlig i de mest ugunstigt stillede blandt disse; - en harmonisk og gradvis integration af udviklingslandene i  

 verdensøkonomien; - bekæmpelse af fattigdommen i udviklingslandene.
 2. Fællesskabets politik på dette område skal bidrage  

 til den generelle målsætning om udvikling og befæstelse af demokratiet og  

 retsstaten samt til målsætningen om respekt for menneskerettighederne og de  

 grundlæggende frihedsrettigheder.
 3. Fællesskabet og Medlemsstaterne respekterer de  

 forpligtelser og tager hensyn til de målsætninger, som de har godkendt inden  

 for rammerne af De Forenede Nationer og andre kompetente internationale  

 organisationer.
Artikel 130 V Fællesskabet tager hensyn til de i artikel 130 U omhandlede mål i de  

 politikker, som det iværksætter, og som vil kunne berøre udviklingslandene.
Artikel 130 W 1. Med forbehold af de øvrige bestemmelser i denne  

 Traktat vedtager Rådet efter fremgangsmåden i artikel 189 C de nødvendige  

 foranstaltninger med henblik på at forfølge målene i artikel 130 U.
Disse  

 foranstaltninger kan være flerårige programmer.
 2. Den Europæiske Investeringsbank bidrager på de  

 betingelser, der er fastsat i dens vedtægter, til iværksættelsen af de  

 foranstaltninger, der er nævnt i stk. 1.
 3. Bestemmelserne i denne artikel berører ikke  

 samarbejdet med landene i Afrika, Vestindien og Stillehavet inden for  

 rammerne af AVS/EØF-konventionen.
Artikel 130 X 1. Fællesskabet og Medlemsstaterne samordner deres  

 politik med hensyn til udviklingssamarbejde og fører samråd om deres  

 bistandsprogrammer, herunder i internationale organisationer og på  

 internationale konferencer.
De kan iværksætte fælles aktioner.  

 Medlemsstaterne bidrager om nødvendigt til iværksættelsen af Fællesskabets  

 bistandsprogrammer.
 2. Kommissionen kan tage ethvert passende initiativ  

 for at fremme den i stk. 1 omhandlede samordning.
Artikel 130 Y Inden for rammerne af deres respektive beføjelser samarbejder Fællesskabet  

 og Medlemsstaterne med tredjelande og med kompetente internationale  

 organisationer.
De nærmere bestemmelser vedrørende Fællesskabets  

 udviklingssamarbejde kan nedfældes i aftaler mellem dette og de pågældende  

 tredjeparter, idet disse aftaler forhandles og indgås i overensstemmelse med  

 artikel 228.
Stk. 1  berører ikke Medlemsstaternes kompetence til at  

 forhandle i internationale organer og indgå internationale aftaler.« E.
I femte del »Fællesskabets institutioner » »Artikel 137 Europa-Parlamentet, der består af repræsentanter for folkene i de i  

 Fællesskabet sammensluttede Stater, udøver de beføjelser, som er tillagt det  

 ved denne Traktat.« 3. Europa-Parlamentet udarbejder forslag til  

 afholdelse af almindelige direkte valg ifølge en i alle Medlemsstater  

 ensartet fremgangsmåde.
Rådet, der træffer afgørelse med enstemmighed efter samstemmende udtalelse  

 fra Europa-Parlamentet, der er tiltrådt af et flertal af dets medlemmer,  

 fastsætter herom forskrifter, som det henstiller til Medlemsstaterne at  

 vedtage i overensstemmelse med deres forfatningsmæssige bestemmelser.' Artikel 138 A Politiske partier på europæisk plan er vigtige som en integrationsfaktor  

 inden for Unionen.
De bidrager til en europæisk bevidstgørelse og til at  

 udtrykke unionsborgernes politiske vilje.
Artikel 138 B I det i denne Traktat anførte omfang deltager Europa-Parlamentet i  

 vedtagelse af fællesskabsretsakter, idet det udøver sine beføjelser i henhold  

 til de i artikel 189 B og 189 C fastlagte fremgangsmåder samt afgiver  

 samstemmende udtalelser eller rådgivende udtalelser.
 Europa-Parlamentet kan med et flertal af medlemmernes stemmer anmode  

 Kommissionen om at fremsætte passende forslag om spørgsmål, som efter dets  

 opfattelse kræver udarbejdelse af en fællesskabsretsakt til gennemførelse af  

 denne Traktat.
Artikel 138 C Under udførelsen af sine opgaver kan Europa-Parlamentet efter anmodning  

 fra en fjerdedel af sine medlemmer nedsætte et midlertidigt  

 undersøgelsesudvalg, der, uden at de beføjelser, som denne Traktat har  

 tillagt andre institutioner eller organer, derved berøres, skal undersøge  

 påstande om overtrædelser eller om fejl eller forsømmelser i forbindelse med  

 gennemførelsen af fællesskabsretten, medmindre de påståede forhold er under  

 retslig behandling, i hvilket tilfælde denne retslige behandling først skal  

 afsluttes.
 Det midlertidige undersøgelsesudvalg ophører med at bestå, når det afgiver  

 sin beretning.
 De nærmere vilkår for udøvelse af undersøgelsesbeføjelsen fastlægges efter  

 fælles overenskomst mellem EuropaParlamentet, Rådet og Kommissionen.
Artikel 138 D Enhver unionsborger samt enhver fysisk eller juridisk person med bopæl  

 eller hjemsted i en Medlemsstat er berettiget til på egen hånd eller i  

 samvirke med andre borgere eller personer at indgive andragender til  

 Europa-Parlamentet om forhold, der henhører under områder, som Fællesskabet  

 beskæftiger sig med, og som vedrører den pågældende direkte.
Artikel 138 E 1. Europa-Parlamentet udnævner en ombudsmand, som skal  

 være beføjet til at modtage klager fra enhver unionsborger eller enhver  

 fysisk eller juridisk person med bopæl eller hjemsted i en Medlemsstat over  

 tilfælde af fejl eller forsømmelser i forbindelse med handlinger foretaget af  

 Fællesskabets institutioner eller organer, med undtagelse af Domstolen og  

 Retten i Første Instans under udøvelsen af deres domstolsfunktioner.
Ombudsmanden skal i overensstemmelse med sit hverv foretage de  

 undersøgelser, som han finder berettigede, enten på eget initiativ eller på  

 grundlag af de klager, der forelægges ham direkte eller gennem et medlem af  

 Europa-Parlamentet, medmindre de påståede forhold er under eller har været  

 under retslig behandling.
Konstaterer ombudsmanden, at der foreligger fejl  

 eller forsømmelser, forelægger han sagen for den pågældende institution, som  

 har en frist på tre måneder til at meddele ham sin udtalelse.
Ombudsmanden  

 sender derpå en rapport til Europa-Parlamentet og til den pågældende  

 institution.
Den person, som klagen hidrører fra, underrettes om resultatet  

 af disse undersøgelser.
 Ombudsmanden aflægger en årlig beretning til Europa-Parlamentet om  

 resultatet af sine undersøgelser.
2. Ombudsmanden udnævnes efter hvert valg til  

 Europa-Parlamentet for dettes valgperiode.
Han kan genudnævnes.
 Domstolen kan på begæring af Europa-Parlamentet afskedige ombudsmanden,  

 hvis han ikke længere opfylder de nødvendige betingelser for at udøve sit  

 hverv, eller hvis han har begået en alvorlige forseelse.
3. Ombudsmanden udfører sit hverv i fuldstændig  

 uafhængighed.
Han må ved udøvelsen af sine pligter hverken søge eller modtage  

 instruktioner fra noget andet organ.
Ombudsmanden må, så længe hans  

 embedsperiode varer, ikke udøve nogen anden - lønnet eller ulønnet -  

 erhvervsmæssig virksomhed.
4. Europa-Parlamentet fastsætter ombudsmandens status  

 og de almindelige betingelser for udøvelsen af hans hverv efter høring af  

 Kommissionen og med godkendelse af Rådet, der træffer afgørelse med  

 kvalificeret flertal.' »I dette tilfælde udløber tjenesteperioden for de medlemmer af  

 Kommissionen, der er udnævnt til at efterfølge dem, på den dato, hvor  

 tjenesteperioden for de medlemmer af Kommissionen, der samlet har måttet  

 nedlægge deres hverv, ville være udløbet.« »Artikel 146 Rådet består af en repræsentant for hver Medlemsstat på ministerplan, som  

 skal være beføjet til at forpligte denne Medlemsstats regering.
 Formandshvervet udøves på skift af hver Medlemsstat i Rådet for seks  

 måneder ad gangen efter nedenstående rækkefølge af Medlemsstaterne:
- i en første periode på seks år: Belgien, Danmark, Tyskland, Grækenland,  

 Spanien, Frankrig, Irland, Italien, Luxembourg, Nederlandene, Portugal og Det  

 Forenede Kongerige, - i den følgende periode på seks år: Danmark, Belgien, Grækenland,  

 Tyskland, Frankrig, Spanien, Italien, Irland, Nederlandene, Luxembourg, Det  

 Forenede Kongerige og Portugal.« »Artikel 147 Rådet træder sammen efter indkaldelse fra formanden på initiativ af denne,  

 af et medlem af Rådet eller af Kommissionen.« »Artikel 151 1. Et udvalg, der sammensættes af Medlemsstaternes  

 faste repræsentanter, har til opgave at forberede Rådets arbejde og udføre de  

 hverv, der tildeles det af Rådet.
2. Rådet bistås af et Generalsekretariat, som ledes af  

 en generalsekretær.
Generalsekretæren udnævnes af Rådet, der træffer  

 afgørelse med enstemmighed.
 Rådet træffer afgørelse om Generalsekretariatets organisation.
3. Rådet fastsætter selv sin forretningsorden.« »Artikel 154 Rådet fastsætter med kvalificeret flertal lønninger, godtgørelser og  

 pensioner for Kommissionens formand og medlemmer, for Domstolens præsident,  

 dommere, generaladvokater og justitssekretær.
Det fastsætter ligeledes med  

 kvalificeret flertal alle godtgørelser, der ydes som vederlag.« »Artikel 156 Hvert år og senest en måned før åbningen af Europa-Parlamentets session  

 offentliggør Kommissionen en almindelig beretning om Fællesskabets  

 virksomhed.
Artikel 157 1. Kommissionen består af sytten medlemmer, der vælges  

 under hensyn til deres almindelige duelighed, og hvis uafhængighed er  

 uomtvistelig.
 Antallet af medlemmer i Kommissionen kan ændres af Rådet med enstemmighed.
 Kun statsborgere i Medlemsstaterne kan være medlemmer af Kommissionen.
 Kommissionen skal omfatte mindst een statsborger fra hver af  

 Medlemsstaterne, dog kan højst to medlemmer af Kommissionen være af samme  

 nationalitet.
 2. Kommissionens medlemmer udfører deres hverv i  

 fuldkommen uafhængighed og i Fællesskabets almene interesse.
Ved udførelsen af deres pligter må de hverken søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
Hver  

 Medlemsstat forpligter sig til at respektere denne grundsætning og til ikke  

 at forsøge at påvirke Kommissionens medlemmer under udførelsen af deres  

 hverv.
Kommissionens medlemmer må ikke, så længe deres tjeneste varer, udøve  

 nogen anden - lønnet eller ulønnet - erhvervsmæssig virksomhed.
Ved  

 indsættelsen i hvervet afgiver de en højtidelig forsikring, hvorefter de,  

 såvel i deres tjenesteperiode som efter at denne er afsluttet, vil overholde  

 de forpligtelser, der følger med deres hverv, i særdeleshed pligten til efter  

 tjenesteperiodens ophør at udvise hæderlighed og tilbageholdenhed med hensyn  

 til overtagelse af visse hverv eller opnåelse af visse fordele.
Overtrædes  

 disse forpligtelser, kan Domstolen på begæring af Rådet eller af Kommissionen  

 - alt efter omstændighederne - afskedige den pågældende fra hans stilling i  

 henhold til artikel 160 eller fratage ham retten til pension eller andre  

 tilsvarende fordele.
Artikel 158 1. Kommissionens medlemmer udnævnes for fem år efter  

 fremgangsmåden i stk. 2, jf. dog artikel 144.
 De kan genudnævnes.
 2. Medlemsstaternes regeringer indstiller efter fælles  

 overenskomst og efter høring af Europa-Parlamentet den person, som de  

 foreslår udnævnt til formand for Kommissionen.
 Medlemsstaternes regeringer indstiller i samråd med den indstillede  

 formand de øvrige personer, som de foreslår udnævnt til medlemmer af  

 Kommissionen.
Kommissionens indstillede formand og de øvrige indstillede medlemmer af  

 Kommissionen skal som kollegium godkendes ved en afstemning i  

 Europa-Parlamentet.
Efter Europa-Parlamentets godkendelse udnævner  

 Medlemsstaternes regeringer efter fælles overenskomst Kommissionens formand  

 og øvrige medlemmer.
 3. Stk. 1 og 2 finder anvendelse første gang for den  

 formand for Kommissionen og de øvrige medlemmer af denne, hvis  

 tjenesteperiode begynder den 7. januar 1995.
Den formand for Kommissionen og de øvrige medlemmer af denne, hvis  

 tjenesteperiode begynder den 7. januar 1993, udnævnes af Medlemsstaternes  

 regeringer efter fælles overenskomst.
Deres tjenesteperiode udløber den 6.  

 januar 1995.
Artikel 159 Bortset fra ordinære nybesættelser og dødsfald ophører tjenesten for et  

 medlem af Kommissionen ved frivillig fratræden eller ved afskedigelse.
For resten af det afgående medlems tjenesteperiode udnævner  

 Medlemsstaternes regeringer efter fælles overenskomst et nyt medlem.
Rådet  

 kan med enstemmighed beslutte, at der ikke skal udnævnes nogen efterfølger.
Ved fratræden, afskedigelse eller dødsfald udnævnes der en efterfølger for  

 formanden for resten af dennes tjenesteperiode.
Udnævnelse af en efterfølger  

 for formanden sker efter fremgangsmåden i artikel 158, stk. 2.
 Bortset fra de i artikel 160 nævnte afskedigelsestilfælde fungerer  

 Kommissionens medlemmer, indtil deres efterfølgere er udpeget.
Artikel 160 Ethvert medlem af Kommissionen kan afskediges af Domstolen på begæring af  

 Rådet eller Kommissionen, hvis han ikke længere opfylder de nødvendige  

 betingelser for at udøve sit hverv, eller hvis han har begået en alvorlig  

 forseelse.
Artikel 161 Kommissionen kan udnævne en eller to næstformænd blandt sine medlemmer.
Artikel 162 1. Rådet og Kommissionen holder indbyrdes samråd og  

 aftaler i fællesskab formerne for deres samarbejde.
2. Kommissionen fastsætter sin forretningsorden med  

 henblik på at sikre sin egen og sine tjenestegrenes virksomhed i  

 overensstemmelse med bestemmelserne i denne Traktat.
Den drager omsorg for,  

 at forretningsordenen offentliggøres.
Artikel 163 Kommissionens afgørelser træffes af et flertal af det i artikel 157 nævnte  

 antal medlemmer.
Kommissionen er kun beslutningsdygtig, såfremt det i dens forretningsorden  

 fastsatte antal medlemmer er til stede.« »Artikel 165 Domstolen består af tretten dommere.
Retten sættes af samtlige Domstolens medlemmer.
Dog kan Domstolen af sin  

 midte oprette afdelinger, der beklædes af tre eller fem dommere, som har til  

 opgave at forestå visse undersøgelser eller at afgøre visse arter af sager på  

 betingelser, der fastsættes i et herom udfærdiget reglement.
 Retten sættes af samtlige Domstolens medlemmer, når en Medlemsstat eller  

 en af Fællesskabets institutioner, som er part i sagen, anmoder herom.
På Domstolens begæring kan Rådet med enstemmighed forøge antallet af  

 dommere og foretage de fornødne ændringer af stk. 2 og 3 samt af artikel 167,  

 stk. 2.« »Artikel 168 A 1. Der oprettes i tilknytning til Domstolen en ret,  

 der som første instans skal træffe afgørelse i bestemte arter af sager, der  

 fastlægges på betingelserne i stk. 2, idet der dog skal være mulighed for  

 appel til Domstolen, begrænset til retsspørgsmål og på betingelser, der  

 fastsættes i statutten.
Retten i Første Instans har ikke kompetence til at  

 træffe afgørelse om præjudicielle spørgsmål, der forelægges i henhold til  

 artikel 177.
2. På begæring af Domstolen og efter høring af  

 Europa-Parlamentet og Kommissionen fastsætter Rådet med enstemmighed de i  

 stk. 1 omhandlede bestemte arter af sager og sammensætningen af Retten i  

 Første Instans og vedtager de yderligere tilpasninger og ændringer i  

 Domstolens statut, der er nødvendige.
Medmindre andet vedtages af Rådet,  

 finder denne Traktats bestemmelser vedrørende Domstolen og navnlig  

 bestemmelserne i protokollen vedrørende Domstolens statut anvendelse på  

 Retten i Første Instans.
3. Til medlemmer af Retten i Første Instans vælges  

 personer, hvis uafhængighed og evne til at varetage retslige funktioner er  

 uomtvistelig; de udnævnes af Medlemsstaternes regeringer efter fælles  

 overenskomst for et tidsrum af seks år.
En delvis fornyelse finder sted hvert  

 tredje år.
Afgående medlemmer kan genudnævnes.
4. Retten i Første Instans fastsætter med Domstolens  

 tiltrædelse sit procesreglement.
Reglementet kræver Rådets enstemmige  

 godkendelse.« »Artikel 171 1. Såfremt Domstolen fastslår, at en Medlemsstat ikke  

 har overholdt en forpligtelse, som påhviler den i henhold til denne Traktat,  

 skal denne Stat gennemføre de til dommens opfyldelse nødvendige  

 foranstaltninger.
 2. Hvis Kommissionen finder, at den pågældende  

 Medlemsstat ikke har truffet disse foranstaltninger, afgiver den, efter at  

 have givet denne Stat lejlighed til at fremsætte sine bemærkninger, en  

 begrundet udtalelse, hvori den præciserer, på hvilke punkter den pågældende  

 Medlemsstat ikke har efterkommet Domstolens dom.
Hvis den pågældende Medlemsstat ikke har truffet de til dommens opfyldelse  

 nødvendige foranstaltninger inden for den frist, som Kommissionen har  

 fastsat, kan denne indbringe sagen for Domstolen.
Den angiver i denne  

 forbindelse størrelsen af det faste beløb eller den tvangsbøde, som den  

 pågældende Medlemsstat skal betale, og som den under omstændighederne finder  

 passende.
 Hvis Domstolen fastslår, at den pågældende Medlemsstat ikke har  

 efterkommet dens dom, kan den pålægge den betaling af et fast beløb eller en  

 tvangsbøde.
Denne fremgangsmåde berører ikke bestemmelserne i artikel 170.« »Artikel 172 Forordninger udstedt af Europa-Parlamentet og Rådet i fællesskab eller af  

 Rådet i henhold til denne Traktats bestemmelser, kan tillægge Domstolen fuld  

 prøvelsesret vedrørende de i disse forordninger omhandlede sanktioner.« »Artikel 173 Domstolen prøver lovligheden af retsakter vedtaget af Europa-Parlamentet  

 og Rådet i fællesskab, af Rådet, af Kommissionen eller af ECB, bortset fra  

 henstillinger og udtalelser, samt de af Europa-Parlamentets retsakter, der  

 skal have retsvirkning over for tredjemand.
 I denne henseende har Domstolen kompetence til at udtale sig om klager,  

 der af en Medlemsstat, af Rådet eller af Kommissionen indbringes under  

 påberåbelse af inkompetence, væsentlige formelle mangler, overtrædelse af  

 denne Traktat eller af retsregler vedrørende dens gennemførelse, samt af  

 magtfordrejning.
 Domstolen har på samme grundlag kompetence til at udtale sig om klager,  

 der indbringes af Europa-Parlamentet og af ECB med henblik på at bevare  

 disses prærogativer.
 Enhver fysisk eller juridisk person kan på samme grundlag indbringe klage  

 over beslutninger, der retter sig til ham, samt over beslutninger, som skønt  

 de er udfærdiget i form af en forordning eller en beslutning rettet til en  

 anden person, dog berører ham umiddelbart og individuelt.
De i denne artikel omhandlede klager skal indgives inden to måneder, efter  

 at retsakten, alt efter sin art, er offentliggjort eller meddelt klageren  

 eller, i mangel heraf senest to måneder efter, at klageren har fået kendskab  

 til den.« »Artikel 175 Undlader Europa-Parlamentet, Rådet eller Kommissionen i strid med denne  

 Traktat at træffe afgørelse, kan Medlemsstaterne eller Fællesskabets andre  

 institutioner indbringe klage for Domstolen for at få fastslået denne  

 overtrædelse af Traktaten.
En sådan klage kan kun antages til behandling, hvis den pågældende  

 institution har været opfordret til at handle.
Hvis institutionen ikke har  

 taget stilling inden to måneder efter denne opfordring, kan klagen indbringes  

 inden for en frist på yderligere to måneder.
 På de i de foregående stykker fastsatte betingelser kan enhver fysisk  

 eller juridisk person indbringe klage til Domstolen over, at en af  

 Fællesskabets institutioner har undladt at udstede en retsakt til ham,  

 henstillinger og udtalelser dog undtaget.
Domstolen har på samme grundlag kompetence til at udtale sig om klager,  

 der indbringes af ECB på de områder, der henhører under dens beføjelser,  

 eller som indbringes mod denne.« »Artikel 176 Den eller de institutioner, fra hvilken en annulleret retsakt hidrører,  

 eller hvis undladelse er erklæret stridende mod denne Traktat, har pligt til  

 at gennemføre de til dommens opfyldelse nødvendige foranstaltninger.
 Denne pligt berører ikke den forpligtelse, som måtte følge af anvendelsen  

 af artikel 215, stk. 2.
Denne artikel gælder også for ECB.« »Artikel 177 Domstolen har kompetence til at afgøre præjudicielle spørgsmål:
 Såfremt et sådant spørgsmål rejses ved en ret i en af Medlemsstaterne, kan  

 denne ret, hvis den skønner, at en afgørelse af dette spørgsmål er nødvendig,  

 før den afsiger sin dom, anmode Domstolen om at afgøre spørgsmålet.
Såfremt et sådant spørgsmål rejses under en retssag ved en national ret,  

 hvis afgørelser ifølge de nationale retsregler ikke kan appelleres, er retten  

 pligtig at indbringe sagen for Domstolen.« »Artikel 180 Med de nedenfor nævnte begrænsninger har Domstolen kompetence til at  

 afgøre tvister, som vedrører:
»Artikel 184 Uanset udløbet af den frist, der er fastsat i artikel 173, stk. 5, kan  

 hver part i en retstvist, der angår en forordning udstedt af  

 Europa-Parlamentet og Rådet i fællesskab, af Rådet, af Kommissionen eller af  

 ECB for Domstolen påberåbe sig de i artikel 173, stk. 2, nævnte grunde og  

 gøre gældende, at forordningen ikke kan finde anvendelse.« »Femte afdeling Revisionsretten Artikel 188 A Revisionsretten varetager revisionen af regnskaberne.
Artikel 188 B 1. Revisionsretten består af tolv medlemmer.
 2. Revisionsrettens medlemmer udvælges blandt  

 personer, som i deres respektive lande tilhører eller har tilhørt eksterne  

 kontrolinstitutioner, eller som er særligt kvalificerede til dette hverv.  

 Deres uafhængighed skal være uomtvistelig.
 3. Revisionsrettens medlemmer udnævnes for seks år af  

 Rådet, der træffer afgørelse med enstemmighed efter høring af  

 Europa-Parlamentet.
 Ved de første udnævnelser begrænses tjenesteperioden for fire af  

 Revisionsrettens medlemmer, som udpeges ved lodtrækning, dog til fire år.
 Revisionsrettens medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornyes.
 4. Revisionsrettens medlemmer udfører deres hverv i  

 fuldkommen uafhængighed og i Fællesskabets almene interesse.
Ved udførelsen af deres pligter må de ikke søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
5. Revisionsrettens medlemmer må ikke, så længe deres  

 tjeneste varer, udøve nogen anden - lønnet eller ulønnet - erhvervsmæssig  

 virksomhed.
Ved indsættelsen i hvervet afgiver de en højtidelig forsikring  

 om, at de, såvel i deres tjenesteperiode som efter at denne er afsluttet, vil  

 overholde de forpligtelser, der følger af deres hverv, i særdeleshed pligten  

 til efter tjenesteperiodens ophør at udvise hæderlighed og tilbageholdenhed  

 med hensyn til overtagelse af visse hverv eller opnåelse af visse fordele.
 6. Bortset fra ordinære nybesættelser og dødsfald  

 ophører tjenesten for et medlem af Revisionsretten ved frivillig fratræden  

 eller ved afskedigelse, der fastslås af Domstolen i overensstemmelse med  

 bestemmelserne i stk. 7.
 For resten af den pågældendes tjenesteperiode udnævnes en efterfølger.
 Bortset fra afskedigelse fungerer Revisionsrettens medlemmer, indtil deres  

 efterfølgere er udpeget.
 7. Revisionsrettens medlemmer kan hverken afskediges  

 eller frakendes retten til pension eller til andre fordele, der træder i  

 stedet herfor, medmindre Domstolen på Revisionsrettens begæring fastslår, at  

 de ikke længere opfylder de nødvendige betingelser eller ikke længere  

 iagttager de forpligtelser, der følger med hvervet.
8. Rådet fastsætter med kvalificeret flertal  

 arbejdsvilkår, navnlig vederlag, godtgørelser og pensioner for  

 Revisionsrettens formand og dens medlemmer.
Det fastsætter ligeledes med  

 samme flertal alle godtgørelser, der træder i stedet for vederlag.
 9. Bestemmelserne i protokollen vedrørende De  

 Europæiske Fællesskabers privilegier og immuniteter, der gælder for dommerne  

 ved Domstolen, gælder ligeledes for Revisionsrettens medlemmer.
Artikel 188 C 1. Revisionsretten reviderer regnskaberne over  

 samtlige Fællesskabets indtægter og udgifter.
Den reviderer endvidere  

 regnskaberne vedrørende samtlige indtægter og udgifter for ethvert af  

 Fællesskabet oprettet organ, for så vidt oprettelsesakten ikke udelukker det.
 Revisionsretten afgiver en erklæring til Europa-Parlamentet og Rådet om  

 regnskabernes rigtighed og de underliggende transaktioners lovlighed og  

 formelle rigtighed.
 2. Revisionsretten efterprøver lovligheden og den  

 formelle rigtighed af indtægterne og udgifterne og sikrer sig, at den  

 økonomiske forvaltning har været forsvarlig.
 Revision af indtægterne sker på grundlag af fastlæggelser og indbetalinger  

 af indtægter til Fællesskabet.
 Revision af udgifterne sker på grundlag af indgåede forpligtelser og  

 afholdte udgifter.
 Sådan revision kan foretages inden afslutningen af regnskaberne for det  

 pågældende regnskabsår.
3. Revisionen foretages på grundlag af regnskabsbilag  

 og i fornødent omfang ved undersøgelser på stedet i Fællesskabets øvrige  

 institutioner og i Medlemsstaterne.
Revision i Medlemsstaterne foretages i  

 forbindelse med de nationale revisionsinstitutioner eller, såfremt disse ikke  

 har de fornødne beføjelser, i forbindelse med de kompetente nationale  

 myndigheder.
Disse institutioner eller myndigheder meddeler Revisionsretten,  

 om de er indforstået med at deltage i revisionen.
 Alle dokumenter eller oplysninger, der er nødvendige til gennemførelse af  

 Revisionsrettens opgave, afgives til Revisionsretten på dennes begæring af  

 Fællesskabets øvrige institutioner og af de nationale revisionsinstitutioner  

 eller, såfremt disse ikke har de fornødne beføjelser, af de kompetente  

 nationale myndigheder.
4. Efter hvert regnskabsårs udløb udarbejder  

 Revisionsretten en årsberetning.
Denne beretning oversendes til Fællesskabets  

 øvrige institutioner og offentliggøres i De Europæiske Fællesskabers Tidende  

 sammen med de nævnte institutioners besvarelser af Revisionsrettens  

 bemærkninger.
 Revisionsretten kan endvidere når som helst fremkomme med bemærkninger,  

 navnlig i form af særberetninger, til særlige spørgsmål og på begæring fra en  

 af Fællesskabets øvrige institutioner afgive udtalelser.
 Den vedtager sine årsberetninger, sine særberetninger eller sine  

 udtalelser med et flertal af sine medlemmers stemmer.
Den bistår Europa-Parlamentet og Rådet i forbindelse med revisionen af og  

 gennemførelsen af budgettet.« »Artikel 189 Til udførelse af deres opgaver på de i denne Traktat fastsatte betingelser  

 skal Europa-Parlamentet og Rådet i fællesskab, Rådet og Kommissionen udstede  

 forordninger og direktiver samt vedtage beslutninger, rette henstillinger  

 eller afgive udtalelser.
En forordning er almengyldig.
Den er bindende i alle enkeltheder og gælder  

 umiddelbart i hver Medlemsstat.
 Et direktiv er med hensyn til det tilsigtede mål bindende for enhver  

 Medlemsstat, som det rettes til, men overlader det til de nationale  

 myndigheder at bestemme form og midler for gennemførelsen.
 En beslutning er bindende i alle enkeltheder for dem, den angiver at være  

 rettet til.
Henstillinger og udtalelser er ikke bindende.« »Artikel 189 A 1. Når Rådet i medfør af denne Traktat træffer  

 afgørelse på forslag af Kommissionen, kan det kun ændre dette forslag ved  

 enstemmig vedtagelse, jf. dog artikel 189 B, stk. 4 og 5.
 2. Så længe Rådet ikke har truffet afgørelse, kan  

 Kommissionen ændre sit forslag under hele forløbet af de procedurer, der  

 fører frem til vedtagelse af en fællesskabsretsakt.
Artikel 189 B 1. Når der i denne Traktat henvises til denne artikel  

 med henblik på vedtagelse af en retsakt, anvendes følgende fremgangsmåde:
 2. Kommissionen forelægger Europa-Parlamentet og Rådet  

 et forslag.
Rådet, der træffer afgørelse med kvalificeret flertal efter udtalelse fra  

 Europa-Parlamentet, fastlægger en fælles holdning.
Denne fælles holdning  

 meddeles EuropaParlamentet.
Rådet giver Europa-Parlamentet en udførlig  

 redegørelse for grundene til sin fælles holdning.
Kommissionen giver  

 Europa-Parlamentet en udførlig redegørelse for sin holdning.
Hvis Europa-Parlamentet inden for en frist på tre måneder efter  

 meddelelsen 3. Godkender Rådet med kvalificeret flertal inden for  

 en frist på tre måneder efter modtagelsen af Europa-Parlamentets  

 ændringsforslag alle disse forslag, ændrer det sin fælles holdning i  

 overensstemmelse hermed og vedtager den pågældende retsakt; Rådet skal dog  

 træffe enstemmig afgørelse om de ændringsforslag, hvorom Kommissionen har  

 afgivet negativ udtalelse.
Hvis Rådet ikke vedtager den pågældende retsakt,  

 indkalder formanden for Rådet efter aftale med formanden for  

 Europa-Parlamentet omgående til et møde i Forligsudvalget.
 4. Forligsudvalget, der sammensættes af Rådets  

 medlemmer eller deres repræsentanter og et tilsvarende antal repræsentanter  

 for Europa-Parlamentet, har til opgave at skabe enighed om et fælles udkast,  

 som kan accepteres af et kvalificeret flertal af Rådets medlemmer eller  

 disses repræsentanter og flertallet af Europa-Parlamentets repræsentanter.  

 Kommissionen deltager i Forligsudvalgets arbejde og tager de nødvendige  

 initiativer med sigte på at søge at tilnærme Europa-Parlamentets og Rådets  

 holdninger til hinanden.
 5. Hvis Forligsudvalget inden for en frist på seks  

 uger efter indkaldelsen godkender et fælles udkast, har Europa-Parlamentet og  

 Rådet en frist på seks uger fra denne godkendelse til at vedtage den  

 pågældende retsakt i overensstemmelse med det fælles udkast, idet dette skal  

 ske med et absolut flertal af de afgivne stemmer for så vidt angår  

 Europa-Parlamentet og med kvalificeret flertal for Rådets vedkommende.  

 Undlader en af de to institutioner at godkende den foreslåede retsakt, anses  

 denne for ikke-vedtaget.
6. Godkender Forligsudvalget ikke noget fælles udkast,  

 anses den foreslåede retsakt for ikke-vedtaget, medmindre Rådet inden for en  

 frist på seks uger efter udløbet af den for Forligsudvalget gældende frist  

 med kvalificeret flertal bekræfter den fælles holdning, som det havde  

 tiltrådt, inden forligsproceduren blev påbegyndt, eventuelt med de af  

 Europa-Parlamentet fremsatte ændringsforslag.
I så fald er den pågældende  

 retsakt endeligt vedtaget, medmindre Europa-Parlamentet inden for en frist på  

 seks uger fra datoen for Rådets bekræftelse forkaster teksten med et absolut  

 flertal blandt sine medlemmer, i hvilket fald den foreslåede retsakt anses  

 for ikke-vedtaget.
7. De i denne artikel anførte frister på tre måneder  

 og seks uger kan ved fælles overenskomst mellem Europa-Parlamentet og Rådet  

 forlænges med henholdsvis højst en måned eller højst to uger.
Fristen på tre  

 måneder i stk. 2 forlænges automatisk med to måneder, hvis stk. 2, litra c),  

 finder anvendelse.
 8. Anvendelsesområdet for den fremgangsmåde, der er  

 fastsat i denne artikel, kan efter fremgangsmåden i artikel N, stk. 2, i  

 Traktaten om Den Europæiske Union udvides på grundlag af en rapport, som  

 Kommissionen skal forelægge Rådet senest i 1996.
Artikel 189 C Når der i denne Traktat henvises til denne artikel med henblik på  

 vedtagelse af en retsakt, anvendes følgende fremgangsmåde:
 Hvis Europa-Parlamentet inden for en frist på tre måneder fra denne  

 meddelelse bifalder denne fælles holdning, eller har det ikke afgivet  

 udtalelse inden udløbet af nævnte frist, vedtager Rådet endeligt den  

 pågældende retsakt i overensstemmelse med den fælles holdning.
 Hvis Europa-Parlamentet har forkastet Rådets fælles holdning, kan Rådet  

 ved en anden behandling kun træffe afgørelse med enstemmighed.
Kommissionen fremsender til Rådet sammen med sit genbehandlede forslag de  

 ændringsforslag fra EuropaParlamentet, som den ikke har accepteret, idet den  

 afgiver udtalelse om disse.
Rådet kan med enstemmighed vedtage disse  

 ændringer.
 Rådet kan kun med enstemmighed ændre det af Kommissionen genbehandlede  

 forslag.
»Artikel 190 De forordninger, direktiver og beslutninger, som vedtages af  

 Europa-Parlamentet og Rådet i fællesskab samt de nævnte retsakter, som  

 vedtages af Rådet eller Kommissionen, skal begrundes og henvise til de  

 forslag og udtalelser, som skal indhentes i henhold til denne Traktat.« »Artikel 191 1. Forordninger, direktiver og beslutninger vedtaget  

 efter fremgangsmåden i artikel 189 B undertegnes af formanden for  

 Europa-Parlamentet og formanden for Rådet, og de offentliggøres i De  

 Europæiske Fællesskabers Tidende.
De træder i kraft på det i retsakterne  

 fastsatte tidspunkt eller, hvis et sådant ikke er angivet, den tyvende dag  

 efter offentliggørelsen.
2. Rådets og Kommissionens forordninger samt disse  

 institutioners direktiver, der er rettet til alle Medlemsstaterne,  

 offentliggøres i De Europæiske Fællesskabers Tidende.
De træder i kraft på  

 det i retsakterne fastsatte tidspunkt eller, hvis et sådant ikke er angivet,  

 den tyvende dag efter offentliggørelsen.
3. Andre direktiver samt beslutninger meddeles dem, de  

 er rettet til, og får virkning ved denne meddelelse.« »Artikel 194 Antallet af medlemmer i Det Økonomiske og Sociale Udvalg fastsættes  

 således:
Udvalgets medlemmer beskikkes for fire år af Rådet ved enstemmig  

 vedtagelse.
Genbeskikkelse kan finde sted.
Udvalgets medlemmer må ikke være bundet af nogen instruktion.
De udfører  

 deres hverv i fuldkommen uafhængighed og i Fællesskabernes almene interesse.
Rådet fastsætter med kvalificeret flertal udvalgsmedlemmernes  

 dagpenge.« »Artikel 196 Udvalget vælger af sin midte sin formand og sit præsidium for et tidsrum  

 af to år.
 Det fastsætter selv sin forretningsorden.
Udvalget indkaldes af formanden efter Rådets eller Kommissionens  

 anmodning.
Det kan ligeledes træde sammen på eget initiativ.« »Artikel 198 Udvalget skal i de tilfælde, der er nævnt i denne Traktat, høres af Rådet  

 eller Kommissionen.
Disse institutioner kan høre Udvalget i alle tilfælde,  

 hvor de finder det hensigtsmæssigt.
Udvalget kan selv tage initiativ til at  

 afgive udtalelse i tilfælde, hvor det finder det hensigtsmæssigt.
Hvis Rådet eller Kommissionen finder det nødvendigt, giver de Udvalget en  

 frist for fremsættelsen af dets udtalelse.
Denne frist skal være på mindst en  

 måned fra det tidspunkt, hvor formanden har fået meddelelse herom.
Efter  

 fristens udløb kan sagen behandles, uanset at udtalelsen ikke foreligger.
Udvalgets og de faglige sektioners udtalelser samt et referat af  

 forhandlingerne tilstilles Rådet og Kommissionen.« Regionsudvalget Artikel 198 A Der oprettes et rådgivende udvalg bestående af repræsentanter for de  

 regionale og lokale myndigheder, i det følgende benævnt  

 »Regionsudvalget«.
 Antallet af medlemmer i Regionsudvalget fastsættes således:
Udvalgets medlemmer samt et tilsvarende antal suppleanter beskikkes for  

 fire år af Rådet ved enstemmig vedtagelse efter indstilling fra de respektive  

 Medlemsstater.
Genbeskikkelse kan finde sted.
Udvalgets medlemmer må ikke være bundet af nogen instruktion.
De udfører  

 deres hverv i fuldkommen uafhængighed og i Fællesskabernes almene interesse.
Artikel 198 B Regionsudvalget vælger af sin midte sin formand og sit præsidium for et  

 tidsrum af to år.
 Det fastsætter selv sin forretningsorden og forelægger den til godkendelse  

 for Rådet, der træffer afgørelse med enstemmighed.
Udvalget indkaldes af formanden efter Rådets eller Kommissionens  

 anmodning.
Det kan ligeledes træde sammen på eget initiativ.
Artikel 198 C Regionsudvalget høres af Rådet eller Kommissionen i de tilfælde, der er  

 nævnt i denne Traktat, og i alle andre tilfælde, hvor en af disse  

 institutioner finder det hensigtsmæssigt.
Hvis Rådet eller Kommissionen finder det nødvendigt, giver de Udvalget en  

 frist for fremsættelsen af dets udtalelse.
Denne frist skal være på mindst en  

 måned fra det tidspunkt, hvor formanden har fået meddelelse herom.
Efter  

 fristens udløb kan sagen behandles, uanset at udtalelsen ikke foreligger.
Når Det Økonomiske og Sociale Udvalg høres i henhold til artikel 198,  

 underrettes Regionsudvalget af Rådet eller Kommissionen om denne anmodning om  

 udtalelse.
Regionsudvalget kan, når det finder, at der er særlige regionale  

 interesser på spil, afgive en udtalelse herom.
 Det kan afgive udtalelse på eget initiativ i de tilfælde, hvor det finder  

 det hensigtsmæssigt.
Udvalgets udtalelser samt et referat af forhandlingerne tilstilles Rådet  

 og Kommissionen.' Den europæiske investeringsbank Artikel 198 D Den Europæiske Investeringsbank har status som juridisk person.
 Den Europæiske Investeringsbanks medlemmer er Medlemsstaterne.
 Den Europæiske Investeringsbanks vedtægter indeholdes i en protokol, der  

 knyttes som bilag til denne Traktat.
Artikel 198 E Den Europæiske Investeringsbank har til opgave ved anvendelse dels af  

 midler lånt på kapitalmarkedet, dels af egne midler, i Fællesskabets  

 interesse at bidrage til en afbalanceret og gnidningsløs udvikling af det  

 fælles marked.
I dette øjemed letter den, ved ydelse af lån og garantier og  

 uden sigte på fortjeneste, finansieringen af nedennævnte projekter inden for  

 alle erhvervssektorer:
Under udførelsen af sine opgaver letter Banken finansieringen af  

 investeringsprogrammer sammen med støtte fra strukturfondene og andre af  

 Fællesskabets finansielle instrumenter.« »Artikel 199 Alle Fællesskabets indtægter og udgifter, herunder dem, der vedrører Den  

 Europæiske Socialfond, skal anslås for hvert regnskabsår og optages i  

 budgettet.
De administrationsudgifter, som bestemmelserne i Traktaten om Den  

 Europæiske Union om den fælles udenrigs- og sikkerhedspolitik samt om  

 samarbejdet om retlige og indre anliggender medfører for institutionerne,  

 afholdes over budgettet.
De aktionsudgifter, som gennemførelsen af disse  

 bestemmelser medfører, kan på de deri anførte vilkår ligeledes afholdes over  

 budgettet.
Indtægter og udgifter på budgettet skal balancere.« »Artikel 201 Budgettet finansieres med forbehold af andre indtægter fuldt ud af egne  

 indtægter.
Rådet, der træffer afgørelse med enstemmighed på forslag af Kommissionen  

 og efter høring af Europa-Parlamentet, fastsætter bestemmelserne vedrørende  

 Fællesskabets ordning med egne indtægter, som det henstiller til  

 Medlemsstaterne at vedtage i overensstemmelse med deres forfatningsmæssige  

 bestemmelser.« »Artikel 201 A For at sikre budgetdisciplin fremsætter Kommissionen ingen forslag til  

 fællesskabsretsakter, ændrer ikke sine forslag og vedtager ingen  

 gennemførelsesforanstaltninger, der kan have betydelig indvirkning på  

 budgettet, uden at afgive forsikring om, at forslaget eller foranstaltningen  

 kan finansieres inden for rammerne af Fællesskabets egne indtægter efter de  

 bestemmelser, som Rådet har fastsat i henhold til artikel 201.« »Artikel 205 Inden for rammerne af de givne bevillinger og i overensstemmelse med  

 bestemmelserne i det i medfør af artikel 209 udstedte regnskabsregulativ  

 gennemfører Kommissionen budgettet på eget ansvar i overensstemmelse med  

 princippet om forsvarlig økonomisk forvaltning.
 Regulativet fastsætter særlige retningslinjer for institutionernes  

 medvirken ved afholdelsen af egne udgifter.
Med de begrænsninger og på de betingelser, der fastsættes i det i medfør  

 af artikel 209 udstedte regnskabsregulativ, kan Kommissionen inden for  

 budgettets rammer overføre bevillinger dels fra en hovedkonto til en anden  

 hovedkonto, dels fra en underkonto til en anden underkonto.« »Artikel 206 1. Europa-Parlamentet meddeler efter henstilling fra  

 Rådet, der træffer afgørelse med kvalificeret flertal, Kommissionen decharge  

 for gennemførelsen af budgettet.
Med henblik herpå gennemgår det næst efter  

 Rådet de i artikel 205 a nævnte regnskaber og oversigter, Revisionsrettens  

 årsberetning med tilhørende svar fra de kontrollerede institutioner til  

 Revisionsrettens bemærkninger, samt Revisionsrettens særberetninger.
2. Før Europa-Parlamentet meddeler Kommissionen  

 decharge, og når det ellers finder det påkrævet som led i udøvelsen af sine  

 beføjelser med hensyn til gennemførelsen af budgettet, kan det anmode  

 Kommissionen om at redegøre for afholdelsen af udgifterne eller for,  

 hvorledes de finansielle kontrolsystemer fungerer.
Kommissionen forelægger  

 alle fornødne oplysninger for Europa-Parlamentet på dettes begæring.
 3. Kommissionen træffer alle egnede foranstaltninger  

 til at efterkomme bemærkningerne i afgørelserne om decharge og andre  

 bemærkninger fra Europa-Parlamentet i forbindelse med afholdelsen af  

 udgifterne samt de kommentarer, der ledsager de henstillinger om decharge,  

 som Rådet vedtager.
Kommissionen aflægger efter anmodning fra Europa-Parlamentet eller Rådet  

 beretning om, hvilke foranstaltninger den har truffet på baggrund af disse  

 bemærkninger og kommentarer, navnlig om instrukserne til de tjenestegrene,  

 der varetager budgettets gennemførelse.
Sådanne beretninger tilsendes  

 ligeledes Revisionsretten.« »Artikel 209 På forslag af Kommissionen og efter høring af Europa-Parlamentet og  

 udtalelse fra Revisionsretten skal Rådet med enstemmighed:
»Artikel 209 A Medlemsstaterne træffer de samme foranstaltninger til bekæmpelse af svig,  

 der skader Fællesskabets finansielle interesser, som til bekæmpelse af svig,  

 der skader deres egne finansielle interesser.
Med forbehold af andre bestemmelser i denne Traktat samordner  

 Medlemsstaterne deres optræden med henblik på at beskytte Fællesskabets  

 finansielle interesser mod svig.
Med henblik herpå tilrettelægger de med  

 hjælp fra Kommissionen et snævert, løbende samarbejde mellem de kompetente  

 tjenester i deres administrationer.« »Artikel 215 Fællesskabets ansvar i kontraktsforhold bestemmes, efter den lovgivning,  

 der finder anvendelse på den pågældende kontrakt.
 For så vidt angår ansvar uden for kontraktsforhold skal Fællesskabet i  

 overensstemmelse med de almindelige retsgrundsætninger, der er fælles for  

 Medlemsstaternes retssystemer, erstatte skader forvoldt af dets institutioner  

 eller af dets ansatte under udøvelsen af deres hverv.
 Stk. 2  finder anvendelse på samme vilkår på skader  

 forvoldt af ECB eller af dens ansatte under udøvelsen af deres hverv.
De ansattes personlige ansvar over for Fællesskabet fastsættes i den  

 vedtægt eller i de ansættelsesvilkår, der gælder for dem.« 2. For de oversøiske franske departementer gælder fra  

 denne Traktats ikrafttræden dens særlige og almindelige bestemmelser  

 vedrørende:
- frie varebevægelser; - landbruget, med undtagelse af artikel 40, stk. 4; - liberalisering af tjenesteydelser; - konkurrencereglerne; - de ved artikel 109 H, 109 I og 226 hjemlede  

 beskyttelsesforanstaltninger; - institutionerne.
 Senest to år efter denne Traktats ikrafttræden fastlægges betingelserne  

 for anvendelsen af Traktatens øvrige bestemmelser ved beslutninger, som Rådet  

 på forslag af Kommissionen vedtager med enstemmighed.
Inden for rammerne af de i denne Traktat fastsatte fremgangsmåder,  

 herunder navnlig de i artikel 226 nævnte, drager Fællesskabets institutioner  

 omsorg for, at den økonomiske og sociale udvikling af disse områder  

 muliggøres.' »Artikel 228 1. I de tilfælde, hvor bestemmelserne i denne Traktat  

 forudsætter indgåelse af aftaler mellem Fællesskabet og en eller flere stater  

 eller internationale organisationer, retter Kommissionen henstillinger til  

 Rådet, der bemyndiger Kommissionen til at indlede de nødvendige  

 forhandlinger.
Forhandlingerne føres af Kommissionen i samråd med særlige  

 udvalg, der er udpeget af Rådet til at bistå den i dette arbejde, og inden  

 for rammerne af de direktiver, som Rådet måtte meddele den.
 Under udøvelsen af de beføjelser, der tillægges Rådet i dette stykke,  

 træffer det afgørelse med kvalificeret flertal bortset fra i de i stk. 2,  

 andet punktum, nævnte tilfælde, hvor det træffer afgørelse med enstemmighed.
2. Med forbehold af de beføjelser, som på dette område  

 er tillagt Kommissionen, indgås aftalerne af Rådet, der træffer afgørelse med  

 kvalificeret flertal på forslag af Kommissionen.
Rådet træffer afgørelse med  

 enstemmighed, når aftalen vedrører et område, hvor der kræves enstemmighed  

 for vedtagelsen af interne regler, samt for aftaler, som er omhandlet i  

 artikel 238.
3. Med undtagelse af de aftaler, der er omhandlet i  

 artikel 113, stk. 3, indgår Rådet aftalerne efter høring af  

 Europa-Parlamentet, herunder i tilfælde, hvor aftalen angår et område, hvor  

 fremgangsmåden i artikel 189 B eller artikel 189 C skal følges for  

 vedtagelsen af interne regler.
Europa-Parlamentet afgiver sin udtalelse inden  

 for en frist, som Rådet kan fastsætte under hensyntagen til, hvor meget sagen  

 haster.
Hvis der ikke er afgivet udtalelse ved fristens udløb, kan Rådet  

 træffe afgørelse.
 Uanset bestemmelserne i første afsnit kræves der samstemmende udtalelse  

 fra Europa-Parlamentet for indgåelse af aftaler, som er omhandlet i artikel  

 238, og andre aftaler, hvorved der etableres en specifik institutionel ramme  

 med særlige samarbejdsprocedurer, samt aftaler, som har betydelige  

 budgetmæssige virkninger for Fællesskabet, og aftaler, som medfører ændring  

 af en retsakt, der er vedtaget efter fremgangsmåden i artikel 189 B.
 Rådet og Europa-Parlamentet kan i hastetilfælde aftale en frist for  

 afgivelse af den samstemmende udtalelse.
 4. Uanset stk. 2 kan Rådet, når det indgår en aftale,  

 bemyndige Kommissionen til på Fællesskabets vegne at godkende de ændringer,  

 som ifølge aftalen skal vedtages ved en forenklet fremgangsmåde eller  

 vedtages af et organ, der nedsættes ved aftalen; Rådet kan knytte særlige  

 betingelser til en sådan bemyndigelse.
 5. Når Rådet påtænker at indgå en aftale, som medfører  

 ændringer i denne Traktat, skal ændringerne forinden vedtages efter  

 fremgangsmåden i artikel N i Traktaten om Den Europæiske Union.
6. Rådet, Kommissionen eller en Medlemsstat kan forud  

 indhente udtalelse fra Domstolen om den påtænkte aftales forenelighed med  

 bestemmelserne i denne Traktat.
Hvis Domstolens udtalelse er benægtende, kan  

 aftalen kun træde i kraft på de betingelser, der er fastsat i artikel N i  

 Traktaten om Den Europæiske Union.
7. Aftaler, der indgås på betingelserne i denne  

 artikel, er bindende for Fællesskabets institutioner og for  

 Medlemsstaterne.« »Artikel 228 A Såfremt en fælles holdning eller en fælles aktion, der vedtages ifølge  

 bestemmelserne om den fælles udenrigs- og sikkerhedspolitik i Traktaten om  

 Den Europæiske Union, tager sigte på en handling fra Fællesskabets side for  

 helt eller delvis at afbryde eller indskrænke de økonomiske forbindelser med  

 et eller flere tredjelande, træffer Rådet med kvalificeret flertal på forslag  

 af Kommissionen de nødvendige hasteforanstaltninger.« »Artikel 231 Fællesskabet indleder et snævert samarbejde med Organisationen for  

 Økonomisk Samarbejde og Udvikling; de nærmere retningslinjer herfor  

 fastlægges i gensidig forståelse.« »Artikel 238 Fællesskabet kan med en eller flere stater eller internationale  

 organisationer indgå aftaler, hvorved der skabes en associering med gensidige  

 rettigheder og forpligtelser, fælles optræden og særlige  

 procedureregler.« F.
I bilag III :
 »Liste over de i Traktatens artikel 73 H nævnte usynlige  

 transaktioner«.
G.
I protokollen vedrørende vedtægterne for Den Europæiske  

 Investeringsbank Bestemmelser om ændring af traktaten om  

 oprettelse af Det Europæiske Artikel H Traktaten om Oprettelse af Det Europæiske Kul- og Stålfællesskab ændres i  

 overensstemmelse med bestemmelserne i denne artikel.
»Artikel 7 Fællesskabet har følgende institutioner:
- en HØJ MYNDIGHED, i det følgende benævnt »Kommissionen«; - en FÆLLES FORSAMLING, i det følgende benævnt  

 »Europa-Parlamentet«; - et særligt MINISTERRÅD, i det følgende benævnt »Rådet«; - en DOMSTOL; - en REVISIONSRET.
Kommissionen bistås af et rådgivende udvalg.' »Artikel 9 1. Kommissionen består af sytten medlemmer, der vælges  

 under hensyn til deres almindelige duelighed, og hvis uafhængighed er  

 uomtvistelig; Antallet af medlemmer i Kommissionen kan ændres af Rådet med enstemmighed.
 Kun statsborgere i Medlemsstaterne kan være medlemmer af Kommissionen.
 Kommissionen skal omfatte mindst een statsborger fra hver af  

 Medlemsstaterne, dog kan højst to medlemmer af Kommissionen være af samme  

 nationalitet.
 2. Kommissionens medlemmer udfører deres hverv i  

 fuldkommen uafhængighed og i Fællesskabets almene interesse.
Ved udførelsen af deres pligter må de hverken søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
Hver  

 Medlemsstat forpligter sig til at respektere denne grundsætning og til ikke  

 at forsøge at påvirke Kommissionens medlemmer under udførelsen af deres  

 hverv.
Kommissionens medlemmer må ikke, så længe deres tjeneste varer, udøve  

 nogen anden - lønnet eller ulønnet - erhvervsmæssig virksomhed.
Ved  

 indsættelsen i hvervet afgiver de en højtidelig forsikring, hvorefter de,  

 såvel i deres tjenesteperiode som efter at denne er afsluttet, vil overholde  

 de forpligtelser, der følger med deres hverv, i særdeleshed pligten til efter  

 tjenesteperiodens ophør at udvise hæderlighed og tilbageholdenhed med hensyn  

 til overtagelse af visse hverv eller opnåelse af visse fordele.
Overtrædes  

 disse forpligtelser, kan Domstolen på begæring af Rådet eller af Kommissionen  

 - alt efter omstændighederne - afskedige den pågældende fra hans stilling i  

 henhold til artikel 12 A eller fratage ham retten til pension eller andre  

 tilsvarende fordele.
Artikel 10 1. Kommissionens medlemmer udnævnes for fem år efter  

 fremgangsmåden i stk. 2, jf. dog artikel 24.
 De kan genudnævnes.
 2. Medlemsstaternes regeringer indstiller efter fælles  

 overenskomst og efter høring af Europa-Parlamentet den person, som de  

 foreslår udnævnt til formand for Kommissionen.
 Medlemsstaternes regeringer indstiller i samråd med den indstillede  

 formand de øvrige personer, som de foreslår udnævnt til medlemmer af  

 Kommissionen.
Kommissionens indstillede formand og de øvrige indstillede medlemmer af  

 Kommissionen skal som kollegium godkendes ved en afstemning i  

 Europa-Parlamentet.
Efter Europa-Parlamentets godkendelse udnævner  

 Medlemsstaternes regeringer efter fælles overenskomst Kommissionens formand  

 og øvrige medlemmer.
 3. Stk. 1 og 2 finder anvendelse første gang for den  

 formand for Kommissionen og de øvrige medlemmer af denne, hvis  

 tjenesteperiode begynder den 7. januar 1995.
Den formand for Kommissionen og de øvrige medlemmer af denne, hvis  

 tjenesteperiode begynder den 7. januar 1993, udnævnes af Medlemsstaternes  

 regeringer efter fælles overenskomst.
Deres tjenesteperiode udløber den 6.  

 januar 1995.
Artikel 11 Kommissionen kan udnævne en eller to næstformænd blandt sine medlemmer.
Artikel 12 Bortset fra ordinære nybesættelser og dødsfald ophører tjenesten for et  

 medlem af Kommissionen ved frivillig fratræden eller ved afskedigelse.
For resten af det afgående medlems tjenesteperiode udnævner  

 Medlemsstaternes regeringer efter fælles overenskomst et nyt medlem.
Rådet  

 kan med enstemmighed beslutte, at der ikke skal udnævnes nogen efterfølger.
Ved fratræden, afskedigelse eller dødsfald udnævnes der en efterfølger for  

 formanden for resten af dennes tjenesteperiode.
Udnævnelse af en efterfølger  

 for formanden sker efter fremgangsmåden i artikel 10, stk. 2.
 Bortset fra de i artikel 12 A nævnte afskedigelsestilfælde fungerer  

 Kommissionens medlemmer, indtil deres efterfølgere er udpeget.
Artikel 12 A Ethvert medlem af Kommissionen kan afskediges af Domstolen på begæring af  

 Rådet eller Kommissionen, hvis han ikke længere opfylder de nødvendige  

 betingelser for at udøve sit hverv, eller hvis han har begået en alvorlig  

 forseelse.
Artikel 13 Kommissionens afgørelser træffes af et flertal af det i artikel 9 nævnte  

 antal medlemmer.
 Kommissionen er kun beslutningsdygtig, såfremt det i dens forretningsorden  

 fastsatte antal medlemmer er til stede.
»ARTIKEL 16 Kommissionen træffer enhver hensigtsmæssig administrativ foranstaltning  

 for at sikre sine tjenestegrenes virksomhed.
 Den kan nedsætte studieudvalg, i særdeleshed et økonomisk studieudvalg.
 Rådet og Kommissionen holder indbyrdes samråd og aftaler i fællesskab  

 formerne for deres samarbejde.
Kommissionen fastsætter sin forretningsorden med henblik på at sikre sin  

 egen og sine tjenestegrenes virksomhed i overensstemmelse med bestemmelserne  

 i denne Traktat.
Den drager omsorg for, at forretningsordenen  

 offentliggøres.« »Artikel 17 Hvert år og senest en måned før åbningen af Europa-Parlamentets session  

 offentliggør Kommissionen en almindelig beretning om Fællesskabets  

 virksomhed.« »Rådet fastsætter med kvalificeret flertal alle godtgørelser, der  

 ydes som vederlag.« »Artikel 20 A Europa-Parlamentet kan med et flertal af medlemmernes stemmer anmode  

 Kommissionen om at fremsætte passende forslag om spørgsmål, som efter dets  

 opfattelse kræver udarbejdelse af en fællesskabsretsakt til gennemførelse af  

 denne Traktat.
Artikel 20 B Under udførelsen af sine opgaver kan Europa-Parlamentet efter anmodning  

 fra en fjerdedel af sine medlemmer nedsætte et midlertidigt  

 undersøgelsesudvalg, der, uden at de beføjelser, som denne Traktat har  

 tillagt andre institutioner eller organer, derved berøres, skal undersøge  

 påstande om overtrædelser eller om fejl eller forsømmelser i forbindelse med  

 gennemførelsen af fællesskabsretten, medmindre de påståede forhold er under  

 retslig behandling, i hvilket tilfælde denne retslige behandling først skal  

 afsluttes.
 Det midlertidige undersøgelsesudvalg ophører med at bestå, når det afgiver  

 sin beretning.
 De nærmere vilkår for udøvelse af undersøgelsesbeføjelsen fastlægges efter  

 fælles overenskomst mellem EuropaParlamentet, Rådet og Kommissionen.
Artikel 20 C Enhver unionsborger samt enhver fysisk eller juridisk person med bopæl  

 eller hjemsted i en Medlemsstat er berettiget til på egen hånd eller i  

 samvirke med andre borgere eller personer at indgive andragender til  

 Europa-Parlamentet om forhold, der henhører under områder, som Fællesskabet  

 beskæftiger sig med, og som vedrører den pågældende direkte.
Artikel 20 D 1. Europa-Parlamentet udnævner en ombudsmand, som skal  

 være beføjet til at modtage klager fra enhver unionsborger eller enhver  

 fysisk eller juridisk person med bopæl eller hjemsted i en medlemsstat over  

 tilfælde af fejl eller forsømmelser i forbindelse med handlinger foretaget af  

 Fællesskabets institutioner eller organer, med undtagelse af Domstolen og  

 Retten i Første Instans under udøvelsen af deres domstolsfunktioner.
Ombudsmanden skal i overensstemmelse med sit hverv foretage de  

 undersøgelser, som han finder berettigede, enten på eget initiativ eller på  

 grundlag af de klager, der forelægges ham direkte eller gennem et medlem af  

 Europa-Parlamentet, medmindre de påståede forhold er under eller har været  

 under retslig behandling.
Konstaterer ombudsmanden, at der foreligger fejl  

 eller forsømmelser, forelægger han sagen for den pågældende institution, som  

 har en frist på tre måneder til at meddele ham sin udtalelse.
Ombudsmanden  

 sender derpå en rapport til Europa-Parlamentet og til den pågældende  

 institution.
Den person, som klagen hidrører fra, underrettes om resultatet  

 af disse undersøgelser.
 Ombudsmanden aflægger en årlig beretning til Europa-Parlamentet om  

 resultatet af sine undersøgelser.
2. Ombudsmanden udnævnes efter hvert valg til  

 Europa-Parlamentet for dettes valgperiode.
Han kan genudnævnes.
 Domstolen kan på begæring af Europa-Parlamentet afskedige ombudsmanden,  

 hvis han ikke længere opfylder de nødvendige betingelser for at udøve sit  

 hverv, eller hvis han har begået en alvorlig forseelse.
3. Ombudsmanden udfører sit hverv i fuldstændig  

 uafhængighed.
Han må ved udøvelsen af sine pligter hverken søge eller modtage  

 instruktioner fra noget organ.
Ombudsmanden må, så længe hans embedsperiode  

 varer, ikke udøve nogen anden - lønnet eller ulønnet - erhvervsmæssig  

 virksomhed.
4. Europa-Parlamentet fastsætter ombudsmandens status  

 og de almindelig betingelser for udøvelsen af hans hverv efter høring af  

 Kommissionen og med godkendelse af Rådet, der træffer afgørelse med  

 kvalificeret flertal.« 3. Europa-Parlamentet udarbejder forslag til  

 afholdelse af almindelige direkte valg ifølge en i alle Medlemsstater  

 ensartet fremgangsmåde.
Rådet, der træffer afgørelse med enstemmighed efter samstemmende udtalelse  

 fra Europa-Parlamentet, der er tiltrådt af et flertal af dets medlemmer,  

 fastsætter herom forskrifter, som det henstiller til Medlemsstaterne at  

 vedtage i overensstemmelse med deres forfatningsmæssige bestemmelser.' »Artikel 24 Europa-Parlamentet drøfter i et offentligt møde den almindelige  

 årsberetning, som Kommissionen forelægger det.
 Indbringes forslag om mistillidsvotum vedrørende Kommissionens virksomhed,  

 kan Europa-Parlamentet tidligst tage stilling hertil tre dage efter  

 forslagets indbringelse og kun ved en offentlig afstemning.
Såfremt forslaget om mistillidsvotum vedtages med to tredjedels flertal af  

 de afgivne stemmer og af et flertal af Europa-Parlamentets medlemmer, skal  

 Kommissionens medlemmer samlet nedlægge deres hverv.
De viderefører dog de  

 løbende forretninger, indtil deres efterfølgere er blevet udnævnt i henhold  

 til artikel 10. I dette tilfælde udløber tjenesteperioden for de medlemmer af  

 Kommissionen, der er udnævnt til at efterfølge dem, på den dato, hvor  

 tjenesteperioden for de medlemmer af Kommissionen, der samlet har måttet  

 nedlægge deres hverv, ville være udløbet.« »Artikel 27 Rådet består af en repræsentant for hver Medlemsstat på ministerplan, som  

 skal være beføjet til at forpligte denne Medlemsstats regering.
 Formandshvervet udøves på skift af hver Medlemsstat i Rådet for seks  

 måneder ad gangen efter nedenstående rækkefølge af Medlemsstaterne:
- i en første periode på seks år: Belgien, Danmark, Tyskland, Grækenland,  

 Spanien, Frankrig, Irland, Italien, Luxembourg, Nederlandene, Portugal og Det  

 Forenede Kongerige; - i den følgende periode på seks år: Danmark, Belgien, Grækenland,  

 Tyskland, Frankrig, Spanien, Italien, Irland, Nederlandene, Luxembourg, Det  

 Forenede Kongerige og Portugal.
Artikel 27 A Rådet træder sammen efter indkaldelse fra formanden på initiativ af denne,  

 af et medlem af Rådet eller af Kommissionen.« »Artikel 29 Rådet fastsætter med kvalificeret flertal lønninger, godtgørelser og  

 pensioner for Kommissionens formand og medlemmer, for Domstolens præsident,  

 dommere, generaladvokater og justitssekretær.
Det fastsætter ligeledes med  

 kvalificeret flertal alle godtgørelser, der ydes som vederlag.« Artikel 30 1. Et udvalg, der sammensættes af Medlemsstaternes  

 faste repræsentanter, har til opgave at forberede Rådets arbejde og udføre de  

 hverv, der tildeles det af Rådet.
2. Rådet bistås af et generalsekretariat, som ledes af  

 en generalsekretær.
Generalsekretæren udnævnes af Rådet, der træffer  

 afgørelse med enstemmighed.
 Rådet træffer afgørelse om Generalsekretariatets organisation.
3. Rådet fastsætter selv sin forretningsorden.' »Artikel 32 Domstolen består af tretten dommere.
Retten sættes af samtlige Domstolens medlemmer.
Dog kan Domstolen af sin  

 midte oprette afdelinger, der beklædes af tre eller fem dommere, som har til  

 opgave at forestå visse undersøgelser eller at afgøre visse arter af sager på  

 betingelser, der fastsættes i et herom udfærdiget reglement.
 Retten sættes af samtlige Domstolens medlemmer, når en Medlemsstat eller  

 en af Fællesskabets institutioner, som er part i sagen, anmoder herom.
På Domstolens begæring kan Rådet med enstemmighed forøge antallet af  

 dommere og foretage de fornødne ændringer af stk. 2 og 3 samt af artikel 32  

 b, stk. 2.« »Artikel 32 d 1. Der oprettes i tilknytning til Domstolen en ret,  

 der som første instans skal træffe afgørelse i bestemte arter af sager, der  

 fastlægges på betingelserne i stk. 2, idet der dog skal være mulighed for  

 appel til Domstolen, begrænset til retsspørgsmål og på betingelser, der  

 fastsættes i statutten.
Retten i Første Instans har ikke kompetence til at  

 træffe afgørelse om præjudicielle spørgsmål, der forelægges i henhold til  

 artikel 41.
2. På begæring af Domstolen og efter høring af  

 Europa-Parlamentet og Kommissionen fastsætter Rådet med enstemmighed de i  

 stk. 1 omhandlede bestemte arter af sager og sammensætningen af Retten i  

 Første Instans og vedtager de yderligere tilpasninger og ændringer i  

 Domstolens statut, der er nødvendige.
Medmindre andet vedtages af Rådet,  

 finder denne Traktats bestemmelser vedrørende Domstolen og navnlig  

 bestemmelserne i protokollen vedrørende Domstolens statut anvendelse på  

 Retten i Første Instans.
3. Til medlemmer af Retten i Første Instans vælges  

 personer, hvis uafhængighed og evne til at varetage retslige funktioner er  

 uomtvistelig; de udnævnes af Medlemsstaternes regeringer efter fælles  

 overenskomst for et tidsrum af seks år.
En delvis fornyelse finder sted hvert  

 tredje år.
Afgående medlemmer kan genudnævnes.
4. Retten i Første Instans fastsætter med Domstolens  

 tiltrædelse sit procesreglement.
Reglementet kræver Rådets enstemmige  

 godkendelse.« »Artikel 33 Domstolen har kompetence til at udtale sig i sager om annullation af  

 Kommissionens beslutninger eller henstillinger, der indbringes af en af  

 Medlemsstaterne eller af Rådet under påberåbelse af inkompetence, af  

 væsentlige formelle mangler, af overtrædelse af denne Traktat eller af enhver  

 retsregel vedrørende dennes gennemførelse eller af magtfordrejning.  

 Domstolens prøvelsesret omfatter dog ikke skønnet vedrørende den situation,  

 der er en følge af de økonomiske kendsgerninger eller omstændigheder, på  

 basis af hvilke de nævnte beslutninger eller henstillinger er blevet til,  

 medmindre det påstås, at Kommissionen har gjort sig skyldig i magtfordrejning  

 eller åbenbart har tilsidesat bestemmelserne i denne Traktat eller enhver  

 retsregel vedrørende dens gennemførelse.
 De virksomheder eller organisationer, der er nævnt i artikel 48, kan på  

 samme vilkår anlægge sag om individuelle beslutninger og henstillinger, der  

 angår dem, eller om generelle beslutninger og henstillinger, som de finder  

 indebærer magtfordrejning i forhold til dem.
 De sager, der omhandles i stk. 1 og 2, skal være indgivet inden en måned,  

 efter at beslutningen eller henstillingen, alt efter sin art, er meddelt  

 eller offentliggjort.
Domstolen har på samme grundlag kompetence til at udtale sig om klager,  

 der indbringes af Europa-Parlamentet med henblik på at bevare dettes  

 prærogativer.« Revisionsretten Artikel 45 A Revisionsretten varetager revisionen af regnskaberne.
Artikel 45 B 1. Revisionsretten består af tolv medlemmer.
 2. Revisionsrettens medlemmer udvælges blandt  

 personer, som i deres respektive lande tilhører eller har tilhørt eksterne  

 kontrolinstitutioner, eller som er særligt kvalificerede til dette hverv.  

 Deres uafhængighed skal være uomtvistelig.
 3. Revisionsrettens medlemmer udnævnes for seks år af  

 Rådet, der træffer afgørelse med enstemmighed efter høring af  

 Europa-Parlamentet.
 Ved de første udnævnelser begrænses tjenesteperioden for fire af  

 Revisionsrettens medlemmer, som udpeges ved lodtrækning, dog til fire år.
 Revisionsrettens medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornys.
 4. Revisionsrettens medlemmer udfører deres hverv i  

 fuldkommen uafhængighed og i Fællesskabets almene interesse.
Ved udførelsen af deres pligter må de ikke søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
5. Revisionsrettens medlemmer må ikke, så længe deres  

 tjeneste varer, udøve nogen anden - lønnet eller ulønnet - erhvervsmæssig  

 virksomhed.
Ved indsættelsen i hvervet afgiver de en højtidelig forsikring  

 om, at de såvel i deres tjenesteperiode som efter at denne er afsluttet, vil  

 overholde de forpligtelser, der følger af deres hverv, i særdeleshed pligten  

 til efter tjenesteperiodens ophør at udvise hæderlighed og tilbageholdenhed  

 med hensyn til overtagelse af visse hverv eller opnåelse af visse fordele.
 6. Bortset fra ordinære nybesættelser og dødsfald  

 ophører tjenesten for et medlem af Revisionsretten ved frivillig fratræden  

 eller ved afskedigelse, der fastslås af Domstolen i overensstemmelse med  

 bestemmelserne i stk. 7.
 For resten af den pågældende tjenesteperiode udnævnes en efterfølger.
 Bortset fra afskedigelse fungerer Revisionsrettens medlemmer, indtil deres  

 efterfølgere er udpeget.
 7. Revisionsrettens medlemmer kan hverken afskediges  

 eller frakendes retten til pension eller til andre fordele, der træder i  

 stedet herfor, medmindre Domstolen på Revisionsrettens begæring fastslår, at  

 de ikke længere opfylder de nødvendige betingelser eller ikke længere  

 iagttager de forpligtelser, der følger med hvervet.
8. Rådet fastsætter med kvalificeret flertal  

 arbejdsvilkår, navnlig vederlag, godtgørelser og pensioner for  

 Revisionsrettens formand og dens medlemmer.
Det fastsætter ligeledes med  

 samme flertal alle godtgørelser, der træder i stedet for vederlag.
 9. Bestemmelserne i protokollen vedrørende De  

 Europæiske Fællesskabers privilegier og immuniteter, der gælder for dommerne  

 ved Domstolen, gælder ligeledes for Revisionsrettens medlemmer.
Artikel 45 C 1. Revisionsretten reviderer regnskaberne over  

 samtlige Fællesskabets indtægter og udgifter.
Den reviderer endvidere  

 regnskaberne vedrørende samtlige indtægter og udgifter for ethvert af  

 Fællesskabet oprettet organ, for så vidt oprettelsesakten ikke udelukker det.
 Revisionsretten afgiver en erklæring til Europa-Parlamentet og Rådet om  

 regnskabernes rigtighed og de underliggende transaktioners lovlighed og  

 formelle rigtighed.
 2. Revisionsretten efterprøver lovligheden og den  

 formelle rigtighed af de i stk. 1 nævnte indtægter og udgifter og sikrer sig,  

 at den økonomiske forvaltning har været forsvarlig.
 Revision af indtægterne sker på grundlag af fastlæggelser og indbetalinger  

 af indtægter til Fællesskabet.
 Revision af udgifterne sker på grundlag af indgåede forpligtelser og  

 afholdte udgifter.
 Sådan revision kan foretages inden afslutningen af regnskaberne for det  

 pågældende regnskabsår.
3. Revisionen foretages på grundlag af regnskabsbilag  

 og i fornødent omfang ved undersøgelser på stedet i Fællesskabets øvrige  

 institutioner og i Medlemsstaterne.
Revision i Medlemsstaterne foretages i  

 forbindelse med de nationale revisionsinstitutioner eller, såfremt disse ikke  

 har de fornødne beføjelser, i forbindelse med de kompetente nationale  

 myndigheder.
Disse institutioner eller myndigheder meddeler Revisionsretten,  

 om de er indforstået med at deltage i revisionen.
 Alle dokumenter eller oplysninger, der er nødvendige til gennemførelse af  

 Revisionsrettens opgave, afgives til Revisionsretten på dennes begæring af  

 Fællesskabets øvrige institutioner og af de nationale revisionsinstitutioner  

 eller, såfremt disse ikke har de fornødne beføjelser, af de kompetente  

 nationale myndigheder.
4. Efter hvert regnskabsårs udløb udarbejder  

 Revisionsretten en årsberetning.
Denne beretning oversendes til Fællesskabets  

 øvrige institutioner og offentliggøres i De Europæiske Fællesskabers Tidende  

 sammen med de nævnte institutioners besvarelser af Revisionsrettens  

 bemærkninger.
 Revisionsretten kan endvidere når som helst fremkomme med bemærkninger,  

 navnlig i form af særberetninger, til særlige spørgsmål og på begæring fra en  

 af Fællesskabets øvrige institutioner afgive udtalelser.
 Den vedtager sine årsberetninger, sine særberetninger eller sine  

 udtalelser med et flertal af sine medlemmers stemmer.
 Den bistår Europa-Parlamentet og Rådet i forbindelse med revisionen af og  

 gennemførelsen af budgettet.
5. Revisionsretten udarbejder desuden hvert år en  

 særskilt beretning angående den formelle rigtighed af anden regnskabsføring  

 end den, der vedrører de i stk. 1 nævnte udgifter og indtægter, samt om  

 Kommissionens økonomiske forvaltning deraf.
Den skal udarbejde denne  

 beretning senest seks måneder efter udløbet af det regnskabsår, som det  

 pågældende regnskab angår, og oversende den til Kommissionen og Rådet.  

 Kommissionen forelægger den for Europa-Parlamentet.« »Artikel 78 c Inden for rammerne af de givne bevillinger og i overensstemmelse med  

 bestemmelserne i det i medfør af artikel 78 h udstedte regnskabsregulativ  

 gennemfører Kommissionen budgettet på eget ansvar i overensstemmelse med  

 princippet om forsvarlig økonomisk forvaltning.
 Regulativet fastsætter særlige retningslinjer for institutionernes  

 medvirken ved afholdelsen af egne udgifter.
Med de begrænsninger og på de betingelser, der fastsættes i det i medfør  

 af artikel 78 h udstedte regnskabsregulativ, kan Kommissionen inden for  

 budgettets rammer overføre bevillinger dels fra en hovedkonto til en anden  

 hovedkonto, dels fra en underkonto til en anden underkonto.« »Artikel 78 g 1. Europa-Parlamentet meddeler efter henstilling fra  

 Rådet, der træffer afgørelse med kvalificeret flertal, Kommissionen decharge  

 for gennemførelsen af administrationsbudgettet.
Med henblik herpå gennemgår  

 det næst efter Rådet de i artikel 78 d nævnte regnskaber og oversigter,  

 Revisionsrettens årsberetning med tilhørende svar fra de kontrollerede  

 institutioner til Revisionsrettens bemærkninger, samt Revisionsrettens  

 særberetninger.
2. Før Europa-Parlamentet meddeler Kommissionen  

 decharge, og når det ellers finder det påkrævet som led i udøvelsen af sine  

 beføjelser med hensyn til gennemførelsen af administrationsbudgettet, kan det  

 anmode Kommissionen om at redegøre for afholdelsen af udgifterne eller for,  

 hvorledes de finansielle kontrolsystemer fungerer.
Kommissionen forelægger  

 alle fornødne oplysninger for Europa-Parlamentet på dettes begæring.
 3. Kommissionen træffer alle egnede foranstaltninger  

 til at efterkomme bemærkningerne i afgørelserne om decharge og andre  

 bemærkninger fra Europa-Parlamentet i forbindelse med afholdelsen af  

 udgifterne samt de kommentarer, der ledsager de henstillinger om decharge,  

 som Rådet vedtager.
Kommissionen aflægger efter anmodning fra Europa-Parlamentet eller Rådet  

 beretning om, hvilke foranstaltninger den har truffet på baggrund af disse  

 bemærkninger og kommentarer, navnlig om instrukserne til de tjenestegrene,  

 der varetager administrationsbudgettets gennemførelse.
Sådanne beretninger  

 tilsendes ligeledes Revisionsretten.« »Artikel 78 h På forslag af Kommissionen og efter høring af Europa-Parlamentet og  

 udtalelse fra Revisionsretten skal Rådet med enstemmighed:
»Artikel 78 i Medlemsstaterne træffer de samme foranstaltninger til bekæmpelse af svig,  

 der skader Fællesskabets finansielle interesser, som til bekæmpelse af svig,  

 der skader deres egne finansielle interesser.
Med forbehold af andre bestemmelser i denne Traktat samordner  

 Medlemsstaterne deres optræden med henblik på at beskytte Fællesskabets  

 finansielle interesser mod svig.
Med henblik herpå tilrettelægger de med  

 hjælp fra Kommissionen et snævert, løbende samarbejde mellem de kompetente  

 tjenester i deres administrationer.« Bestemmelser om ændring af traktaten om  

 oprettelse af Det Europæiske Artikel I Traktaten om Oprettelse af Det Europæiske Atomenergifællesskab ændres i  

 overensstemmelse med bestemmelserne i denne artikel.
»Artikel 3 1. De opgaver, der påhviler Fællesskabet, varetages af - et EUROPA-PARLAMENT - et RÅD - en KOMMISSION - en DOMSTOL - en REVISIONSRET.
 Hver institution handler inden for rammerne af de beføjelser, som er  

 tillagt den ved denne Traktat.
2. Rådet og Kommissionen bistås af et økonomisk og  

 socialt udvalg med rådgivende funktioner.« »Artikel 107 A Europa-Parlamentet kan med et flertal af medlemmernes stemmer anmode  

 Kommissionen om at fremsætte passende forslag om spørgsmål, som efter dets  

 opfattelse kræver udarbejdelse af en fællesskabsretsakt til gennemførelse af  

 denne Traktat.
Artikel 107 B Under udførelsen af sine opgaver kan Europa-Parlamentet efter anmodning  

 fra en fjerdedel af sine medlemmer nedsætte et midlertidigt  

 undersøgelsesudvalg, der, uden at de beføjelser, som denne Traktat har  

 tillagt andre institutioner eller organer, derved berøres, skal undersøge  

 påstande om overtrædelser eller om fejl eller forsømmelser i forbindelse med  

 gennemførelsen af fællesskabsretten, medmindre de påståede forhold er under  

 retslig behandling, i hvilket tilfælde denne retslige behandling først skal  

 afsluttes.
 Det midlertidige undersøgelsesudvalg ophører med at bestå, når det afgiver  

 sin beretning.
 De nærmere vilkår for udøvelse af undersøgelsesbeføjelsen fastlægges efter  

 fælles overenskomst mellem EuropaParlamentet, Rådet og Kommissionen.
Artikel 107 C Enhver unionsborger samt enhver fysisk eller juridisk person med bopæl  

 eller hjemsted i en Medlemsstat er berettiget til på egen hånd eller i  

 samvirke med andre borgere eller personer at indgive andragender til  

 Europa-Parlamentet om forhold, der henhører under områder, som Fællesskabet  

 beskæftiger sig med, og som vedrører den pågældende direkte.
Artikel 107 D 1. Europa-Parlamentet udnævner en ombudsmand, som skal  

 være beføjet til at modtage klager fra enhver unionsborger eller enhver  

 fysisk eller juridisk person med bopæl eller hjemsted i en Medlemsstat over  

 tilfælde af fejl eller forsømmelser i forbindelse med handlinger foretaget af  

 Fællesskabets institutioner eller organer, med undtagelse af Domstolen og  

 Retten i Første Instans under udøvelsen af deres domstolsfunktioner.
Ombudsmanden skal i overensstemmelse med sit hverv foretage de  

 undersøgelser, som han finder berettigede, enten på eget initiativ eller på  

 grundlag af de klager, der forelægges ham direkte eller gennem et medlem af  

 Europa-Parlamentet, medmindre de påståede forhold er under eller har været  

 under retslig behandling.
Konstaterer ombudsmanden, at der foreligger fejl  

 eller forsømmelser, forelægger han sagen for den pågældende institution, som  

 har en frist på tre måneder til at meddele ham sin udtalelse.
Ombudsmanden  

 sender derpå en rapport til Europa-Parlamentet og til den pågældende  

 institution.
Den person, som klagen hidrører fra, underrettes om resultatet  

 af disse undersøgelser.
 Ombudsmanden aflægger en årlig beretning til Europa-Parlamentet om  

 resultatet af sine undersøgelser.
2. Ombudsmanden udnævnes efter hvert valg til  

 Europa-Parlamentet for dettes valgperiode.
Han kan genudnævnes.
 Domstolen kan på begæring af Europa-Parlamentet afskedige ombudsmanden,  

 hvis han ikke længere opfylder de nødvendige betingelser for at udøve sit  

 hverv, eller hvis han har begået en alvorlig forseelse.
3. Ombudsmanden udfører sit hverv i fuldstændig  

 uafhængighed.
Han må ved udøvelsen af sine pligter hverken søge eller modtage  

 instruktioner fra noget organ.
Ombudsmanden må, så længe hans embedsperiode  

 varer, ikke udøve nogen anden - lønnet eller ulønnet - erhvervsmæssig  

 virksomhed.
 4. Europa-Parlamentet fastsætter ombudsmandens status  

 og de almindelige betingelser for udøvelsen af hans hverv efter høring af  

 Kommissionen og med godkendelse af Rådet, der træffer afgørelse med  

 kvalificeret flertal«. 3) Artikel 108, stk. 3, affattes således:
 3. Europa-Parlamentet udarbejder forslag til  

 afholdelse af almindelige direkte valg ifølge en i alle Medlemsstater  

 ensartet fremgangsmåde.
Rådet, der træffer afgørelse med enstemmighed efter samstemmende udtalelse  

 fra Europa-Parlamentet, der er tiltrådt af et flertal af dets medlemmer,  

 fastsætter herom forskrifter, som det henstiller til Medlemsstaterne at  

 vedtage i overensstemmelse med deres forfatningsmæssige bestemmelser.' »I dette tilfælde udløber tjenesteperioden for de medlemmer af  

 Kommissionen, der er udnævnt til at efterfølge dem, på den dato, hvor  

 tjenesteperioden for de medlemmer af Kommissionen, der samlet har måttet  

 nedlægge deres hverv, ville være udløbet.« »Artikel 116 Rådet består af en repræsentant for hver Medlemsstat på ministerplan, som  

 skal være beføjet til at forpligte denne Medlemsstats regering.
 Formandshvervet udøves på skift af hver Medlemsstat i Rådet for seks  

 måneder ad gangen efter nedenstående rækkefølge af Medlemsstaterne:
- i en første periode på seks år: Belgien, Danmark, Tyskland, Grækenland,  

 Spanien, Frankrig, Irland, Italien, Luxembourg, Nederlandene, Portugal og Det  

 Forenede Kongerige; - i den følgende periode på seks år: Danmark, Belgien, Grækenland,  

 Tyskland, Frankrig, Spanien, Italien, Irland, Nederlandene, Luxembourg, Det  

 Forenede Kongerige og Portugal.
Artikel 117 Rådet træder sammen efter indkaldelse fra formanden på initiativ af denne,  

 af et medlem af Rådet eller af Kommissionen.« »Artikel 121 1. Et udvalg, der sammensættes af Medlemsstaternes  

 faste repræsentanter, har til opgave at forberede Rådets arbejde og udføre de  

 hverv, der tildeles det af Rådet.
2. Rådet bistås af et generalsekretariat, som ledes af  

 en generalsekretær.
Generalsekretæren udnævnes af Rådet, der træffer  

 afgørelse med enstemmighed.
 Rådet træffer afgørelse om Generalsekretariatets organisation.
3. Rådet fastsætter selv sin forretningsorden.« »Artikel 123 Rådet fastsætter med kvalificeret flertal lønninger, godtgørelser og  

 pensioner for Kommissionens formand og medlemmer, for Domstolens præsident,  

 dommere, generaladvokater og justitssekretær.
Det fastsætter ligeledes med  

 kvalificeret flertal alle godtgørelser, der ydes som vederlag.« »Artikel 125 Hvert år og senest en måned før åbningen af Europa-Parlamentets session  

 offentliggør Kommissionen en almindelig beretning om Fællesskabets  

 virksomhed.
Artikel 126 1. Kommissionen består af sytten medlemmer, der vælges  

 under hensyn til deres almindelige duelighed, og hvis uafhængighed er  

 uomtvistelig.
 Antallet af medlemmer i Kommissionen kan ændres af Rådet med enstemmighed.
 Kun statsborgere i Medlemsstaterne kan være medlemmer af Kommissionen.
 Kommissionen skal omfatte mindst een statsborger fra hver af  

 Medlemsstaterne, dog kan højst to medlemmer af Kommissionen være af samme  

 nationalitet.
 2. Kommissionens medlemmer udfører deres hverv i  

 fuldkommen uafhængighed og i Fællesskabets almene interesse.
Ved udførelsen af deres pligter må de hverken søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
Hver  

 Medlemsstat forpligter sig til at respektere denne grundsætning og til ikke  

 at forsøge at påvirke Kommissionens medlemmer under udførelsen af deres  

 hverv.
Kommissionens medlemmer må ikke, så længe deres tjeneste varer, udøve  

 nogen anden - lønnet eller ulønnet - erhvervsmæssig virksomhed.
Ved  

 indsættelsen i hvervet afgiver de en højtidelig forsikring, hvorefter de,  

 såvel i deres tjenesteperiode som efter at denne er afsluttet, vil overholde  

 de forpligtelser, der følger med deres hverv, i særdeleshed pligten til efter  

 tjenesteperiodens ophør at udvise hæderlighed og tilbageholdenhed med hensyn  

 til overtagelse af visse hverv eller opnåelse af visse fordele.
Overtrædes  

 disse forpligtelser, kan Domstolen på begæring af Rådet eller af Kommissionen  

 - alt efter omstændighederne - afskedige den pågældende fra hans stilling i  

 henhold til artikel 129 eller fratage ham retten til pension eller andre  

 tilsvarende fordele.
Artikel 127 1. Kommissionens medlemmer udnævnes for fem år efter  

 fremgangsmåden i stk. 2, jf. dog artikel 114.
 De kan genudnævnes.
 2. Medlemsstaternes regeringer indstiller efter fælles  

 overenskomst og efter høring af Europa-Parlamentet den person, som de  

 foreslår udnævnt til formand for Kommissionen.
 Medlemsstaternes regeringer indstiller i samråd med den indstillede  

 formand de øvrige personer, som de foreslår udnævnt til medlemmer af  

 Kommissionen.
Kommissionens indstillede formand og de øvrige indstillede medlemmer af  

 Kommissionen skal som kollegium godkendes ved en afstemning i  

 Europa-Parlamentet.
Efter Europa-Parlamentets godkendelse udnævner  

 Medlemsstaternes regeringer efter fælles overenskomst Kommissionens formand  

 og øvrige medlemmer.
 3. Stk. 1 og 2 finder anvendelse første gang for den  

 formand for Kommissionen og de øvrige medlemmer af denne, hvis  

 tjenesteperiode begynder den 7. januar 1995.
Den formand for Kommissionen og de øvrige medlemmer af denne, hvis  

 tjenesteperiode begynder den 7. januar 1993, udnævnes af Medlemsstaternes  

 regeringer efter fælles overenskomst.
Deres tjenesteperiode udløber den 6.  

 januar 1995.
Artikel 128 Bortset fra ordinære nybesættelser og dødsfald ophører tjenesten for et  

 medlem af Kommissionen ved frivillig fratræden eller ved afskedigelse.
For resten af det afgående medlems tjenesteperiode udnævner  

 Medlemsstaternes regeringer efter fælles overensskomst et nyt medlem.
Rådet  

 kan med enstemmighed beslutte, at der ikke skal udnævnes nogen efterfølger.
Ved fratræden, afskedigelse eller dødsfald udnævnes der en efterfølger for  

 formanden for resten af dennes tjenesteperiode.
Udnævnelse af en efterfølger  

 for formanden sker efter fremgangsmåden i artikel 127, stk. 2.
 Bortset fra de i artikel 129 nævnte afskedigelsestilfælde fungerer  

 Kommissionens medlemmer, indtil deres efterfølgere er udpeget.
Artikel 129 Ethvert medlem af Kommissionen kan afskediges af Domstolen på begæring af  

 Rådet eller Kommissionen, hvis han ikke længere opfylder de nødvendige  

 betingelser for at udøve sit hverv, eller hvis han har begået en alvorlig  

 forseelse.
Artikel 130 Kommissionen kan udnævne en eller to næstformænd blandt sine medlemmer.
Artikel 131 Rådet og Kommissionen holder indbyrdes samråd og aftaler i fællesskab  

 formerne for deres samarbejde.
Kommissionen fastsætter sin forretningsorden med henblik på at sikre sin  

 egen og sine tjenestegrenes virksomhed i overensstemmelse med bestemmelserne  

 i denne Traktat.
Den drager omsorg for, at forretningsordenen offentliggøres.
Artikel 132 Kommissionens afgørelser træffes at et flertal af det i artikel 126 nævnte  

 antal medlemmer.
Kommissionen er kun beslutningsdygtig, såfremt det i dens forretningsorden  

 fastsatte antal medlemmer er til stede.«» »Artikel 137 Domstolen består af tretten dommere.
Retten sættes af samtlige Domstolens medlemmer.
Dog kan Domstolen af sin  

 midte oprette afdelinger, der beklædes af tre eller fem dommere, som har til  

 opgave at forestå visse undersøgelser eller at afgøre visse arter af sager på  

 betingelser, der fastsættes i et herom udfærdiget reglement.
 Retten sættes af samtlige Domstolens medlemmer, når en Medlemsstat eller  

 en af Fælleskabets institutioner, som er part i sagen, anmoder herom.
På Domstolens begæring kan Rådet med enstemmighed forøge antallet af  

 dommere og foretage de fornødne ændringer af stk. 2 og 3 samt af artikel 139,  

 stk. 2.« »Artikel 140 A 1. Der oprettes i tilknytning til Domstolen en ret,  

 der som første instans skal træffe afgørelse i bestemte arter af sager, der  

 fastlægges på betingelserne i stk. 2, idet der dog skal være mulighed for  

 appel til Domstolen, begrænset til retsspørgsmål og på betingelser, der  

 fastsættes i statutten.
Retten i Første Instans har ikke kompetence til at  

 træffe afgørelse om præjudicielle spørgsmål, der forelægges i henhold til  

 artikel 150.
2. På begæring af Domstolen og efter høring af  

 Europa-Parlamentet og Kommissionen fastsætter Rådet med enstemmighed de i  

 stk. 1 omhandlede bestemte arter af sager og sammensætningen af Retten i  

 Første Instans og vedtager de yderligere tilpasninger og ændringer i  

 Domstolens statut, der er nødvendige.
Medmindre andet vedtages af Rådet,  

 finder denne Traktats bestemmelser vedrørende Domstolen og navnlig  

 bestemmelserne i protokollen vedrørende Domstolens statut anvendelse på  

 Retten i Første Instans.
3. Til medlemmer af Retten i Første Instans vælges  

 personer, hvis uafhængighed og evne til at varetage retslige funktioner er  

 uomtvistelig; de udnævnes af Medlemsstaternes regeringer efter fælles  

 overenskomst for et tidsrum af seks år.
En delvis fornyelse finder sted hvert  

 tredje år.
Afgående medlemmer kan genudnævnes.
4. Retten i Første Instans fastsætter med Domstolens  

 tiltrædelse sit procesreglement.
Reglementet kræver Rådets enstemmige  

 godkendelse.« »Artikel 143 1. Såfremt Domstolen fastslår, at en Medlemsstat ikke  

 har overholdt en forpligtelse, som påhviler den i henhold til denne Traktat,  

 skal denne Stat gennemføre de til dommens opfyldelse nødvendige  

 foranstaltninger.
 2. Hvis Kommissionen finder, at den pågældende  

 Medlemsstat ikke har truffet disse foranstaltninger, afgiver den, efter at  

 have givet denne Stat lejlighed til at fremsætte sine bemærkninger, en  

 begrundet udtalelse, hvori den præciserer, på hvilke punkter den pågældende  

 Medlemsstat ikke har efterkommet Domstolens dom.
Hvis den pågældende Medlemsstat ikke har truffet de til dommens opfyldelse  

 nødvendige foranstaltninger inden for den frist, som Kommissionen har  

 fastsat, kan denne indbringe sagen for Domstolen.
Den angiver i denne  

 forbindelse størrelsen af det faste beløb eller den tvangsbøde, som den  

 pågældende Medlemsstat skal betale, og som den under omstændighederne finder  

 passende.
 Hvis Domstolen fastslår, at den pågældende Medlemsstat ikke har  

 efterkommet dens dom, kan den pålægge den betaling af et fast beløb eller en  

 tvangsbøde.
Denne fremgangsmåde berører ikke bestemmelserne i artikel 142.« »Artikel 146 Domstolen prøver lovligheden af retsakter udstedt af Rådet eller  

 Kommissionen, bortset fra henstillinger og udtalelser, samt de af  

 Europa-Parlamentets retsakter, der skal have retsvirkning over for  

 tredjemand.
 I denne henseende har Domstolen kompetence til at udtale sig om klager,  

 der af en Medlemsstat, af Rådet eller af Kommissionen indbringes under  

 påberåbelse af inkompetence, væsentlige formelle mangler, overtrædelse af  

 denne Traktat eller af retsregler vedrørende dens gennemførelse, samt af  

 magtfordrejning.
 Domstolen har på samme grundlag kompetence til at udtale sig om klager,  

 der indbringes af Europa-Parlamentet med henblik på at bevare dettes  

 prærogativer.
 Enhver fysisk eller juridisk person kan på samme grundlag indbringe klage  

 over beslutninger, der retter sig til ham, samt over beslutninger, som skønt  

 de er udfærdiget i form af en forordning eller en beslutning rettet til en  

 anden person, dog berører ham umiddelbart og individuelt.
De i denne artikel omhandlede klager skal indgives inden to måneder, efter  

 at retsakten, alt efter sin art, er offentliggjort eller meddelt klageren  

 eller, i mangel heraf senest to måneder efter, at klageren har fået kendskab  

 til den.« »AFDELING V Revisionsretten Artikel 160 A Revisionsretten varetager revisionen af regnskaberne.
Artikel 160 B 1. Revisionsretten består af tolv medlemmer.
 2. Revisionsrettens medlemmer udvælges blandt  

 personer, som i deres respektive lande tilhører eller har tilhørt eksterne  

 kontrolinstitutioner, eller som er særligt kvalificerede til dette hverv.  

 Deres uafhængighed skal være uomtvistelig.
 3. Revisionsrettens medlemmer udnævnes for seks år af  

 Rådet, der træffer afgørelse med enstemmighed efter høring af  

 Europa-Parlamentet.
 Ved de første udnævnelser begrænses tjenesteperioden for fire af  

 Revisionsrettens medlemmer, som udpeges ved lodtrækning, dog til fire år.
 Revisionsrettens medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornyes.
 4. Revisionsrettens medlemmer udfører deres hverv i  

 fuldkommen uafhængighed og i Fællesskabets almene interesse.
Ved udførelsen af deres pligter må de ikke søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
5. Revisionsrettens medlemmer må ikke, så længe deres  

 tjeneste varer, udøve nogen anden - lønnet eller ulønnet - erhvervsmæssig  

 virksomhed.
Ved indsættelsen i hvervet afgiver de en højtidelig forsikring  

 om, at de, såvel i deres tjenesteperiode som efter at denne er afsluttet, vil  

 overholde de forpligtelser, der følger af deres hverv, i særdeleshed pligten  

 til efter tjenesteperiodens ophør at udvise hæderlighed og tilbageholdenhed  

 med hensyn til overtagelse af visse hverv eller opnåelse af visse fordele.
 6. Bortset fra ordinære nybesættelser og dødsfald  

 ophører tjenesten for et medlem af Revisionsretten ved frivillig fratræden  

 eller ved afskedigelse, der fastslås af Domstolen i overensstemmelse med  

 bestemmelserne i stk. 7.
 For resten af den pågældendes tjenesteperiode udnævnes en efterfølger.
 Bortset fra afskedigelse fungerer Revisionsrettens medlemmer, indtil deres  

 efterfølgere er udpeget.
 7. Revisionsrettens medlemmer kan hverken afskediges  

 eller frakendes retten til pension eller til andre fordele, der træder i  

 stedet herfor, medmindre Domstolen på Revisionsrettens begæring fastslår, at  

 de ikke længere opfylder de nødvendige betingelser eller ikke længere  

 iagttager de forpligtelser, der følger med hvervet.
8. Rådet fastsætter med kvalificeret flertal  

 arbejdsvilkår, navnlig vederlag, godtgørelser og pensioner for  

 Revisionsrettens formand og dens medlemmer.
Det fastsætter ligeledes med  

 samme flertal alle godtgørelser, der træder i stedet for vederlag.
 9. Bestemmelserne i protokollen vedrørende De  

 Europæiske Fællesskabers privilegier og immuniteter, der gælder for dommerne  

 ved Domstolen, gælder ligeledes for Revisionsrettens medlemmer.
Artikel 160 C 1. Revisionsretten reviderer regnskaberne over  

 samtlige Fællesskabets indtægter og udgifter.
Den reviderer endvidere  

 regnskaberne vedrørende samtlige indtægter og udgifter for ethvert af  

 Fællesskabet oprettet organ, for så vidt oprettelsesakten ikke udelukker det.
 Revisionsretten afgiver en erklæring til Europa-Parlamentet og Rådet om  

 regnskabernes rigtighed og de underliggende transaktioners lovlighed og  

 formelle rigtighed.
 2. Revisionsretten efterprøver lovligheden og den  

 formelle rigtighed af indtægterne og udgifterne og sikrer sig, at den  

 økonomiske forvaltning har været forsvarlig.
 Revision af indtægterne sker på grundlag af fastlæggelser og indbetalinger  

 af indtægter til Fællesskabet.
 Revision af udgifterne sker på grundlag af indgåede forpligtelser og  

 afholdte udgifter.
 Sådan revision kan foretages inden afslutningen af regnskaberne for det  

 pågældende regnskabsår.
3. Revisionen foretages på grundlag af regnskabsbilag  

 og i fornødent omfang ved undersøgelser på stedet i Fællesskabets øvrige  

 institutioner og i Medlemsstaterne.
Revision i Medlemsstaterne foretages i  

 forbindelse med de nationale revisionsinstitutioner eller, såfremt disse ikke  

 har de fornødne beføjelser, i forbindelse med de kompetente nationale  

 myndigheder.
Disse institutioner eller myndigheder meddeler Revisionsretten,  

 om de er indforstået med at deltage i revisionen.
 Alle dokumenter eller oplysninger, der er nødvendige til gennemførelse af  

 Revisionsrettens opgave, afgives til Revisionsretten på dennes begæring af  

 Fællesskabets øvrige institutioner og af de nationale revisionsinstitutioner  

 eller, såfremt disse ikke har de fornødne beføjelser, af de kompetente  

 nationale myndigheder.
4. Efter hvert regnskabsårs udløb udarbejder  

 Revisionsretten en årsberetning.
Denne beretning oversendes til Fællesskabets  

 øvrige institutioner og offentliggøres i De Europæiske Fællesskabers Tidende  

 sammen med de nævnte institutioners besvarelser af Revisionsrettens  

 bemærkninger.
 Revisionsretten kan endvidere når som helst fremkomme med bemærkninger,  

 navnlig i form af særberetninger, til særlige spørgsmål og på begæring fra en  

 af Fællesskabets øvrige institutioner afgive udtalelser.
 Den vedtager sine årsberetninger, sine særberetninger eller sine  

 udtalelser med et flertal af sine medlemmers stemmer.
Den bistår Europa-Parlamentet og Rådet i forbindelse med revisionen af og  

 gennemførelsen af budgettet.« »Artikel 166 Antallet af medlemmer i Det Økonomiske og Sociale Udvalg fastsættes  

 således:
Udvalgets medlemmer beskikkes for fire år af Rådet ved enstemmig  

 vedtagelse.
Genbeskikkelse kan finde sted.
Udvalgets medlemmer må ikke være bundet af nogen instruktion.
De udfører  

 deres hverv i fuldkommen uafhængighed og i Fællesskabernes almene interesse.
Rådet fastsætter med kvalificeret flertal udvalgsmedlemmernes  

 dagpenge.« »Artikel 168 Udvalget vælger af sin midte sin formand og sit præsidium for et tidsrum  

 af to år.
 Det fastsætter selv sin forretningsorden.
Udvalget indkaldes af formanden efter Rådets eller Kommissionens  

 anmodning.
Det kan ligeledes træde sammen på eget initiativ.« »Artikel 170 Udvalget skal i de tilfælde, der er nævnt i denne Traktat, høres af Rådet  

 eller Kommissionen.
Disse institutioner kan høre Udvalget i alle tilfælde,  

 hvor de finder det hensigtsmæssigt.
Udvalget kan selv tage initiativ til at  

 afgive udtalelse i tilfælde, hvor det finder det hensigtsmæssigt.
Hvis Rådet eller Kommissionen finder det nødvendigt, giver de Udvalget en  

 frist for fremsættelsen af dets udtalelse.
Denne frist skal være på mindst en  

 måned fra det tidspunkt, hvor formanden har fået meddelelse herom.
Efter  

 fristens udløb kan sagen behandles, uanset at udtalelsen ikke foreligger.
Udvalgets og de faglige sektioners udtalelser samt et referat af  

 forhandlingerne tilstilles Rådet og Kommissionen.« »Artikel 173 Budgettet finansieres med forbehold af andre indtægter fuldt ud af egne  

 indtægter.
Rådet, der træffer afgørelse med enstemmighed på forslag af Kommissionen  

 og efter høring af Europa-Parlamentet, fastsætter bestemmelserne vedrørende  

 Fællesskabets ordning med egne indtægter, som det henstiller til  

 Medlemsstaterne at vedtage i overensstemmelse med deres forfatningsmæssige  

 bestemmelser.« Artikel 173 A For at sikre budgetdisciplin fremsætter Kommissionen ingen forslag til  

 fællesskabsretsakter, ændrer ikke sine forslag og vedtager ingen  

 gennemførelsesforanstaltninger, der kan have betydelig indvirkning på  

 budgettet, uden at afgive forsikring om, at forslaget eller foranstaltningen  

 kan finansieres inden for rammerne af Fællesskabets egne indtægter efter de  

 bestemmelser, som Rådet har fastsat i henhold til artikel 173.' »Artikel 179 Inden for rammerne af de givne bevillinger og i overensstemmelse med  

 bestemmelserne i det i medfør af artikel 183 udstedte regnskabsregulativ  

 gennemfører Kommissionen budgetterne på eget ansvar i overensstemmelse med  

 princippet om forsvarlig økonomisk forvaltning.
 Regulativet fastsætter særlige retningslinjer for institutionernes  

 medvirken ved afholdelsen af egne udgifter.
Med de begrænsninger og på de betingelser, der fastsættes i det i medfør  

 af artikel 183 udstedte regnskabsregulativ, kan Kommissionen inden for hvert  

 budgets rammer overføre bevillinger dels fra en hovedkonto til en anden  

 hovedkonto, dels fra en underkonto til en anden underkonto.« »Artikel 180 b 1. Europa-Parlamentet meddeler efter henstilling fra  

 Rådet, der træffer afgørelse med kvalificeret flertal, Kommissionen decharge  

 for gennemførelsen af budgettet.
Med henblik herpå gennemgår det næst efter  

 Rådet de i artikel 179 a nævnte regnskaber og regnskabsoversigter,  

 Revisionsrettens årsberetning med tilhørende svar fra de kontrollerede  

 institutioner til Revisionsrettens bemærkninger, samt Revisionsrettens  

 særberetninger.
2. Før Europa-Parlamentet meddeler Kommissionen  

 decharge, og når det ellers finder det påkrævet som led i udøvelsen af sine  

 beføjelser med hensyn til gennemførelsen af budgettet, kan det anmode  

 Kommissionen om at redegøre for afholdelsen af udgifterne eller for,  

 hvorledes de finansielle kontrolsystemer fungerer.
Kommissionen forelægger  

 alle fornødne oplysninger for Europa-Parlamentet på dettes begæring.
 3. Kommissionen træffer alle egnede foranstaltninger  

 til at efterkomme bemærkningerne i afgørelserne om decharge og andre  

 bemærkninger fra Europa-Parlamentet i forbindelse med afholdelsen af  

 udgifterne samt de kommentarer, der ledsager de henstillinger om decharge,  

 som Rådet vedtager.
Kommissionen aflægger efter anmodning fra Europa-Parlamentet eller Rådet  

 beretning om, hvilke foranstaltninger den har truffet på baggrund af disse  

 bemærkninger og kommentarer, navnlig om instrukserne til de tjenestegrene,  

 der varetager budgetternes gennemførelse.
Sådanne beretninger tilsendes  

 ligeledes Revisionsretten.« »Artikel 183 På forslag af Kommissionen og efter høring af Europa-Parlamentet og  

 udtalelse fra Revisionsretten skal Rådet med enstemmighed:
»Artikel 183 A Medlemsstaterne træffer de samme foranstaltninger til bekæmpelse af svig,  

 der skader Fællesskabets finansielle interesser, som til bekæmpelse af svig,  

 der skader deres egne finansielle interesser.
Med forbehold af andre bestemmelser i denne Traktat samordner  

 Medlemsstaterne deres optræden med henblik på at beskytte Fællesskabets  

 finansielle interesser mod svig.
Med henblik herpå tilrettelægger de med  

 hjælp fra Kommissionen et snævert, løbende samarbejde mellem de kompetente  

 tjenester i deres administrationer.« »Artikel 201 Fællesskabet indleder et snævert samarbejde med Organisationen for  

 Økonomisk Samarbejde og Udvikling; de nærmere retningslinjer herfor  

 fastlægges i gensidig forståelse.« »Artikel 206 Fællesskabet kan med en eller flere stater eller internationale  

 organisationer indgå aftaler, hvorved der skabes en associering med gensidige  

 rettigheder og forpligtelser, fælles optræden og særlige procedureregler.
 Disse aftaler indgås af Rådet, der træffer afgørelse med enstemmighed  

 efter høring af Europa-Parlamentet.
Såfremt disse aftaler indebærer ændringer i denne Traktat, skal  

 ændringerne forud vedtages under anvendelse af fremgangsmåden i artikel N i  

 Traktaten om Den Europæiske Union.« Bestemmelser om den fælles udenrigs- og  

 sikkerhedspolitik Artikel J Der indføres herved en fælles udenrigs- og sikkerhedspolitik, der  

 undergives følgende bestemmelser:
Artikel J.1 1. Unionen og dens Medlemsstater fastlægger og  

 gennemfører en fælles udenrigs- og sikkerhedspolitik, der undergives dette  

 traktatafsnits bestemmelser og dækker alle områder inden for udenrigs- og  

 sikkerhedspolitikken.
 2. Den fælles udenrigs- og sikkerhedspolitik har  

 følgende mål:
- beskyttelse af Unionens fælles værdier, grundlæggende interesser og  

 uafhængighed; - styrkelse af Unionens og dens Medlemsstaters sikkerhed i alle  

 henseender; - bevarelse af freden og styrkelse af den internationale sikkerhed i  

 overensstemmelse med principperne i De Forenede Nationers Pagt samt  

 principperne i Helsingforslutakten og målene i Paris-charteret; - fremme af det internationale samarbejde; - udvikling og befæstelse af demokratiet og retsstatsprincippet samt  

 respekt for menneskerettighederne og de grundlæggende frihedsrettigheder.
 3. Unionen tilstræber at virkeliggøre disse mål:
- ved at indføre et systematisk samarbejde mellem Medlemsstaterne om deres  

 politik i overensstemmelse med artikel J.2; - ved gradvis, i overensstemmelse med artikel J.3, at gennemføre fælles  

 aktioner på de områder, hvor Medlemsstaterne har vigtige fælles interesser.
4. Medlemsstaterne støtter aktivt og uforbeholdent  

 Unionens udenrigs- og sikkerhedspolitik med grundlag i en holdning præget af  

 loyalitet og gensidig solidaritet.
De afstår fra enhver handling, som strider  

 imod Unionens interesser, eller som kan skade dens effektivitet som en  

 sammenhængende enhed i internationale forbindelser.
Rådet påser, at disse  

 principper overholdes.
Artikel J.2 1. Medlemsstaterne orienterer hinanden og rådfører sig  

 med hinanden i Rådet om alle udenrigs- og sikkerhedspolitiske spørgsmål, som  

 er af almindelig interesse, med henblik på at sikre, at de udøver deres  

 samlede indflydelse så effektivt som muligt gennem en samordnet og konvergent  

 optræden.
 2. Så ofte som Rådet anser det for påkrævet,  

 fastlægger det en fælles holdning.
 Medlemsstaterne drager omsorg for, at deres nationale politik er i  

 overensstemmelse med de fælles holdninger.
3. Medlemsstaterne samordner deres optræden i  

 internationale organisationer og på internationale konferencer.
De forsvarer  

 de fælles holdninger i disse fora.
 I internationale organisationer og på internationale konferencer, hvori  

 ikke alle Medlemsstaterne deltager, forsvarer de Medlemsstater, der deltager,  

 de fælles holdninger.
Artikel J.3 Følgende fremgangsmåde gælder for vedtagelse af en fælles aktion på  

 områder henhørende under udenrigs- og sikkerhedspolitikken:
 Når Rådet vedtager princippet om en fælles aktion, fastsætter det den  

 præcise rækkevidde, de almindelige og særlige mål, som Unionen tilsigter  

 opnået ved denne aktion, tillige med de midler, procedurer og betingelser,  

 der skal gælde for dens gennemførelse, samt om nødvendigt varigheden heraf.
 Ved de rådsafgørelser, der kræver kvalificeret flertal i henhold til det  

 foregående afsnit, tildeles medlemmernes stemmer den vægt, der er fastsat i  

 artikel 148, stk. 2, i Traktaten om Oprettelse af Det Europæiske Fællesskab,  

 og afgørelser træffes med mindst fireoghalvtreds stemmer afgivet af mindst  

 otte medlemmer, der stemmer for.
Artikel J.4 1. Den fælles udenrigs- og sikkerhedspolitik omfatter  

 alle spørgsmål vedrørende Den Europæiske Unions sikkerhed, herunder  

 udformningen på lang sigt af en fælles forsvarspolitik, som med tiden vil  

 kunne føre til et fælles forsvar.
2. Unionen anmoder Den Vesteuropæiske Union (WEU), der  

 udgør en integrerende del af udviklingen af Den Europæiske Union, om at  

 udarbejde og iværksætte de af Unionens afgørelser og aktioner, der har  

 indvirkning på forsvarsområdet.
Rådet vedtager i forståelse med WEU's  

 institutioner de nødvendige praktiske bestemmelser.
 3. Spørgsmål, der har indvirkning på forsvarsområdet,  

 og som er omfattet af denne artikel, er ikke undergivet fremgangsmåderne i  

 artikel J.3.
 4. Unionens politik i denne artikels betydning berører  

 ikke den særlige karakter af visse Medlemsstaters sikkerheds- og  

 forsvarspolitik og skal overholde de forpligtelser, som visse Medlemsstater  

 har i henhold til den nordatlantiske traktat, og skal være forenelig med den  

 fælles sikkerheds- og forsvarspolitik, der er fastlagt inden for dennes  

 rammer.
 5. Denne artikels bestemmelser er ikke til hinder for,  

 at der på bilateralt plan inden for rammerne af WEU og Den Atlantiske  

 Alliance udvikles et tættere samarbejde mellem to eller flere Medlemsstater,  

 for så vidt dette samarbejde ikke er i modstrid med eller hæmmer det  

 samarbejde, der er omhandlet i dette afsnit.
 6. For at fremme denne Traktats mål og under hensyn  

 til 1998-fristen i forbindelse med artikel 12 i BruxellesTraktaten kan  

 nærværende artikels bestemmelser revideres som fastsat i artikel N, stk. 2,  

 på grundlag af en rapport, som Rådet skal forelægge Det Europæiske Råd i  

 1996, og som skal omfatte en evaluering af de fremskridt og erfaringer, der  

 er gjort indtil da.
Artikel J.5 1. Formandskabet repræsenterer Unionen i anliggender  

 vedrørende den fælles udenrigs- og sikkerhedspolitik.
 2. Formandskabet har ansvaret for iværksættelsen af  

 fælles foranstaltninger; i denne forbindelse udtrykker det i princippet  

 Unionens holdning i internationale organisationer og på internationale  

 konferencer.
3. I de i stk. 1 og 2 nævnte opgaver bistås  

 formandskabet eventuelt af den Medlemsstat, der varetog det forudgående  

 formandskab, og af den Medlemsstat, der skal varetage det efterfølgende  

 formandskab.
Kommissionen deltager fuldt ud i disse opgaver.
 4. De Medlemsstater, der er repræsenteret i  

 internationale organisationer eller på internationale konferencer, hvor ikke  

 alle Medlemsstaterne er repræsenteret, skal holde disse underrettet om alle  

 spørgsmål af fælles interesse, jf. dog artikel J.2, stk. 3, og artikel J.3,  

 nr. 4).
De Medlemsstater, der også er medlemmer af De Forenede Nationers  

 Sikkerhedsråd, rådfører sig med hinanden og holder de øvrige Medlemsstater  

 fuldt ud underrettet.
De Medlemsstater, der er faste medlemmer af  

 Sikkerhedsrådet, forsvarer i udøvelsen af deres funktion Unionens holdninger  

 og interesser, uden at dette dog berører det ansvar, der påhviler dem i  

 medfør af De Forenede Nationers Pagt.
Artikel J.6 Medlemsstaternes diplomatiske og konsulære missioner og Kommissionens  

 delegationer i tredjelande og på internationale konferencer samt deres  

 repræsentationer ved internationale organisationer samarbejder for at sikre,  

 at de fælles holdninger og fælles aktioner, som Rådet har vedtaget,  

 overholdes og iværksættes.
 De intensiverer deres samarbejde ved at udveksle oplysninger, foretage  

 fælles vurderinger og bidrage til iværksættelsen af bestemmelserne i artikel  

 8 C i Traktaten om Oprettelse af Det Europæiske Fællesskab.
Artikel J.7 Formandskabet skal høre Europa-Parlamentet om de vigtigste aspekter og  

 grundlæggende valg i forbindelse med den fælles udenrigs- og  

 sikkerhedspolitik og påse, at der tages behørigt hensyn til  

 Europa-Parlamentets synspunkter.
Formandskabet og Kommissionen underretter  

 regelmæssigt Europa-Parlamentet om udviklingen i Unionens udenrigs- og  

 sikkerhedspolitik.
Europa-Parlamentet kan stille spørgsmål eller rette henstillinger til  

 Rådet.
Det drøfter en gang om året de fremskridt, der er gjort med  

 iværksættelsen af den fælles udenrigs- og sikkerhedspolitik.
Artikel J.8 1. Det Europæiske Råd fastlægger principperne og de  

 overordnede retningslinjer for den fælles udenrigs- og sikkerhedspolitik.
 2. Rådet træffer de nødvendige afgørelser for  

 fastlæggelse og iværksættelse af den fælles udenrigs- og sikkerhedspolitik på  

 grundlag af de overordnede retningslinjer, som Det Europæiske Råd fastlægger.  

 Det påser, at Unionens aktion fremtræder som en helhed, er sammenhængende og  

 effektiv.
 Rådet træffer afgørelse med enstemmighed, undtagen i procedurespørgsmål og  

 i det tilfælde, der er omhandlet i artikel J.3, nr. 2).
 3. Enhver Medlemsstat eller Kommissionen kan forelægge  

 Rådet alle spørgsmål vedrørende den fælles udenrigs- og sikkerhedspolitik og  

 fremsætte forslag for Rådet.
 4. I tilfælde hvor der hurtigt skal træffes en  

 afgørelse, indkalder formandskabet enten på egen foranledning eller på  

 anmodning af Kommissionen eller en Medlemsstat inden for 48 timer eller, hvor  

 en afgørelse er uopsættelig, inden for en endnu kortere frist til en  

 ekstraordinær samling i Rådet.
5. Med forbehold af bestemmelserne i artikel 151 i  

 Traktaten om Oprettelse af Det Europæiske Fællesskab følger en politisk  

 komite sammensat af de politiske direktører den internationale situation på  

 de områder, der henhører under den fælles udenrigs- og sikkerhedspolitik, og  

 bidrager til at fastlægge politikken ved at afgive udtalelser til Rådet på  

 dettes foranledning eller på eget initiativ.
Komiteen følger ligeledes  

 iværksættelsen af den vedtagne politik med forbehold af formandskabets og  

 Kommissionens beføjelser.
Artikel J.9 Kommissionen deltager fuldt ud i arbejdet vedrørende den fælles udenrigs-  

 og sikkerhedspolitik.
Artikel J.10 Ved en eventuel revision af bestemmelserne om sikkerhed i overensstemmelse  

 med artikel J.4 skal den konference, der sammenkaldes med henblik herpå,  

 ligeledes undersøge, om der bør foretages andre ændringer i bestemmelserne om  

 den fælles udenrigs- og sikkerhedspolitik.
Artikel J.11 1. Bestemmelserne i artikel 137, 138, 139-142, 146,  

 147, 150-153, 157-163 og 217 i Traktaten om Oprettelse af Det Europæiske  

 Fællesskab finder anvendelse på bestemmelserne vedrørende de områder, der er  

 nævnt i dette traktatafsnit.
 2. Institutionernes administrationsudgifter i  

 forbindelse med bestemmelserne vedrørende den fælles udenrigs- og  

 sikkerhedspolitik afholdes over De Europæiske Fællesskabers budget.
Rådet kan også - enten beslutte med enstemmighed, at aktionsudgifterne til iværksættelse  

 af de pågældende bestemmelser afholdes over De Europæiske Fællesskabers  

 budget; i så fald finder budgetproceduren i henhold til Traktaten om  

 Oprettelse af Det Europæiske Fællesskab anvendelse; - eller fastslå, at sådanne udgifter skal afholdes af Medlemsstaterne,  

 eventuelt efter en nærmere fastsat fordelingsnøgle.
Bestemmelser om samarbejde om retlige og  

 indre anliggender Artikel K Samarbejdet om retlige og indre anliggender undergives nedenstående  

 bestemmelser.
Artikel K.1 Med henblik på virkeliggørelsen af Unionens målsætninger, navnlig den frie  

 bevægelighed for personer, og uden at det i øvrigt berører Det Europæiske  

 Fællesskabs beføjelser, betragter Medlemsstaterne følgende områder som  

 spørgsmål af fælles interesse:
Artikel K.2 1. De i artikel K.1 nævnte spørgsmål skal behandles  

 under overholdelse af den europæiske konvention om menneskerettigheder og  

 grundlæggende frihedsrettigheder undertegnet i Rom den 4. november 1950 og  

 konventionen om flygtninges retsstilling af 28. juli 1951, ligesom den  

 beskyttelse, som Medlemsstaterne yder personer, der er ofre for politisk  

 forfølgelse, skal holdes for øje.
 2. Dette traktatafsnit er ikke til hinder for, at  

 Medlemsstaterne kan udøve de beføjelser, som påhviler dem med hensyn til  

 opretholdelse af den offentlige orden og beskyttelse af den indre sikkerhed.
Artikel K.3 1. På de i artikel K.1 omhandlede områder underretter  

 og konsulterer Medlemsstaterne hinanden i Rådet for at samordne deres  

 optræden.
De etablerer med henblik herpå et samarbejde mellem de kompetente  

 tjenester i deres respektive administrationer.
2. Rådet kan - på initiativ af en Medlemsstat eller af Kommissionen for så vidt angår  

 artikel K 1, nr. 1-6, og - på initiativ af en Medlemsstat for så vidt angår artikel K.1, nr. 7, 8  

 og 9, Medmindre andet er fastsat i sådanne konventioner, vedtages  

 gennemførelsesforanstaltningerne i forbindelse med disse af Rådet med et  

 flertal på to tredjedele af De Høje Kontraherende Parter.
 Det kan i sådanne konventioner bestemmes, at Domstolen efter de nærmere  

 regler, som er fastsat deri, har kompetence til at fortolke konventionernes  

 bestemmelser og til at træffe afgørelse om tvister vedrørende deres  

 anvendelse.
Artikel K.4 1. Der nedsættes et koordinationsudvalg bestående af  

 højtstående embedsmænd.
Udvalget har ud over sin koordinerende funktion til  

 opgave:
- at afgive udtalelser til Rådet, enten på dettes opfordring eller på eget  

 initiativ, - med forbehold af artikel 151 i Traktaten om Oprettelse af Det Europæiske  

 Fællesskab at bidrage til forberedelsen af Rådets arbejde på de områder, der  

 er nævnt i artikel K.1, og tillige, i overensstemmelse med artikel 100 D i  

 Traktaten om Oprettelse af Det Europæiske Fællesskab, på de områder, der er  

 nævnt i artikel 100 C i nævnte Traktat.
 2. Kommissionen deltager fuldt ud i arbejdet på de  

 områder, der er nævnt i dette traktatafsnit.
 3. Rådet træffer afgørelse med enstemmighed undtagen i  

 procedurespørgsmål eller i de tilfælde, hvor en anden afstemningsregel er  

 udtrykkeligt fastsat i artikel K.3.
 Ved de rådsafgørelser, som kræver kvalificeret flertal, tildeles  

 medlemmernes stemmer vægt som anført i artikel 148, stk. 2, i Traktaten om  

 Oprettelse af Det Europæiske Fællesskab, og afgørelse træffes med mindst  

 fireoghalvtreds stemmer afgivet af mindst otte medlemmer, der stemmer for.
Artikel K.5 Medlemsstaterne udtaler sig i internationale organisationer og under  

 internationale konferencer, som de deltager i, i overensstemmelse med de  

 fælles holdninger, der fastlægges i medfør af bestemmelserne i dette  

 traktatafsnit.
Artikel K.6 Formandskabet og Kommissionen underretter regelmæssigt Europa-Parlamentet  

 om det arbejde, der finder sted vedrørende områder, som henhører under dette  

 traktatafsnit.
 Formandskabet skal høre Europa-Parlamentet om de vigtigste aspekter af det  

 arbejde, der foretages på de områder, der er nævnt i dette traktatafsnit, og  

 påse, at der tages behørigt hensyn til Europa-Parlamentets synspunkter.
 Europa-Parlamentet kan stille spørgsmål og rette henstillinger til Rådet.  

 Det har hvert år en drøftelse om de fremskridt, der er gjort med hensyn til  

 de områder, der er nævnt i dette traktatafsnit.
Artikel K.7 Bestemmelserne i dette traktatafsnit er ikke til hinder for, at der  

 etableres eller udvikles et snævrere samarbejde mellem to eller flere  

 Medlemsstater, for så vidt dette samarbejde hverken er i modstrid med eller  

 hæmmer det samarbejde, der er omhandlet i dette traktatafsnit.
Artikel K.8 1. Bestemmelserne i artikel 137, 138, 139-142, 146,  

 147, 150-153, 157-163 og 217 i Traktaten om Oprettelse af Det Europæiske  

 Fællesskab finder anvendelse på bestemmelserne vedrørende de områder, der er  

 nævnt i dette traktatafsnit.
 2. De administrationsudgifter, som bestemmelserne  

 vedrørende de områder, der er nævnt i dette traktatafsnit, medfører for  

 institutionerne, afholdes over De Europæiske Fællesskabers budget.
Rådet kan også - enten beslutte med enstemmighed, at aktionsudgifter til iværksættelsen  

 af de pågældende bestemmelser afholdes over De Europæiske Fællesskabers  

 budget; i så fald finder budgetproceduren i henhold til Traktaten om  

 Oprettelse af Det Europæiske Fællesskab anvendelse; - eller fastslå, at sådanne udgifter afholdes af Medlemsstaterne,  

 eventuelt efter en nærmere fastsat fordelingsnøgle.
Artikel K.9 Rådet, der træffer afgørelse med enstemmighed på initiativ af Kommissionen  

 eller en Medlemsstat, kan beslutte, at artikel 100 C i Traktaten om  

 Oprettelse af Det Europæiske Fællesskab skal finde anvendelse på aktioner,  

 der henhører under områder, som er nævnt i artikel K.1, nr. 1-6, og samtidig  

 bestemme, hvilke afstemningsregler der skal gælde herfor.
Det henstiller til  

 Medlemsstaterne, at de vedtager en sådan beslutning i overensstemmelse med  

 deres forfatningsmæssige bestemmelser.
Afsluttende bestemmelser Artikel L De bestemmelser i Traktaten om Oprettelse af Det Europæiske Fællesskab,  

 Traktaten om Oprettelse af Det Europæiske Kul- og Stålfællesskab og Traktaten  

 om Oprettelse af Det Europæiske Atomenergifællesskab, der vedrører  

 EF-Domstolens kompetence samt udøvelsen af denne kompetence, finder kun  

 anvendelse på følgende bestemmelser i denne Traktat:
Artikel M Med forbehold af bestemmelserne om ændring af Traktaten om Oprettelse af  

 Det Europæiske Økonomiske Fællesskab med henblik på Oprettelse af Det  

 Europæiske Fællesskab, Traktaten om Oprettelse af Det Europæiske Kul- og  

 Stålfællesskab og Traktaten om Oprettelse af Det Europæiske  

 Atomenergifællesskab samt nærværende afsluttende bestemmelser er der intet i  

 nærværende Traktat, der berører Traktaterne om Oprettelse af De Europæiske  

 Fællesskaber og senere Traktater og akter om ændring eller supplering disse.
Artikel N 1. Enhver Medlemsstats regering eller Kommissionen kan  

 forelægge Rådet forslag til ændring af de Traktater, som Unionen bygger på.
Hvis Rådet efter høring af Europa-Parlamentet og i givet fald af  

 Kommissionen udtaler sig til fordel for afholdelse af en konference mellem  

 repræsentanterne for Medlemsstaternes regeringer, indkaldes denne af Rådets  

 formand for i fællesskab at fastlægge de ændringer, der skal foretages i  

 nævnte Traktater.
Hvis det drejer sig om institutionelle ændringer på det  

 monetære område, skal Rådet for Den Europæiske Centralbank også høres.
 Ændringerne træder i kraft efter at være blevet ratificeret af alle  

 Medlemsstaterne i overensstemmelse med deres forfatningsmæssige bestemmelser.
 2. Der indkaldes til en konference mellem  

 repræsentanterne for Medlemsstaternes regeringer i 1996 med henblik på at  

 gennemgå de bestemmelser i denne Traktat, for hvilke der er fastsat  

 bestemmelse om revision, i overensstemmelse med målene i artikel A og B.
Artikel O Enhver europæisk stat kan ansøge om at blive medlem af Unionen.
Den retter  

 sin ansøgning til Rådet, som træffer afgørelse med enstemmighed efter høring  

 af Kommissionen og efter samstemmende udtalelse fra Europa-Parlamentet, der  

 udtaler sig med absolut flertal blandt sine medlemmer.
Vilkårene for optagelsen og sådanne tilpasninger af de til grund for  

 Unionen liggende Traktater, som optagelsen medfører, fastlægges ved en aftale  

 mellem Medlemsstaterne og den ansøgende stat.
Denne aftale forelægges  

 samtlige kontraherende stater til ratifikation i overensstemmelse med deres  

 forfatningsmæssige bestemmelser.
Artikel P 1. Artikel 2-7 og artikel 10-19 i Traktaten om  

 Oprettelse af et Fælles Råd og en Fælles Kommission for De Europæiske  

 Fællesskaber, undertegnet i Bruxelles den 8. april 1965, ophæves.
 2. Artikel 2, artikel 3, stk. 2, og afsnit III i Den  

 Europæiske Fælles Akt, undertegnet i Luxembourg den 17. februar 1986 og i  

 Haag den 28. februar 1986, ophæves.
Artikel Q Denne Traktat er indgået for ubegrænset tid.
Artikel R 1. Denne Traktat skal ratificeres af De Høje  

 Kontraherende Parter i overensstemmelse med deres forfatningsmæssige  

 bestemmelser.
Ratifikationsdokumenterne deponeres hos Den Italienske  

 Republiks regering.
 2. Denne Traktat træder i kraft den 1. januar 1993,  

 forudsat at samtlige ratifikationsinstrumenter er deponeret eller, hvis dette  

 ikke er tilfældet, den første dag i den måned, der følger efter deponeringen  

 af det sidste ratifikationsdokument.
Artikel S Denne Traktat, der er udarbejdet i eet eksemplar på dansk, engelsk,  

 fransk, græsk, irsk, italiensk, nederlandsk, portugisisk, spansk og tysk,  

 hvilke tekster alle har samme gyldighed, deponeres i Den Italienske Republiks  

 regerings arkiver.
Denne regering fremsender en bekræftet genpart til hver af  

 de øvrige signatarstaters regeringer.
 TIL BEKRÆFTELSE HERAF har undertegnede befuldmægtigede underskrevet denne  

 Traktat.
 Udfærdiget i Maastricht, den 7. februar  

 1992.
PROTOKOLLER PROTOKOL om ejendomserhvervelse i danmark DE HØJE KONTRAHERENDE PARTER, SOM ØNSKER at finde en løsning på visse særlige problemer,  

 der er af interesse for Danmark, ER BLEVET ENIGE OM følgende bestemmelse, der knyttes som bilag til  

 Traktaten om Oprettelse af Det Europæiske Fællesskab:
 Uanset bestemmelserne i Traktaten kan Danmark opretholde den gældende  

 lovgivning om erhvervelse af ejendomme, der ikke er helårsboliger.
PROTOKOL Ad artikel 119 i traktaten om oprettelse af det europæiske fællesskab DE HØJE KONTRAHERENDE PARTER ER BLEVET ENIGE OM følgende bestemmelse, der knyttes som bilag Traktaten  

 om Oprettelse af Det Europæiske Fællesskab:
 Med henblik på anvendelsen af Traktatens artikel 119 skal ydelser i medfør  

 af en erhvervstilknyttet social sikringsordning ikke anses for løn, hvis og i  

 det omfang de kan henføres til beskæftigelsesperioder, der ligger forud for  

 den 17. maj 1990, undtagen for arbejdstagere eller deres ydelsesberettigede  

 pårørende, der inden denne dato har anlagt søgsmål eller indbragt en dertil  

 svarende klage i overensstemmelse med den relevante nationale ret.
PROTOKOL om statutten for det europæiske system af centralbanker og Den Europæiske Centralbank DE HØJE KONTRAHERENDE PARTER, SOM ØNSKER at fastsætte statutten for Det Europæiske System af  

 Centralbanker og Den Europæiske Centralbank, der er omhandlet i artikel 4 A i  

 Traktaten om Oprettelse af Det Europæiske Fællesskab, ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab.
Etableringen af escb Artikel 1 Det Europæiske System af Centralbanker 1.1. Det Europæiske System af Centralbanker (ESCB), og Den Europæiske  

 Centralbank (ECB), oprettes i henhold til Traktatens artikel 4 A; de udøver  

 deres funktioner og deres virksomhed i overensstemmelse med bestemmelserne i  

 Traktaten og i denne statut.
 1.2. I overensstemmelse med Traktatens artikel 106, stk. 1, består ESCB af  

 ECB og af Medlemsstaternes centralbanker (de nationale centralbanker), idet  

 Institut moneetaire luxembourgeois er Luxembourgs centralbank.
Escb's mål og opgaver Artikel 2 Mål I overensstemmelse med Traktatens artikel 105, stk. 1, er hovedmålet for  

 ESCB at fastholde prisstabilitet.
Uden at målsætningen om prisstabilitet  

 derved berøres, støtter ESCB de generelle økonomiske politikker i  

 Fællesskabet med henblik på at bidrage til gennemførelsen af Fællesskabets  

 mål, som fastsat i Traktatens artikel 2. ESCB handler i overensstemmelse med  

 princippet om en åben markedsøkonomi med fri konkurrence, som fremmer en  

 effektiv ressourceallokering, og i overensstemmelse med principperne i  

 Traktatens artikel 3 A.
Artikel 3 Opgaver 3.1. I overensstemmelse med Traktatens artikel 105, stk. 2, er de  

 grundlæggende opgaver, der skal udføres af ESCB:
- at formulere og gennemføre Fællesskabets monetære politik; - at foretage transaktioner i udenlandsk valuta i overensstemmelse med  

 bestemmelserne i Traktatens artikel 109; - at besidde og forvalte Medlemsstaternes officielle valutareserver; - at fremme betalingssystemernes smidige funktion.
 3.2. I overensstemmelse med Traktatens artikel 105, stk. 3, berører  

 artikel 3.1, tredje led, ikke Medlemsstaternes regeringers besiddelse og  

 forvaltning af arbejdsbeholdninger i udenlandske valutaer.
 3.3. I overensstemmelse med Traktatens artikel 105, stk. 5, bidrager ESCB  

 til en smidig gennemførelse af de kompetente myndigheders politikker  

 vedrørende tilsyn med kreditinstitutterne og det finansielle systems  

 stabilitet.
Artikel 4 Rådgivende funktioner I overensstemmelse med Traktatens artikel 105, stk. 4, - om ethvert forslag til fællesskabsretsakt inden for dens  

 kompetenceområder; - af de nationale myndigheder om ethvert udkast til retsforskrift inden  

 for dens kompetenceområder, men inden for de rammer og på de betingelser, der  

 fastsættes af Rådet efter fremgangsmåden i artikel 42; Artikel 5 Indsamling af statistisk information 5.1. ECB skal med støtte fra de nationale centralbanker indsamle den  

 statistiske information, som er nødvendig for at udføre ESCB's opgaver, enten  

 fra de kompetente nationale myndigheder eller direkte fra de økonomiske  

 enheder.
ECB skal samarbejde om disse spørgsmål med  

 fællesskabsinstitutionerne eller -organerne samt med de kompetente  

 myndigheder i Medlemsstaterne eller i tredjelande og med internationale  

 organisationer.
 5.2. De nationale centralbanker skal i videst muligt omfang udføre de  

 opgaver, der er beskrevet i artikel 5.1.
 5.3. ECB skal bidrage til harmoniseringen, når denne er nødvendig, af de  

 regler og den praksis, der gælder for indsamling, udarbejdelse og udgivelse  

 af statistikker inden for dens kompetenceområder.
 5.4. Rådet fastsætter i overensstemmelse med fremgangsmåden i artikel 42,  

 hvilke fysiske og juridiske personer, der er undergivet anmeldelseskrav,  

 forskrifter om tavshedspligt og passende regler om håndhævelse.
Artikel 6 Internationalt samarbejde 6.1. I spørgsmål om internationalt samarbejde, som vedrører ESCB's  

 opgaver, afgør ECB, hvordan ESCB skal repræsenteres.
 6.2. ECB og - med dennes godkendelse - de nationale centralbanker kan  

 deltage i internationale monetære institutioner.
 6.3. Bestemmelserne i artikel 6.1 og 6.2 berører ikke bestemmelserne i  

 Traktatens artikel 109, stk. 4.
ESCB's organisation Artikel 7 Uafhængighed I overensstemmelse med Traktatens artikel 107 må hverken ECB, de nationale  

 centralbanker eller medlemmerne af disses besluttende organer under udøvelsen  

 af de beføjelser og gennemførelsen af de opgaver og pligter, som denne  

 Traktat og denne statut pålægger dem, søge eller modtage instrukser fra  

 fællesskabsinstitutioner eller -organer, fra nogen regering i en Medlemsstat  

 eller fra noget andet organ.
Fællesskabets institutioner og organer samt  

 Medlemsstaternes regeringer forpligter sig til at respektere dette princip og  

 til ikke søge at øve indflydelse på, hvordan medlemmerne af ECB's og de  

 nationale centralbankers besluttende organer udfører deres opgaver.
Artikel 8 Generelt princip ESCB skal styres af ECB's besluttende organer.
Artikel 9 Den Europæiske Centralbank 9.1. ECB, som i overensstemmelse med Traktatens artikel 106, stk. 2, har  

 status som juridisk person, nyder i hver Medlemsstat den mest vidtgående  

 rets- og handleevne, som den pågældende stats lovgivning tillægger juridiske  

 personer; ECB kan navnlig erhverve og afhænde fast ejendom og løsøre samt  

 optræde som part i retssager.
 9.2. ECB skal sikre, at de opgaver, som er overdraget ESCB i medfør af  

 Traktatens artikel 105, stk. 2, 3 og 5, bliver udført, enten ved ECB's egne  

 aktiviteter i henhold til nærværende statut eller af de nationale  

 centralbanker i henhold til artikel 12.1 og 14.
 9.3. I overensstemmelse med Traktatens artikel 106, stk. 3, er ECB's  

 besluttende organer Styrelsesrådet og Direktionen.
Artikel 10 Styrelsesrådet 10.1. I overensstemmelse med Traktatens artikel 109 A, stk. 1, består  

 Styrelsesrådet af medlemmerne af Direktionen og cheferne for de nationale  

 centralbanker.
10.2. Medlemmerne af Styrelsesrådet skal være personligt til stede for at  

 have stemmeret, jf. dog artikel 10.3. Som en undtagelse fra denne regel kan  

 den i artikel 12.3 omhandlede forretningsorden fastsætte, at Styrelsesrådets  

 medlemmer kan afgive deres stemme ved anvendelse af telekonferencer.
I denne  

 forretningsorden skal det endvidere fastsættes, at et medlem af  

 Styrelsesrådet, som er forhindret i at stemme i en længere periode, kan  

 udpege en stedfortræder som medlem af Styrelsesrådet.
Hvert medlem af Styrelsesrådet har een stemme, jf. dog artikel 10.3 og  

 11.3. Hvis ikke andet er fastsat i nærværende statut, træffer Styrelsesrådet  

 afgørelse med simpelt flertal.
Ved stemmelighed er formandens stemme  

 afgørende.
Styrelsesrådet er beslutningsdygtigt, når mindst to tredjedele af  

 medlemmerne er til stede.
Hvis Styrelsesrådet ikke er beslutningsdygtigt, kan  

 formanden indkalde til et ekstraordinært møde, på hvilket der kan træffes  

 afgørelse uden hensyn til reglen om beslutningsdygtighed.
10.3. Ved beslutninger, der træffes i henhold til artikel 28, 29, 30, 32,  

 33 og 51, skal Styrelsesrådets medlemmers stemmer vægtes i overensstemmelse  

 med de nationale centralbankers andel af ECB's indskudte kapital.  

 Direktionsmedlemmernes stemmevægt er nul.
En afgørelse anses for at være  

 vedtaget med kvalificeret flertal, hvis dette flertal udgør mindst to  

 tredjedele af ECB's indskudte kapital og repræsenterer mindst halvdelen af  

 indehaverne af kapitalandele.
Hvis en centralbankchef er forhindret i at være  

 til stede, kan denne udpege en stedfortræder, der afgiver den vægtede stemme.
10.4. Møderne er fortrolige.
Styrelsesrådet kan beslutte at offentliggøre  

 resultatet af sine drøftelser.
 10.5. Styrelsesrådet mødes mindst 10 gange om året.
Artikel 11 Direktionen 11.1. I overensstemmelse med Traktatens artikel 109 A, stk. 2, litra a),  

 består Direktionen af formanden, næstformanden og fire andre medlemmer.
Medlemmerne skal udføre deres hverv på fuld tid.
Intet medlem må,  

 medmindre Styrelsesrådet undtagelsesvis giver tilladelse hertil, påtage sig  

 nogen anden beskæftigelse, uanset om den aflønnes eller ej.
 11.2. I overensstemmelse med Traktatens artikel 109 A, stk. 2, litra b),  

 udnævnes formanden, næstformanden samt de øvrige medlemmer af Direktionen  

 blandt personer, som er værdige i almindeligt omdømme, og som har  

 professionel erfaring i monetære forhold eller i bankvæsen, efter fælles  

 overenskomst mellem Medlemsstaternes regeringer på stats- eller  

 regeringschefsniveau på grundlag af en indstilling fra Rådet, efter høring af  

 Europa-Parlamentet og Styrelsesrådet.
 Deres embedsperiode er på 8 år, og mandatet kan ikke fornyes.
 Kun statsborgere i Medlemsstaterne kan være medlemmer af Direktionen.
 11.3. Ansættelsesvilkårene for Direktionens medlemmer, især deres  

 aflønning, pensioner og andre sociale ydelser, aftales i kontrakter med ECB  

 og fastsættes af Styrelsesrådet efter forslag fra en komite, der består af  

 tre medlemmer udnævnt af Styrelsesrådet og tre medlemmer udnævnt af Rådet.  

 Direktionens medlemmer har ikke stemmeret i spørgsmål, som er omfattet af  

 dette stykke.
 11.4. Hvis et direktionsmedlem ikke længere opfylder de betingelser, som  

 er nødvendige for udførelsen af medlemmets pligter, eller hvis vedkommende  

 har begået en alvorlig forseelse, kan Domstolen afskedige medlemmet efter  

 indstilling fra Styrelsesrådet eller Direktionen.
11.5. Alle personligt tilstedeværende direktionsmedlemmer har ret til at  

 stemme og har til det formål een stemme.
Hvis ikke andet er fastsat, træffer  

 Direktionen afgørelse med simpelt flertal af de afgivne stemmer.
Ved  

 stemmelighed er formandens stemme afgørende.
De nærmere bestemmelser for  

 afstemning fastlægges i den i artikel 12.3 omhandlede forretningsorden.
 11.6. Direktionen er ansvarlig for ECB's løbende forretninger.
 11.7. Hvis en stilling som medlem af Direktionen bliver ledig, skal der  

 udnævnes et nyt medlem efter bestemmelserne i artikel 11.2.
Artikel 12 De besluttende organers ansvarsområder 12.1. Styrelsesrådet fastsætter de retningslinjer og træffer de  

 beslutninger, der er nødvendige for at udføre de opgaver, der er pålagt ESCB  

 i henhold til Traktaten og denne statut.
Styrelsesrådet udformer  

 Fællesskabets monetære politik, herunder - når det er hensigtsmæssigt -  

 beslutninger om mellemliggende pengepolitiske målsætninger, om officielle  

 rentesatser og om forsyningen med reserver i ESCB, og fastsætter de  

 nødvendige retningslinjer for beslutningernes gennemførelse.
Direktionen skal gennemføre den monetære politik i overensstemmelse med de  

 retningslinjer og beslutninger, der er vedtaget af Styrelsesrådet.
I den  

 forbindelse skal Direktionen give de nationale centralbanker de nødvendige  

 instrukser.
Endvidere kan Direktionen få delegeret visse beføjelser ved  

 beslutning truffet af Styrelsesrådet.
 I det omfang, det skønnes muligt og hensigtsmæssigt, og med forbehold af  

 bestemmelserne i denne artikel, anvender ECB de nationale centralbanker til  

 at udføre transaktioner, der henhører under ESCB's opgaver.
 12.2. Direktionen er ansvarlig for forberedelsen af møderne i  

 Styrelsesrådet.
 12.3. Styrelsesrådet vedtager en forretningsorden, som fastlægger den  

 interne organisation af ECB og dens besluttende organer.
 12.4. De rådgivende funktioner, som er anført i artikel 4, skal udføres af  

 Styrelsesrådet.
 12.5. Styrelsesrådet skal træffe de beslutninger, der er anført i artikel  

 6.
Artikel 13 Formanden 13.1. Formanden, eller i dennes fravær næstformanden, leder møderne i  

 ECB's Styrelsesråd og Direktion.
 13.2. Med forbehold af artikel 39 repræsenterer formanden eller en af  

 denne udpeget person ECB i forhold til omverdenen.
Artikel 14 De nationale centralbanker 14.1. I overensstemmelse med Traktatens artikel 108 sikrer hver  

 Medlemsstat senest på datoen for ESCB's oprettelse, at dens nationale  

 lovgivning, herunder statutterne for dens nationale centralbank, er  

 forenelige med Traktaten og denne statut.
 14.2. Statutterne for de nationale centralbanker skal især tilsikre, at  

 embedsperioden for en chef for en national centralbank er mindst 5 år.
En centralbankchef kan kun afskediges, hvis vedkommende ikke længere  

 opfylder de betingelser, som er nødvendige for udførelsen af dennes pligter,  

 eller hvis vedkommende har begået en alvorlig forseelse.
En beslutning om  

 afskedigelse kan af den pågældende centralbankchef eller af Styrelsesrådet  

 indbringes for Domstolen under påberåbelse af, at Traktaten eller en  

 gennemførelsesretsakt hertil er overtrådt.
Sagen skal anlægges inden to  

 måneder fra offentliggørelsen af nævnte beslutning, eller dens meddelelse til  

 klageren, eller i mangel heraf fra den dato, på hvilken klageren blev bekendt  

 med beslutningen.
14.3. De nationale centralbanker udgør en integrerende del af ESCB og skal  

 udføre deres funktioner i overensstemmelse med ECB's retningslinjer og  

 instrukser.
Styrelsesrådet træffer de nødvendige foranstaltninger for at  

 sikre, at retningslinjer og instrukser fra ECB efterleves, og det kan  

 forlange, at alle nødvendige oplysninger stilles til rådighed for det.
14.4. De nationale centralbanker kan udføre funktioner, som ikke er nævnt  

 i nærværende statut, medmindre Styrelsesrådet med et flertal på to tredjedele  

 af de afgivne stemmer beslutter, at disse funktioner strider mod ESCB's mål  

 og opgaver.
Sådanne funktioner udføres på de nationale centralbankers eget  

 ansvar og for deres egen regning og risiko og betragtes ikke som en del af  

 ESCB's funktioner.
Artikel 15 Pligt til at aflægge beretninger 15.1. ECB skal mindst hvert kvartal udarbejde og offentliggøre beretninger  

 om ESCB's aktiviteter.
 15.2. En konsolideret oversigt over ESCB's finansielle stilling skal  

 offentliggøres hver uge.
 15.3. I overensstemmelse med Traktatens artikel 109 B, stk. 3, skal ECB  

 fremsende en årsberetning om ESCB's aktiviteter og om den monetære politik i  

 det foregående og det indeværende år til Europa-Parlamentet, Rådet og  

 Kommissionen og også til Det Europæiske Råd.
 15.4. De i denne artikel nævnte beretninger og oversigter stilles  

 vederlagsfrit til rådighed for interesserede.
Artikel 16 Pengesedler I overensstemmelse med Traktatens artikel 105 A, stk. 1, har  

 Styrelsesrådet eneret til at bemyndige udstedelse af pengesedler i  

 Fællesskabet.
ECB og de nationale centralbanker kan udstede pengesedler.
De  

 pengesedler, der udstedes af ECB og de nationale centralbanker, er de eneste,  

 der har status som lovlige betalingsmidler i Fællesskabet.
 ECB skal så vidt muligt overholde eksisterende praksis for udstedelse og  

 udformning af pengesedler.
ESCB's monetære funktioner og transaktioner Artikel 17 Konti i ECB og de nationale centralbanker Til gennemførelse af deres transaktioner kan ECB og de nationale  

 centralbanker åbne konti for kreditinstitutter, offentlige myndigheder og  

 andre markedsdeltagere og kan modtage aktiver, herunder indskrevne  

 værdipapirer, som sikkerhed.
Artikel 18 Markedsoperationer og långivning 18.1. For at opfylde ESCB's mål og udføre sine opgaver kan ECB og de  

 nationale centralbanker:
- deltage i de finansielle markeder dels ved at købe og sælge fordringer  

 og pengemarkedsinstrumenter (til omgående levering eller på termin), dels ved  

 genkøbsforretninger og dels ved långivning og låntagning i sådanne fordringer  

 og instrumenter, hvad enten transaktionerne sker i fællesskabsvalutaer, i  

 tredjelands valutaer eller i ædelmetaller; - udføre lånetransaktioner med kreditinstitutter og andre  

 markedsdeltagere, hvor lån ydes imod passende sikkerhed.
 18.2. ECB fastlægger generelle principper for markedsoperationer og  

 långivning, der udføres af ECB eller af de nationale centralbanker, herunder  

 for offentliggørelse af de betingelser, hvorunder de er rede til at indgå i  

 sådanne transaktioner.
Artikel 19 Mindstereserver 19.1. ECB kan kræve, at kreditinstitutter, der er etableret i  

 Medlemsstaterne, holder mindstereserver på konti hos ECB og de nationale  

 centralbanker for at opfylde målene for den monetære politik, jf. dog artikel  

 2. Reglerne om beregning og fastsættelse af de krævede mindstereserver kan  

 udfærdiges af Styrelsesrådet.
I tilfælde af manglende overholdelse af  

 reservekravene er ECB berettiget til at pålægge strafrente og andre  

 sanktioner med tilsvarende virkning.
 19.2. Med henblik på anvendelsen af denne artikel skal Rådet efter  

 fremgangsmåden i artikel 42 fastsætte grundlaget for mindstereserverne og de  

 maksimale tilladte forhold mellem disse reserver og grundlaget herfor samt  

 passende sanktioner i tilfælde af manglende efterlevelse.
Artikel 20 Andre instrumenter til monetær kontrol Styrelsesrådet kan med et flertal på to tredjedele af de afgivne stemmer  

 beslutte at anvende andre metoder til monetær kontrol, som det finder  

 hensigtsmæssige under hensyn til artikel 2.
 Rådet skal efter fremgangsmåden i artikel 42 fastlægge sådanne metoders  

 omfang, hvis de indebærer forpligtelser for tredjemand.
Artikel 21 Transaktioner med offentlige myndigheder 21.1. I overensstemmelse med Traktatens artikel 104 er det ECB og de  

 nationale centralbanker forbudt at give fællesskabsinstitutioner og -organer,  

 centralregeringer, regionale, lokale eller andre offentlige myndigheder,  

 andre organer inden for den offentlige sektor eller offentlige foretagender i  

 Medlemsstaterne mulighed for at foretage overtræk eller at yde dem andre  

 former for kreditfaciliteter, og det samme gælder ECB's og de nationale  

 centralbankers køb af gældsinstrumenter direkte fra disse.
 21.2. ECB og de nationale centralbanker kan optræde som fiskal agent for  

 de i artikel 21.1 omhandlede institutioner, organer mv.
 21.3. Bestemmelserne i denne artikel omfatter ikke offentligt ejede  

 kreditinstitutter, der i forbindelse med forsyning med reserver fra  

 centralbanker skal have samme behandling fra de nationale centralbankers og  

 ECB's side som private kreditinstitutter.
Artikel 22 Clearing- og betalingssystemer Med henblik på at sikre effektive og pålidelige clearing- og  

 betalingssystemer inden for Fællesskabet og over for tredjelande kan ECB og  

 de nationale centralbanker tilbyde faciliteter, og ECB kan udstede  

 forordninger.
Artikel 23 Eksterne transaktioner ECB og de nationale centralbanker kan:
- etablere relationer med centralbanker og finansielle institutioner i  

 andre lande og, hvis det er hensigtsmæssigt, med internationale  

 organisationer; - erhverve og sælge enhver form for valutaaktiver og ædelmetaller til  

 omgående levering eller på termin; begrebet »valutaaktiv« omfatter  

 værdipapirer og alle andre aktiver i hvilken som helst form, der lyder på  

 regningsenheder eller ethvert lands valuta; - besidde og forvalte de i denne artikel nævnte aktiver; - udføre alle slags bankforretninger med tredjelande og internationale  

 organisationer, herunder låntagning og långivning.
Artikel 24 Andre transaktioner Ud over de transaktioner, der følger af systemets opgaver, kan ECB og de  

 nationale centralbanker foretage transaktioner vedrørende deres  

 administration eller deres personale.
Tilsynsvirksomhed Artikel 25 Tilsynsvirksomhed 25.1. ECB kan rådgive og blive konsulteret af Rådet, Kommissionen og  

 Medlemsstaternes kompetente myndigheder angående anvendelsesområdet for og  

 gennemførelsen af fællesskabslovgivningen vedrørende tilsynet med  

 kreditinstitutter og stabiliteten af det finansielle system.
 25.2. I overensstemmelse med en afgørelse truffet af Rådet i henhold til  

 Traktatens artikel 105, stk. 6, kan ECB udføre specifikke opgaver vedrørende  

 politikker med hensyn til tilsynet med kreditinstitutter og andre finansielle  

 institutioner bortset fra forsikringsselskaber.
Finansielle bestemmelser for ESCB Artikel 26 Regnskab 26.1. Regnskabsåret for ECB og de nationale centralbanker begynder den  

 første dag i januar og udløber den sidste dag i december.
26.2. ECB's årsregnskab skal udfærdiges af Direktionen efter principper  

 fastlagt af Styrelsesrådet.
Regnskabet skal godkendes af Styrelsesrådet og  

 derefter offentliggøres.
 26.3. Direktionen skal til analytiske og operationelle formål udfærdige en  

 konsolideret balance for ESCB, som skal omfatte de af de nationale  

 centralbankers aktiver og passiver, som hører ind under ESCB.
 26.4. Med henblik på anvendelsen af denne artikel fastsætter  

 Styrelsesrådet de nødvendige regler for en standardisering af bogføringen og  

 af beretningerne om de transaktioner, der er foretaget af de nationale  

 centralbanker.
Artikel 27 Revision 27.1. ECB's og de nationale centralbankers regnskaber revideres af  

 uafhængige eksterne revisorer, der indstilles af Styrelsesrådet og godkendes  

 af Rådet.
Revisorerne skal have fri adgang til alle ECB's og de nationale  

 centralbankers bøger og konti og skal have adgang til al information om  

 disses transaktioner.
 27.2. Traktatens artikel 188 C gælder kun for efterprøvning af, hvor  

 effektiv ECB's forvaltning er i operationel henseende.
Artikel 28 ECB's kapital 28.1. ECB's kapital, som bliver operationel, når ECB indleder sit virke,  

 skal udgøre 5000 mio.
ECU.
Kapitalen kan udvides med de beløb, som  

 Styrelsesrådet beslutter med det i artikel 10.3 omhandlede kvalificerede  

 flertal inden for de grænser og under de vilkår, der fastsættes af Rådet  

 efter fremgangsmåden i artikel 42.
28.2. De nationale centralbanker er de eneste indskydere og ejere af ECB's  

 kapital.
Kapitalindskuddet bestemmes efter den fordelingsnøgle, der er  

 fastsat i overensstemmelse med artikel 29.
 28.3. Styrelsesrådet fastsætter med det i artikel 10.3 omhandlede  

 kvalificerede flertal, i hvilket omfang og i hvilken form kapitalen skal  

 indbetales.
 28.4. Med forbehold af artikel 28.5 kan de nationale centralbankers  

 kapitalandele i ECB ikke overdrages, pantsættes eller gøres til genstand for  

 udlæg.
28.5. Såfremt den fordelingsnøgle, som der henvises til i artikel 29,  

 ændres, omfordeler de nationale centralbanker deres kapitalandele imellem sig  

 i nødvendigt omfang for at sikre, at fordelingen af kapitalandelene svarer  

 til den ændrede fordelingsnøgle.
Styrelsesrådet fastlægger de nærmere vilkår  

 for sådanne omfordelinger.
Artikel 29 Fordelingsnøgle for kapitalindskud 29.1. Når ESCB og ECB er blevet oprettet i overensstemmelse med  

 fremgangsmåden i artikel 109 L, stk. 1, i denne Traktat, fastsættes  

 fordelingsnøglen for kapitalindskuddet i ECB.
Der tildeles hver national  

 centralbank en vægt i denne fordelingsnøgle, der er lig med summen af:
- 50% af den pågældende Medlemsstats andel af Fællesskabets befolkning det  

 næstsidste år forud for ESCB's oprettelse; - 50% af den pågældende Medlemsstats andel af Fællesskabets  

 bruttonationalprodukt i markedspriser, som opgjort de seneste fem år forud  

 for det næstsidste år før ESCB's oprettelse.
 Procentdelene rundes op til det nærmeste multiplum af 0,05 procentpoint.
 29.2. De statistiske data med henblik på anvendelsen af denne artikel  

 tilvejebringes af Kommissionen i overensstemmelse med de regler, der vedtages  

 af Rådet efter fremgangsmåden i artikel 42.
 29.3. De vægte, der tildeles de nationale centralbanker, justeres hvert  

 femte år efter ESCB's oprettelse i analogi med bestemmelserne i artikel 29.1.  

 Den ændrede fordelingsnøgle får virkning den første dag i det følgende år.
 29.4. Styrelsesrådet træffer alle andre foranstaltninger, der er  

 nødvendige for anvendelsen af denne artikel.
Artikel 30 Overførsel af valutareserveaktiver til ECB 30.1. Med forbehold af artikel 28 forsynes ECB af de nationale  

 centralbanker med valutareserveaktiver, bortset fra Medlemsstaternes  

 valutaer, ECU, IMF-reservestillinger og SDR, svarende til et beløb på op til  

 50 000 mio.
ECU.
Styrelsesrådet beslutter, hvor stor en del der skal  

 indbetales til ECB efter dens oprettelse, og hvor store beløb der skal  

 indbetales på senere tidspunkter.
ECB skal have fuld ret til at besidde og  

 forvalte de valutareserver, der overføres til den, og anvende dem til de  

 formål, der er fastsat i denne statut.
 30.2. Den enkelte nationale centralbanks bidrag fastsættes i forhold til  

 dens andel i ECB's indskudte kapital.
30.3. ECB krediterer hver national centralbank med en fordring, der svarer  

 til bidragets størrelse.
Styrelsesrådet fastsætter pålydende og forrentning  

 af disse fordringer.
 30.4. ECB kan indkalde valutareserveaktiver ud over den i artikel 30.1  

 fastlagte grænse i overensstemmelse med artikel 30.2 inden for de grænser og  

 på de vilkår, der fastsættes af Rådet efter fremgangsmåden i artikel 42.
 30.5. ECB kan besidde og forvalte IMF-reservestillinger og SDR samt sørge  

 for sammenlægning af sådanne aktiver.
 30.6. Styrelsesrådet træffer alle andre foranstaltninger, der er  

 nødvendige for anvendelsen af denne artikel.
Artikel 31 De nationale centralbankers valutareserveaktiver 31.1. De nationale centralbanker har ret til at udføre transaktioner til  

 opfyldelse af deres forpligtelser over for internationale organisationer i  

 overensstemmelse med artikel 23.
 31.2. Alle andre transaktioner i valutareserveaktiver, som forbliver i de  

 nationale centralbanker efter de overførsler, der er nævnt i artikel 30, samt  

 Medlemsstaternes transaktioner med deres arbejdsbeholdninger i udenlandsk  

 valutaer skal over en bestemt grænse, der skal fastsættes i medfør af artikel  

 31.3, godkendes af ECB for at sikre overensstemmelse med Fællesskabets  

 valutakurspolitik og pengepolitik.
 31.3. Styrelsesrådet skal udstede retningslinjer med henblik på at lette  

 gennemførelsen af disse transaktioner.
Artikel 32 Fordeling af de nationale centralbankers monetære indtægter 32.1. De nationale centralbankers indtægter i forbindelse med deres  

 udførelse af ESCB's pengepolitiske opgaver, i det følgende benævnt »de  

 monetære indtægter«, fordeles ved udgangen af hvert regnskabsår i  

 overensstemmelse med bestemmelserne i denne artikel.
32.2. Med forbehold af artikel 32.3 er størrelsen af den enkelte nationale  

 centralbanks monetære indtægter identisk med den årlige indtægt, som den har  

 af de aktiver, den besidder som modværdi for seddelomløbet samt for  

 forpligtelserne i forbindelse med kreditinstitutternes indlån.
Disse aktiver  

 øremærkes af de nationale centralbanker i overensstemmelse med de  

 retningslinjer, som Styrelsesrådet fastsætter.
 32.3. Hvis Styrelsesrådet efter indledningen af tredje fase finder, at de  

 nationale centralbankers balancestruktur ikke giver mulighed for at anvende  

 artikel 32.2, kan det med kvalificeret flertal beslutte, at de monetære  

 indtægter uanset artikel 32.2 skal beregnes efter en anden metode i en  

 periode, der højst må være på fem år.
 32.4. Den enkelte nationale centralbanks monetære indtægter reduceres med  

 et beløb svarende til den pågældende centralbanks rentebetalinger på  

 forpligtelser i forbindelse med kreditinstitutters indlån i overensstemmelse  

 med artikel 19.
 Styrelsesrådet kan beslutte at yde de nationale centralbanker en  

 kompensation for deres udgifter i forbindelse med seddeludstedelse eller  

 under exceptionelle omstændigheder for særlige tab i forbindelse med  

 transaktioner som led i den monetære politik, der er udført for ESCB.  

 Kompensationen skal have en form, som Styrelsesrådet finder passende; sådanne  

 beløb kan udlignes med de nationale centralbankers monetære indtægter.
 32.5. Summen af de nationale centralbankers monetære indtægter fordeles  

 mellem disse banker indbyrdes i forhold til deres indbetalte andele i ECB's  

 kapital med forbehold af beslutninger, der måtte blive truffet af  

 Styrelsesrådet i overensstemmelse med artikel 33.2.
 32.6. Udligningen og betalingen af saldi hidrørende fra fordelingen af de  

 monetære indtægter foretages af ECB i overensstemmelse med de retningslinjer,  

 der fastsættes af Styrelsesrådet.
 32.7. Styrelsesrådet træffer alle andre foranstaltninger, der er  

 nødvendige for anvendelsen af denne artikel.
Artikel 33 Fordeling af ECB's nettooverskud og -tab 33.1. ECB's nettooverskud overføres på følgende måde:
 33.2. Hvis ECB lider et tab, kan dette udlignes af ECB's almindelige  

 reservefond og om nødvendigt efter en beslutning truffet af Styrelsesrådet,  

 af de monetære indtægter i det pågældende regnskabsår i forhold til og op til  

 de beløb, der fordeles mellem de nationale centralbanker i overensstemmelse  

 med artikel 32.5.
Almindelige bestemmelser Artikel 34 Retsakter 34.1. I overensstemmelse med Traktatens artikel 108 A skal ECB - udstede forordninger i det omfang, det er nødvendigt for at gennemføre  

 de opgaver, der er fastlagt i artikel 3.1, første led, og i artikel 19.1, 22  

 eller 25.2, samt i tilfælde, der fastsættes i de retsakter vedtaget af Rådet,  

 der er nævnt i artikel 42; - vedtage de beslutninger, der er nødvendige for at udføre de opgaver, der  

 er pålagt ESCB efter Traktaten og denne statut; - rette henstillinger og afgive udtalelser.
34.2. En forordning er almengyldig.
Den er bindende i alle enkeltheder og  

 gælder udmiddelbart i hver Medlemsstat.
Henstillinger og udtalelser er ikke  

 bindende.
 En beslutning er bindende i alle enkeltheder for dem, den angiver at være  

 rettet til.
 Traktatens artikel 190-192 gælder for forordninger og beslutninger  

 vedtaget af ECB.
 ECB kan beslutte at offentliggøre sine beslutninger, henstillinger og  

 udtalelser.
 34.3. Inden for de grænser og på de vilkår, der vedtages af Rådet efter  

 fremgangsmåden i artikel 42, skal ECB være berettiget til at pålægge  

 foretagender bøder eller tvangsbøder i tilfælde af manglende opfyldelse af  

 forpligtelser i henhold til dens forordninger og beslutninger.
Artikel 35 Domstolskontrol mv.
35.1. ECB's handlinger eller undladelser bedømmes eller fortolkes af  

 Domstolen i de tilfælde og på de vilkår, der er fastlagt i denne Traktat.
ECB  

 kan anlægge sag i de tilfælde og på de vilkår, der er fastlagt i Traktaten.
 35.2. Tvister mellem ECB på den ene side og dens kreditorer, debitorer  

 eller nogen anden person på den anden side afgøres af de kompetente nationale  

 domstole, medmindre Domstolen er tillagt kompetence.
 35.3. ECB er ansvarlig efter Traktatens artikel 215. De nationale  

 centralbanker er ansvarlige efter deres respektive nationale lovgivning.
 35.4. Domstolen har kompetence til at træffe afgørelse i henhold til en  

 voldgiftsklausul, som indeholdes i en af ECB eller en på ECB's vegne indgået  

 offentligretlig eller privatretlig aftale.
 35.5. ECB's afgørelse om at indbringe en sag for Domstolen skal træffes af  

 Styrelsesrådet.
35.6. Domstolen har kompetence til at træffe afgørelse i tvister  

 vedrørende de nationale centralbankers opfyldelse af deres forpligtelser i  

 henhold til denne statut.
Hvis ECB finder, at en national centralbank har  

 undladt at opfylde en af sine forpligtelser i henhold til denne statut, skal  

 den fremsætte en begrundet udtalelse efter at have givet den nationale  

 centralbank lejlighed til at fremsætte sine bemærkninger.
Retter den  

 pågældende nationale centralbank sig ikke efter den fremsatte udtalelse inden  

 for den frist, der er fastsat af ECB, kan denne indbringe sagen for  

 Domstolen.
Artikel 36 Personale 36.1. Styrelsesrådet fastsætter på forslag af Direktionen  

 ansættelsesvilkårene for ECB's ansatte.
 36.2. Domstolen har kompetence til at træffe afgørelse i enhver tvist  

 mellem ECB og dens ansatte inden for de rammer og på de betingelser, der er  

 fastsat i ansættelsesvilkårene.
Artikel 37 Hjemsted Afgørelsen om ECB's hjemsted træffes inden udgangen af 1992 efter fælles  

 overenskomst af Medlemsstaternes regeringer på stats- og  

 regeringschefsniveau.
Artikel 38 Tavshedspligt 38.1. Medlemmerne af de besluttende organer og ECB's og de nationale  

 centralbankers ansatte er - selv efter at deres hverv er ophørt - forpligtet  

 til ikke at give oplysning om forhold, som ifølge deres natur er  

 tjenestehemmeligheder.
 38.2. Personer med adgang til oplysninger, der er omfattet af  

 fællesskabslovgivning, der pålægger tavshedspligt, er underlagt denne  

 lovgivning.
Artikel 39 Underskriftsberettigede ECB tegnes over for tredjemand af formanden eller to direktionsmedlemmer  

 eller to af ECB's ansatte, som af formanden er behørigt bemyndiget til at  

 underskrive på ECB's vegne.
Artikel 40 Privilegier og immuniteter ECB nyder på Medlemsstaternes område de privilegier og immuniteter, der er  

 nødvendige for udførelsen af dens opgaver, på de vilkår, der er fastsat i  

 protokollen vedrørende De Europæiske Fællesskabers privilegier og  

 immuniteter, der er knyttet som bilag til Traktaten om Oprettelse af et  

 Fælles Råd og en Fælles Kommission for De Europæiske Fællesskaber.
Procedure for ændring af statutten og  

 supplerende forskrifter Artikel 41 Forenklet ændringsprocedure 41.1. I overensstemmelse med Traktatens artikel 106, stk. 5, kan artikel  

 5.1, 5.2, 5.3, 17, 18, 19.1, 22, 23, 24, 26, 32.2, 32.3, 32.4, 32.6, 33.1.a)  

 og 36 i denne statut ændres af Rådet, der træffer afgørelse enten med  

 kvalificeret flertal efter henstilling fra ECB og efter høring af  

 Kommissionen eller med enstemmighed på forslag af Kommissionen og efter  

 høring af ECB.
I begge tilfælde kræves der samstemmende udtalelse fra  

 Europa-Parlamentet.
 41.2. En henstilling fra ECB i medfør af denne artikel kræver enstemmig  

 beslutning truffet af Styrelsesrådet.
Artikel 42 Supplerende forskrifter I overensstemmelse med Traktatens artikel 106, stk. 6, skal Rådet straks  

 efter beslutningen om datoen for overgangen til tredje fase med kvalificeret  

 flertal enten på forslag af Kommissionen og efter høring af  

 Europa-Parlamentet og ECB eller efter en henstilling fra ECB og efter høring  

 af Europa-Parlamentet og Kommissionen vedtage de bestemmelser, der er nævnt i  

 artikel 4, 5.4, 19.2, 20, 28.1, 29.2, 30.4 og 34.3 i denne statut.
Overgangsbestemmelser og andre bestemmelser  

 for ESCB Artikel 43 Almindelige bestemmelser 43.1. En dispensation som omhandlet i artikel 109 K, stk. 1, i denne  

 Traktat indebærer, at følgende artikler i denne statut ikke påfører den  

 berørte Medlemsstat nogen rettigheder eller forpligtelser: 3, 6, 9.2, 12.1,  

 14.3, 16, 18, 19, 20, 22, 23, 26.2, 27, 30, 31, 32, 33, 34, 50 og 52.
 43.2. Centralbankerne i Medlemsstater med dispensation som omhandlet i  

 Traktatens artikel 109 K, stk. 1, bevarer deres beføjelser på den monetære  

 politiks område i henhold til national lovgivning.
 43.3. I overensstemmelse med Traktatens artikel 109 K, stk. 4, forstås ved  

 »Medlemsstater« »Medlemsstater uden dispensation« i  

 følgende artikler i denne statut: 3, 11.2, 19, 34.2 og 50.
 43.4. Ved »nationale centralbanker« forstås »centralbanker  

 i Medlemsstater uden dispensation« i følgende artikler i denne statut:  

 9.2, 10.1, 10.3, 12.1, 16, 17, 18, 22, 23, 27, 30, 31, 32, 33.2 og 52.
 43.5. Ved »indehavere af kapitalandele« forstås  

 »centralbankerne i Medlemsstater uden dispensation« i artikel 10.3  

 og 33.1.
 43.6. Ved »ECB's indskudte kapital« forstås »ECB's kapital  

 indskudt af centralbankerne i Medlemsstater uden dispensation« i artikel  

 10.3 og 30.2.
Artikel 44 Overgangsopgaver for ECB ECB overtager de af EMI's opgaver, der som følge af dispensationer for en  

 eller flere Medlemsstater fortsat skal udføres i tredje fase.
 ECB yder rådgivning i forbindelse med forberedelsen af ophævelsen af de  

 dispensationer, der er fastsat i Traktatens artikel 109 K.
Artikel 45 ECB's Generelle Råd 45.1. Med forbehold af Traktatens artikel 106, stk. 3, nedsættes Det  

 Generelle Råd som ECB's tredje besluttende organ.
45.2. Det Generelle Råd består af formanden og næstformanden for ECB samt  

 af cheferne for de nationale centralbanker.
De øvrige medlemmer af  

 Direktionen kan deltage i møderne i Det Generelle Råd uden stemmeret.
 45.3. Det Generelle Råds ansvarsområder er anført i deres helhed i artikel  

 47 i denne statut.
Artikel 46 Forretningsorden for Det Generelle Råd 46.1. Formanden, eller i dennes fravær næstformanden for ECB, leder  

 møderne i ECB's Generelle Råd.
 46.2. Formanden for Rådet og et medlem af Kommissionen kan deltage i  

 møderne i Det Generelle Råd uden stemmeret.
 46.3. Formanden forbereder møderne i Det Generelle Råd.
 46.4. Uanset artikel 12.3 fastsætter Det Generelle Råd selv sin  

 forretningsorden.
 46.5. Sekretariatet for Det Generelle Råd stilles til rådighed af ECB.
Artikel 47 Det Generelle Råds ansvarsområder 47.1. Det Generelle Råd skal - udføre de opgaver, der er omhandlet i artikel 44; - bidrage til de rådgivende funktioner, der er omhandlet i artikel 4 og  

 25.1.
 47.2. Det Generelle Råd skal bidrage til:
- indsamlingen af statistisk information som omhandlet i artikel 5; - ECB's beretninger som omhandlet i artikel 15; - udarbejdelsen af de regler, der er nødvendige for anvendelsen af artikel  

 26, som omhandlet i artikel 26.4; - vedtagelsen af alle andre foranstaltninger, der er nødvendige for  

 anvendelsen af artikel 29, som omhandlet i artikel 29.4; - fastsættelsen af ansættelsesvilkårene for ECB's ansatte, som omhandlet i  

 artikel 36.
 47.3. Det Generelle Råd skal bidrage til de nødvendige forberedelser med  

 henblik på den uigenkaldelige fastlåsning af vekselkurserne for valutaerne i  

 Medlemsstater med dispensation over for valutaerne eller den fælles valuta i  

 de Medlemsstater, der ikke har dispensation, som omhandlet i Traktatens  

 artikel 109 L, stk. 5.
 47.4. Det Generelle Råd underrettes af formanden for ECB om  

 Styrelsesrådets afgørelser.
Artikel 48 Overgangsbestemmelser vedrørende ECB's kapital I medfør af artikel 29.1 skal hver enkelt af de nationale centralbanker  

 tildeles en vægt i fordelingsnøglen for kapitalindskuddet i ECB.
Uanset  

 artikel 28.3 skal centralbankerne i Medlemsstater med dispensation ikke  

 indbetale deres kapitalandele, medmindre Det Generelle Råd med et flertal,  

 der udgør mindst to tredjedele af ECB's indskudte kapital og repræsenterer  

 mindst halvdelen af indehaverne af kapitalandele, beslutter, at der skal  

 indbetales en minimumsprocentdel som bidrag til ECB's driftsudgifter.
Artikel 49 Senere indbetaling af kapital, reserver og hensættelser i ECB 49.1. En centralbank i en Medlemsstat, hvis dispensation er blevet  

 ophævet, skal indbetale sin kapitalandel i ECB i samme omfang som  

 centralbankerne i andre Medlemsstater uden dispensation og overføre  

 valutareserveaktiver til ECB i overensstemmelse med artikel 30.1. Det beløb,  

 der skal overføres, fastsættes ved at gange ECU-værdien, beregnet efter de  

 gældende vekselkurser, af de valutareserveaktiver, som allerede er blevet  

 overført til ECB i overensstemmelse med artikel 30.1, med forholdet mellem  

 antallet af kapitalandele indskudt af den pågældende nationale centralbank og  

 antallet af kapitalandele, der allerede er indbetalt af de øvrige nationale  

 centralbanker.
49.2. Ud over den indbetaling, der skal foretages i medfør af artikel  

 49.1, skal den pågældende centralbank bidrage til ECB's reserver, til de  

 hensættelser, der svarer til reserver, samt til det beløb, der stadig skal  

 afsættes til reserver og hensættelser svarende til saldoen på  

 resultatopgørelsen pr. 31. december i året forud for ophævelsen af  

 dispensationen.
Det beløb, der skal bidrages med, fastsættes ved at gange  

 omfanget af reserverne, som defineret ovenfor og som fastslået på den  

 godkendte balance for ECB, med forholdet mellem antallet af kapitalandele  

 betalt af den pågældende centralbank og antallet af kapitalandele, der  

 allerede er indbetalt af de øvrige centralbanker.
Artikel 50 Den første udnævnelse af medlemmerne af Direktionen Når Direktionen for ECB oprettes, udnævnes formanden, næstformanden og de  

 øvrige medlemmer af Direktionen efter fælles overenskomst mellem  

 Medlemsstaternes regeringer på stats- og regeringschefsniveau efter  

 indstilling fra Rådet og efter høring af Europa-Parlamentet og Rådet for EMI.  

 Formanden for Direktionen udnævnes for en periode på 8 år.
Uanset artikel  

 11.2 udnævnes næstformanden for en periode på 4 år og de øvrige  

 direktionsmedlemmer for embedsperioder på mellem 5 og 8 år.
Mandaterne kan  

 ikke fornys.
Antallet af direktionsmedlemmer kan være mindre end fastsat i  

 artikel 11.1, men under ingen omstændigheder under fire.
Artikel 51 Fravigelse af artikel 32 51.1. Hvis Styrelsesrådet efter indledningen af tredje fase med  

 kvalificeret flertal beslutter, at anvendelsen af artikel 32 vil medføre  

 væsentlige ændringer i de nationale centralbankers relative  

 indkomstpositioner, skal omfanget af den indtægt, der skal fordeles i medfør  

 af artikel 32, nedsættes med en ensartet procentsats, der ikke må overstige  

 60% i det første regnskabsår efter indledningen af tredje fase, og som i  

 hvert efterfølgende regnskabsår nedsættes med mindst 12 procentpoint.
 51.2. Artikel 51.1 kan ikke finde anvendelse i mere end fem hele  

 regnskabsår efter indledningen af tredje fase.
Artikel 52 Omveksling af pengesedler i fællesskabsvalutaer Efter den uigenkaldelige fastlåsning af vekselkurserne træffer  

 Styrelsesrådet de nødvendige foranstaltninger med henblik på at sikre, at  

 pengesedler udstedt i valutaer med uigenkaldeligt fastlåste vekselkurser  

 omveksles af de nationale centralbanker til deres respektive pariværdier.
Artikel 53 Anvendelse af overgangsbestemmelserne Såfremt og så længe der er Medlemsstater med dispensation, finder artikel  

 43-48 anvendelse.
PROTOKOL om statutten for Det Europæiske Monetære Institut DE HØJE KONTRAHERENDE PARTER, SOM ØNSKER at fastsætte statutten for Det Europæiske Monetære Institut, ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
Artikel 1 Oprettelse og navn 1.1. Det Europæiske Monetære Institut (EMI) oprettes i medfør af  

 Traktatens artikel 109 F; det udøver sine funktioner og sin virksomhed i  

 overensstemmelse med bestemmelserne i Traktaten og i denne statut.
 1.2. EMI's medlemmer er Medlemsstaternes centralbanker (de nationale  

 centralbanker). I denne statut betragtes Institut moneetaire luxembourgeois  

 som Luxembourgs centralbank.
 1.3. Ifølge Traktatens artikel 109 F opløses Centralbankchefkomiteen og  

 Den Europæiske Fond for Monetært Samarbejde (EFMS). Alle EFMS's aktiver og  

 passiver overføres automatisk til EMI.
Artikel 2 Mål EMI bidrager til at skabe de betingelser, der er nødvendige for overgangen  

 til tredje fase af Den Økonomiske og Monetære Union, navnlig ved - at styrke samordningen af den monetære politik med henblik på at sikre  

 prisstabilitet; - at foretage de nødvendige forberedelser til at oprette Det Europæiske  

 System af Centralbanker (ESCB) samt til at føre en fælles monetær politik og  

 indføre en fælles valuta i tredje fase; - at overvåge ECUens udvikling.
Artikel 3 Generelle principper 3.1. EMI skal udføre de opgaver og funktioner, der pålægges det i denne  

 Traktat og denne statut, dog således at de kompetente myndigheder er  

 ansvarlige for den monetære politik, der føres i de respektive Medlemsstater.
 3.2. EMI handler i overensstemmelse med de mål og principper, der er  

 fastsat i artikel 2 i ESCB-statutten.
Artikel 4 Hovedopgaver 4.1. I overensstemmelse med Traktatens artikel 109 F, stk. 2, skal EMI - styrke samarbejdet mellem de nationale centralbanker; - styrke samordningen af Medlemsstaternes monetære politik med henblik på  

 at sikre prisstabilitet; - overvåge funktionen af Det Europæiske Monetære System (EMS); - afholde konsultationer vedrørende spørgsmål, der falder ind under de  

 nationale centralbankers kompetence, og som berører finansielle  

 institutioners og markeders stabilitet; - overtage EFMS's opgaver; det skal navnlig udføre de funktioner, der  

 omhandles i artikel 6.1, 6.2 og 6.3; - lette anvendelsen af ECUen og overvåge udviklingen af  

 ECU-clearingsystemet, herunder om dette system fungerer smidigt; EMI skal endvidere - afholde regelmæssige konsultationer om udviklingen i de monetære  

 politikker og anvendelsen af instrumenterne i den monetære politik; - normalt høres af de nationale monetære myndigheder, inden de træffer  

 beslutninger om udviklingen i den monetære politik inden for de fælles rammer  

 for forudgående samordning.
4.2. Senest den 31. december 1996 skal EMI fastlægge de  

 lovgivningsmæssige, organisatoriske og logistiske rammer, der er nødvendige  

 for, at ESCB kan udføre sine opgaver i tredje fase i overensstemmelse med  

 princippet om en åben markedsøkonomi med fri konkurrence.
Rådet for EMI  

 forelægger disse rammer for ECB til afgørelse på datoen for oprettelsen af  

 ECB.
 I overensstemmelse med Traktatens artikel 109 F, stk. 3, skal EMI navnlig:
- forberede de instrumenter og procedurer, der er nødvendige for at føre  

 fælles monetær politik i den tredje fase; - hvor det er nødvendigt, fremme harmoniseringen af de regler og den  

 praksis, der gælder for indsamling, udarbejdelse og udgivelse af statistikker  

 inden for dets kompetenceområde; - forberede regler for transaktioner, som skal udføres af de nationale  

 centralbanker inden for rammerne af ESCB; - fremme effektiviteten af grænseoverskridende betalinger; - føre tilsyn med den tekniske forberedelse af ECU-sedler.
Artikel 5 Rådgivende funktioner 5.1. I overensstemmelse med Traktatens artikel 109 F, stk. 4, kan Rådet  

 for EMI afgive udtalelser og rette henstillinger vedrørende det generelle  

 sigte for penge- og valutakurspolitikken samt de dertil knyttede  

 foranstaltninger, som hver Medlemsstat indfører.
EMI kan afgive udtalelser og  

 rette henstillinger til regeringerne og til Rådet vedrørende politikker, som  

 vil kunne påvirke Fællesskabets monetære situation indadtil og udadtil,  

 navnlig den måde, hvorpå EMS fungerer.
 5.2. Rådet for EMI kan ligeledes rette henstillinger til Medlemsstaternes  

 monetære myndigheder vedrørende varetagelsen af deres monetære politik.
 5.3. I overensstemmelse med Traktatens artikel 109 F, stk. 6, skal EMI  

 høres af Rådet om ethvert forslag til fællesskabsretsakt inden for dets  

 kompetenceområde.
 Inden for de rammer og på de betingelser, der fastsættes af Rådet, der  

 træffer afgørelse med kvalificeret flertal på forslag af Kommissionen og  

 efter høring af Europa-Parlamentet og EMI, skal EMI høres af myndighederne i  

 Medlemsstaterne om ethvert udkast til retsforskrift inden for dets  

 kompetenceområde, navnlig for så vidt angår artikel 4.2.
 5.4. I overensstemmelse med Traktatens artikel 109 F, stk. 5, kan EMI  

 beslutte at offentliggøre sine udtalelser og henstillinger.
Artikel 6 Operationelle og tekniske funktioner 6.1. EMI skal - sørge for multilateralisering af positioner, der stammer fra  

 interventioner foretaget af de nationale centralbanker i fællesskabsvalutaer,  

 samt multilateralisering af afregninger inden for Fællesskabet; - administrere den meget kortfristede finansieringsmekanisme, der er  

 indført ved aftalen af 13. marts 1979 mellem centralbankerne i  

 Medlemsstaterne i Det Europæiske Økonomiske Fællesskab om fastlæggelse af de  

 operationelle procedurer for Det Europæiske Monetære System, i det følgende  

 benævnt EMS-aftalen, samt den kortfristede monetære støttemekanisme, der er  

 indført ved aftalen af 9. februar 1970, mellem centralbankerne i  

 Medlemsstaterne i Det Europæiske Økonomiske Fællesskab, med senere ændringer; - udøve de funktioner, der henvises til i artikel 11 i Rådets forordning  

 (EØF) nr. 1969/88 af 24. juni 1988 om indførelse af en enhedsmekanisme for  

 mellemfristet betalingsbalancestøtte til Medlemsstaterne.
6.2. EMI kan modtage monetære reserver fra de nationale centralbanker og  

 udstede ECUer til gengæld for sådanne aktiver med henblik på gennemførelsen  

 af EMS-aftalen.
Disse ECUer kan EMI og de nationale centralbanker anvende til  

 afregning og til transaktioner mellem disse centralbanker og EMI.
EMI træffer  

 de administrative foranstaltninger, der er nødvendige for gennemførelsen af  

 dette stykke.
 6.3. EMI kan give tredjelandes monetære myndigheder og internationale  

 monetære institutioner status af »andre indehavere« af ECUer og  

 fastsætte de vilkår og betingelser, hvorpå andre indehavere kan erhverve,  

 besidde og anvende sådanne ECUer.
6.4. EMI kan besidde og forvalte valutareserver som agent for og efter  

 anmodning fra nationale centralbanker.
Fortjeneste og tab i forbindelse med  

 disse reserver er for regning af den nationale centralbank, der har indskudt  

 reserverne.
EMI udfører denne opgave på grundlag af bilaterale kontrakter i  

 overensstemmelse med bestemmelserne i en afgørelse truffet af EMI.
Disse  

 regler skal sikre, at transaktioner med disse reserver ikke griber ind i en  

 Medlemsstats kompetente monetære myndigheds penge- og valutakurspolitik og  

 skal stemme overens med EMI's mål og den rette virkemåde af EMS's  

 valutakursmekanisme.
Artikel 7 Andre opgaver 7.1. EMI tilstiller en gang årligt Rådet en beretning om udviklingen i  

 forberedelserne til tredje fase.
Disse beretninger skal indeholde en  

 vurdering af de fremskridt, der er gjort i retning af konvergens i  

 Fællesskabet, og navnlig omfatte tilpasningen af instrumenterne i den  

 monetære politik og forberedelsen af de procedurer, der er nødvendige for  

 gennemførelsen af en fælles monetær politik i tredje fase, samt de  

 vedtægtsmæssige krav, som centralbankerne skal opfylde for at blive en  

 integrerende del af ESCB.
 7.2. I overensstemmelse med de rådsafgørelser, der er nævnt i Traktatens  

 artikel 109 F, stk. 7, kan EMI udføre andre opgaver med henblik på  

 forberedelse af tredje fase.
Artikel 8 Uafhængighed Medlemmerne af Rådet for EMI, der er repræsentanter for deres  

 institutioner, udfører deres aktiviteter på eget ansvar.
Under udøvelsen af  

 de beføjelser og gennemførelsen af de opgaver og forpligtelser, som Traktaten  

 og denne statut pålægger dem, må Rådet for EMI ikke søge eller modtage  

 instrukser fra fællesskabsinstitutioner eller -organer eller Medlemsstaternes  

 regeringer.
Fællesskabets institutioner og organer samt Medlemsstaternes  

 regeringer forpligter sig til at respektere dette princip og ikke at søge at  

 øve indflydelse på Rådet for EMI under dettes udførelse af sine opgaver.
Artikel 9 Administration 9.1. I overensstemmelse med Traktatens artikel 109 F, stk. 1, ledes og  

 forvaltes EMI af Rådet for EMI.
9.2. Rådet for EMI består af formanden og cheferne for de nationale  

 centralbanker, idet en af disse chefer skal være næstformand.
Hvis en  

 centralbankchef er forhindret i at deltage i et møde, kan han udpege en anden  

 repræsentant for sin institution.
9.3. Formanden udnævnes for en periode på tre år efter fælles overenskomst  

 mellem Medlemsstaternes regeringer på stats- og regeringschefsniveau på  

 grundlag af en indstilling fra enten Centralbankchefkomiteen eller Rådet for  

 EMI og efter høring af Europa-Parlamentet og Rådet.
Formanden udvælges blandt  

 personer, som er værdige i almindeligt omdømme, og som har professionel  

 erfaring i monetære forhold eller i bankvæsen.
Kun statsborgere i  

 Medlemsstaterne kan være formand for EMI.
Rådet for EMI udnævner blandt  

 centralbankcheferne en næstformand for en periode på tre år.
9.4. Formanden skal udføre sit hverv på fuld tid.
Han må ikke, medmindre  

 Rådet for EMI undtagelsesvis giver tilladelse hertil, påtage sig nogen anden  

 beskæftigelse, uanset om den aflønnes eller ej.
9.5. Formanden - forbereder og leder møderne i Rådet for EMI; - forelægger EMI's synspunkt udadtil, jf. dog artikel 22; - er ansvarlig for den daglige ledelse af EMI.
 Hvis formanden er fraværende, udfører næstformanden hans opgaver.
9.6. Formandens ansættelsesvilkår, navnlig hans løn, pension og andre  

 sociale sikringsordninger, aftales i en kontrakt med EMI og fastsættes af  

 Rådet for EMI efter forslag fra en komite, der består af tre medlemmer  

 udpeget af Centralbankchefkomiteen eller, alt efter tilfældet, af Rådet for  

 EMI samt tre medlemmer udpeget af Rådet.
Formanden har ikke stemmeret i  

 spørgsmål, som er omfattet af dette stykke.
 9.7. Hvis formanden ikke længere opfylder de betingelser, som er  

 nødvendige for udførelsen af sine pligter, eller hvis han har begået en  

 alvorlig forseelse, kan Domstolen afskedige ham efter indstilling fra Rådet  

 for EMI.
 9.8. EMI's forretningsorden vedtages af Rådet for EMI.
Artikel 10 Møder i Rådet for EMI og afstemningsregler 10.1. Rådet for EMI mødes mindst ti gange om året.
Møderne er fortrolige.  

 Rådet for EMI kan med enstemmighed beslutte at offentliggøre resultatet af  

 sine drøftelser.
 10.2. Hvert medlem af Rådet for EMI eller vedkommendes udpegede  

 repræsentant har een stemme.
 10.3. Hvis ikke andet er fastsat i denne statut, træffer Rådet for EMI  

 afgørelse med simpelt flertal af medlemmerne.
 10.4. Beslutninger, der træffes i medfør af artikel 4.2, 5.4, 6.2 og 6.3,  

 kræver enstemmighed blandt medlemmerne af Rådet for EMI.
 Vedtagelse af udtalelser og henstillinger efter artikel 5.1 og 5.2,  

 afgørelser efter artikel 6.4, 16 og 23.6 samt retningslinjer efter artikel  

 15.3 kræver kvalificeret flertal på to tredjedele af medlemmerne af Rådet for  

 EMI.
Artikel 11 Samarbejdet mellem institutionerne og pligt til at aflægge  

 beretninger 11.1. Formanden for Rådet og et medlem af Kommissionen kan deltage i  

 møderne i Rådet for EMI uden stemmeret.
 11.2. Formanden for EMI indbydes til at deltage i Rådets møder, når dette  

 behandler spørgsmål, der vedrører EMI's mål og opgaver.
 11.3. EMI udgiver på et tidspunkt, der fastsættes i forretningsordenen, en  

 årsberetning om sine aktiviteter og de monetære og finansielle forhold i  

 Fællesskabet. Årsberetningen skal sammen med EMI's årsregnskaber sendes til  

 Europa-Parlamentet, Rådet og Kommissionen og også til Det Europæiske Råd.
 Formanden for EMI kan efter anmodning fra Europa-Parlamentet eller på eget  

 initiativ høres af Europa-Parlamentets kompetente udvalg.
 11.4. Beretninger, der offentliggøres af EMI, skal vederlagsfrit stilles  

 til rådighed for interesserede.
Artikel 12 Valutaenhed EMI's transaktioner udtrykkes i ECU.
Artikel 13 Hjemsted Afgørelsen om EMI's hjemsted træffes inden udgangen af 1992 efter fælles  

 overenskomst af Medlemsstaternes regeringer på stats- og  

 regeringschefsniveau.
Artikel 14 Juridisk status EMI, der i overensstemmelse med Traktatens artikel 109 F, stk. 1, har  

 status som juridisk person, nyder i hver Medlemsstat den mest vidtgående  

 rets- og handleevne, som vedkommende Stats lovgivning tillægger juridiske  

 personer.
EMI kan navnlig erhverve og afhænde fast ejendom og løsøre, samt  

 optræde som part i retssager.
Artikel 15 Retsakter 15.1. Ved udførelse af sine opgaver skal EMI på de i denne statut  

 fastsatte betingelser - afgive udtalelser, - rette henstillinger, - fastlægge retningslinjer og vedtage beslutninger, der rettes til de  

 nationale centralbanker.
 15.2. EMI's udtalelser og henstillinger er ikke bindende.
15.3. Rådet for EMI kan fastlægge retningslinjer, der bestemmer metoderne  

 for gennemførelse af de betingelser, der er nødvendige for, at ESCB kan  

 udføre sine funktioner i tredje fase.
EMI-retningslinjer er ikke bindende; de  

 skal forelægges ECB til vedtagelse.
 15.4. En EMI-beslutning er bindende i alle enkeltheder for dem, den er  

 rettet til, jf. dog artikel 3.1. Traktatens artikel 190 og 191 anvendes på  

 disse beslutninger.
Artikel 16 Finansielle midler 16.1. EMI skal have sine egne midler.
Rådet for EMI fastlægger omfanget af  

 EMI's midler med henblik på at sikre en indkomst, der skønnes nødvendig for  

 at dække de administrationsomkostninger, der påløber i forbindelse med  

 udøvelsen af EMI's opgaver og funktioner.
16.2. EMI's midler, der er fastlagt i overensstemmelse med artikel 16.1,  

 tilvejebringes gennem bidrag fra de nationale centralbanker efter den  

 fordelingsnøgle, der er omhandlet i artikel 29.1 i ESCB-statutten, og  

 indbetales ved oprettelsen af EMI.
Kommissionen tilvejebringer med henblik  

 herpå de statistiske data, der er nødvendige for fastlæggelse af  

 fordelingsnøglen, i overensstemmelse med bestemmelser vedtaget af Rådet, der  

 træffer afgørelse med kvalificeret flertal på forslag af Kommissionen og  

 efter høring af Europa-Parlamentet, Centralbankchefkomiteen og det i  

 Traktatens artikel 109 C nævnte udvalg.
 16.3. Rådet for EMI beslutter, i hvilken form bidragene skal indbetales.
Artikel 17 Årsregnskaber og revision 17.1. Regnskabsåret for EMI begynder den første dag i januar og udløber  

 den sidste dag i december.
 17.2. Rådet for EMI vedtager et årsbudget inden begyndelsen af hvert  

 regnskabsår.
 17.3. Årsregnskaberne udfærdiges efter principper fastlagt af Rådet for  

 EMI. Årsregnskaberne skal godkendes af Rådet for EMI og derefter  

 offentliggøres.
17.4. Årsregnskaberne revideres af uafhængige eksterne revisorer, der  

 godkendes af Rådet for EMI.
Revisorerne skal have fri adgang til alle bøger  

 og konti hos EMI og til al information om dets transaktioner.
 Bestemmelserne i Traktatens artikel 188 B gælder kun for efterprøvning af,  

 hvor effektiv EMI's forvaltning er i operationel henseende.
 17.5. EMI-overskud overføres i følgende rækkefølge:
17.6. Hvis EMI lider et tab, skal underskuddet udlignes af EMI's  

 almindelige reservefond.
Resterende underskud skal dækkes af bidrag fra de  

 nationale centralbanker efter den fordelingsnøgle, der er omhandlet i artikel  

 16.2.
Artikel 18 Personale 18.1. Rådet for EMI fastsætter ansættelsesvilkårene for EMI's ansatte.
 18.2. Domstolen har kompetence til at træffe afgørelse i enhver tvist  

 mellem EMI og dets ansatte inden for de rammer og på de betingelser, der er  

 fastsat i ansættelsesvilkårene.
Artikel 19 Domstolskontrol mv.
19.1. EMI's handlinger eller undladelser bedømmes eller fortolkes af  

 Domstolen i de tilfælde og på de vilkår, som er fastlagt i denne Traktat.
EMI  

 kan anlægge sag i de tilfælde og på de vilkår, der er fastlagt i Traktaten.
 19.2. Tvister mellem EMI på den ene side og dets kreditorer, debitorer  

 eller nogen anden person på den anden side afgøres af de kompetente nationale  

 domstole med forbehold af den kompetence, der er tillagt Domstolen.
 19.3. EMI er ansvarlig efter Traktatens artikel 215.
 19.4. Domstolen har kompetence til at træffe afgørelse i henhold til en  

 voldgiftsklausul, som indeholdes i en af EMI's eller i en på EMI's vegne  

 indgået offentligretlig eller privatretlig aftale.
 19.5. En EMI-afgørelse om at indbringe en sag for Domstolen træffes af  

 Rådet for EMI.
Artikel 20 Tavshedspligt 20.1. Medlemmerne af Rådet for EMI og EMI's ansatte er - selv efter at  

 deres hverv er ophørt -forpligtet til ikke at give oplysning om forhold, som  

 ifølge deres natur er tjenestehemmeligheder.
 20.2. Personer med adgang til oplysninger, der er omfattet af  

 fællesskabslovgivning, der pålægger tavshedspligt, er underlagt denne  

 lovgivning.
Artikel 21 Privilegier og immuniteter EMI nyder på Medlemsstaternes område de privilegier og immuniteter, der er  

 nødvendige for udførelsen af dets opgaver, på de vilkår, der er fastsat i  

 protokollen vedrørende De Europæiske Fællesskabers privilegier og  

 immuniteter, der er knyttet som bilag til Traktaten om Oprettelse af et  

 Fælles Råd og en Fælles Kommission for De Europæiske Fællesskaber.
Artikel 22 Underskriftsberettigede EMI tegnes over for tredjemand af formanden eller næstformanden eller to  

 af EMI's ansatte, som af formanden er blevet behørigt bemyndiget til at  

 underskrive på EMI's vegne.
Artikel 23 Likvidation af EMI 23.1. I overensstemmelse med Traktatens artikel 109 L likvideres EMI ved  

 etableringen af ECB.
Alle EMI's aktiver og gældsposter overføres herved uden  

 videre til ECB.
Denne skal gennemføre likvidationen af EMI efter  

 bestemmelserne i nærværende artikel.
Likvidationen skal være afsluttet ved  

 indledningen af tredje fase.
 23.2. Mekanismen for udstedelse af ECU mod deponering af guld og US  

 dollars, som er fastsat i artikel 17 i aftalen om EMS, afvikles inden  

 førstedagen af tredje fase i overensstemmelse med artikel 20 i nævnte aftale.
 23.3. Alle krav og forpligtelser, som hidrører fra den meget kortfristede  

 finansieringsmekanisme og den kortfristede monetære støttemekanisme som  

 omhandlet i artikel 6.1 nævnte aftaler, afvikles inden førstedagen af tredje  

 fase.
 23.4. Alle EMI's resterende aktiver afhændes, og alle EMI's resterende  

 forpligtelser indfries.
 23.5. Udbyttet af likvidationen, som er beskrevet i artikel 23.4, fordeles  

 mellem de nationale centralbanker efter den fordelingsnøgle, der er omhandlet  

 i artikel 16.2.
 23.6. Rådet for EMI kan træffe de foranstaltninger, der er nødvendige for  

 gennemførelsen af artikel 23.4 og 23.5.
 23.7. Ved etableringen af ECB trækker EMI's formand sig tilbage.
PROTOKOL om proceduren i forbindelse med uforholdsmæssigt store underskud DE HØJE KONTRAHERENDE PARTER, SOM ØNSKER at fastsætte nærmere bestemmelser for proceduren i forbindelse  

 med uforholdsmæssigt store underskud, som nævnt i artikel 104 C i Traktaten  

 om Oprettelse af Det Europæiske Fællesskab, ER BLEVET ENIGE OM følgende bestemmelser, der er knyttet som bilag til  

 Traktaten om Oprettelse af Det Europæiske Fællesskab:
Artikel 1 De referenceværdier, der er nævnt i Traktatens artikel 104 C, stk. 2, er:
- 3% for den andel, som det forventede eller faktiske offentlige underskud  

 udgør af bruttonationalproduktet i markedspriser, - 60% for den andel, som den offentlige gæld udgør af  

 bruttonationalproduktet i markedspriser.
Artikel 2 I Traktatens artikel 104 C og i denne protokol forstås ved:
- offentlig: den samlede offentlige sektor, dvs. centralregeringen,  

 regionale eller lokale myndigheder samt sociale sikringsordninger, med  

 undtagelse af kommercielle transaktioner, som defineret i det europæiske  

 nationalregnskabssystem, - underskud: nettolåntagning, som defineret i det europæiske  

 nationalregnskabssystem, - investering: faste bruttoinvesteringer, som defineret i det europæiske  

 nationalregnskabssystem, - gæld: den samlede bruttogæld til pålydende værdi, der er udestående ved  

 årets afslutning, og som er konsolideret mellem og inden for sektorerne i den  

 samlede offentlige sektor som defineret i første led.
Artikel 3 For at sikre, at proceduren i forbindelse med uforholdsmæssigt store  

 underskud fungerer effektivt, er Medlemsstaternes regeringer i henhold til  

 denne procedure ansvarlige for underskuddet i den samlede offentlige sektor  

 som defineret i artikel 2, første led.
Medlemsstaterne sørger for, at  

 nationale procedurer på budgetområdet sætter dem i stand til at opfylde deres  

 forpligtelser inden for dette område, som de følger af denne Traktat.  

 Medlemsstaterne underretter straks og regelmæssigt Kommissionen om deres  

 forventede og faktiske underskud og om niveauerne for deres gæld.
Artikel 4 Kommissionen tilvejebringer de statistiske data, der skal benyttes med  

 henblik på anvendelsen af denne protokol.
PROTOKOL om konvergenskriterierne som nævnt i artikel 109 j i traktaten om  

 oprettelse af det europæiske fællesskab DE HØJE KONTRAHERENDE PARTER, SOM ØNSKER at præcisere de konvergenskriterier, der er nævnt i Traktatens  

 artikel 109 J, stk. 1, og som skal vejlede Fællesskabet, når det træffer  

 beslutning om overgangen til tredje fase af Den Økonomiske og Monetære Union, ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
Artikel 1 Kriteriet vedrørende prisstabilitet som nævnt i Traktatens artikel 109 J,  

 stk. 1, første led, betyder, at en Medlemsstat har en holdbar prisudvikling  

 og en gennemsnitlig inflationstakt, som betragtet i en periode på et år før  

 undersøgelsen ikke overstiger inflationstakten i de højst tre Medlemsstater,  

 der har nået de bedste resultater med hensyn til prisstabilitet, med mere end  

 1,5 procentpoint.
Inflationen måles ved hjælp af forbrugerprisindekset på et  

 sammenligneligt grundlag, der tager hensyn til forskelle i nationale  

 definitioner.
Artikel 2 Kriteriet vedrørende den offentlige budgetstilling som nævnt i Traktatens  

 artikel 109 J, stk. 1, andet led, betyder, at Medlemsstaten på tidspunktet  

 for undersøgelsen ikke er omfattet af en rådsafgørelse som omhandlet i  

 Traktatens artikel 104 C, stk. 6, om, at den pågældende Medlemsstat har et  

 uforholdsmæssigt stort underskud.
Artikel 3 Kriteriet vedrørende deltagelse i Det Europæiske Monetære Systems  

 valutakursmekanisme som nævnt i Traktatens artikel 109 J, stk. 1, tredje led,  

 betyder, at en Medlemsstat har overholdt de normale udsvingsmargener i Det  

 Europæiske Monetære Systems valutakursmekanisme uden alvorlige spændinger i  

 mindst de seneste to år før undersøgelsen.
Medlemsstaten må især ikke i samme  

 periode på eget initiativ have devalueret sin valutas bilaterale centralkurs  

 over for en anden Medlemsstats valuta.
Artikel 4 Kriteriet vedrørende konvergens i rentesatserne som nævnt i Traktatens  

 artikel 109 J, stk. 1, fjerde led, betyder, at en Medlemsstat over en periode  

 på et år før undersøgelsen har haft en gennemsnitlig langfristet nominel  

 rentesats, som ikke overstiger den tilsvarende rentesats i de højst tre  

 Medlemsstater, der har nået de bedste resultater med hensyn til  

 prisstabilitet, med mere end 2 procentpoint.
Rentesatserne måles på grundlag  

 af langfristede statsobligationer eller tilsvarende værdipapirer, idet der  

 tages hensyn til forskelle i nationale definitioner.
Artikel 5 Kommissionen tilvejebringer de statistiske data, der skal bruges med  

 henblik på anvendelsen af denne protokol.
Artikel 6 Rådet vedtager med enstemmighed på forslag af Kommissionen og efter høring  

 af Europa-Parlamentet, EMI eller, alt efter tilfældet, ECB samt det udvalg,  

 der er nævnt i Traktatens artikel 109 C, passende bestemmelser om detaljerne  

 i forbindelse med konvergenskriterierne som nævnt i Traktatens artikel 109 J,  

 som derefter skal træde i stedet for denne protokol.
PROTOKOL om ændring af protokollen vedrørende De Europæiske Fællesskabers  

 privilegier og immuniteter DE HØJE KONTRAHERENDE PARTER, SOM TAGER I BETRAGTNING, at Den Europæiske Centralbank og Det Europæiske  

 Monetære Institut i henhold til artikel 40 i statutten for Det Europæiske  

 System af Centralbanker og Den Europæiske Centralbank og i henhold til  

 artikel 21 i statutten for Det Europæiske Monetære Institut skal nyde de  

 privilegier og immuniteter på Medlemsstaternes område, der er nødvendige for  

 opfyldelsen af deres opgaver, ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
Artikel 1 I protokollen vedrørende De Europæiske Fællesskabers privilegier og  

 immuniteter, der er knyttet som bilag til Traktaten om Oprettelse af et  

 Fælles Råd og en Fælles Kommission for De Europæiske Fællesskaber, tilføjes  

 følgende bestemmelser:
»Artikel 23 Denne protokol gælder også for Den Europæiske Centralbank, for medlemmerne  

 af dens besluttende organer og for dens personale med forbehold af  

 bestemmelserne i protokollen om statutten for Det Europæiske System af  

 Centralbanker og Den Europæiske Centralbank.
Den Europæiske Centralbank er i øvrigt fritaget for alle skatter og  

 afgifter eller lignende i anledning af kapitaludvidelser såvel som for  

 forskellige formaliteter, som måtte være forbundet hermed i den stat, hvor  

 banken har sit hjemsted.
Bankens og dens besluttende organers virksomhed i  

 henhold til statutten for Det Europæiske System af Centralbanker og Den  

 Europæiske Centralbank pålægges ikke nogen form for omsætningsafgift.
Ovennævnte bestemmelser gælder også for Det Europæiske Monetære Institut.  

 Opløsning eller likvidation af instituttet giver ikke anledning til  

 beskatning.« PROTOKOL vedrørende Danmark DE HØJE KONTRAHERENDE PARTER, SOM ØNSKER at løse visse særlige problemer i forbindelse med Danmark, ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
 Bestemmelserne i artikel 14 i protokollen om statutten for Det Europæiske  

 System af Centralbanker og Den Europæiske Centralbank berører ikke Danmarks  

 Nationalbanks ret til at udføre sine nuværende opgaver vedrørende de dele af  

 Kongeriget Danmark, der ikke udgør en del af Fællesskabet.
PROTOKOL vedrørende Portugal DE HØJE KONTRAHERENDE PARTER, SOM ØNSKER at løse visse særlige problemer i forbindelse med Portugal, ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
 1. Portugal gives herved tilladelse til at opretholde  

 den facilitet, der er stillet til rådighed for de autonome regioner Azorerne  

 og Madeira for at disse områder kan benytte sig af en rentefri  

 kreditfacilitet i Banco de Portugal i henhold til de vilkår, der er fastsat i  

 gældende portugisiske lovgivning.
 2. Portugal forpligter sig til gøre sit yderste for at  

 ophæve ovennævnte facilitet hurtigst muligt.
PROTOKOL om overgangen til tredje fase af Den Økonomiske og Monetære Union DE HØJE KONTRAHERENDE PARTER erklærer karakteren af Fællesskabets bevægelse hen imod tredje fase af Den  

 Økonomiske og Monetære Union irreversibel ved undertegnelsen af de nye  

 traktatbestemmelser om Den Økonomiske og Monetære Union.
 Alle Medlemsstater skal derfor, uanset om de opfylder de nødvendige  

 betingelser for indførelsen af en fælles valuta eller ej, respektere viljen  

 til, at Fællesskabet hurtigt indtræder i tredje fase; ingen Medlemsstat må  

 derfor forhindre overgangen til tredje fase.
 Hvis datoen for indledningen af tredje fase endnu ikke er blevet fastsat  

 ved udgangen af 1997, skal de berørte Medlemsstater, Fællesskabets  

 institutioner og andre berørte organer gennemføre alt det forberedende  

 arbejde i løbet af 1998 med henblik på at sætte Fællesskabet i stand til at  

 indtræde uigenkaldeligt i tredje fase den 1. januar 1999 og at sætte ECB og  

 ESCB i stand til at indlede deres fulde virke fra denne dato.
 Denne protokol knyttes som bilag til Traktaten om Oprettelse af Det  

 Europæiske Fællesskab.
PROTOKOL om visse bestemmelser vedrørende Det Forenede Kongerige Storbritannien og  

 nordirland DE HØJE KONTRAHERENDE PARTER, SOM ANERKENDER, at Det Forenede Kongerige ikke er forpligtet eller bundet  

 til at gå over til tredje fase af Den Økonomiske og Monetære Union, uden at  

 dets regering og Parlament har truffet særskilt beslutning derom; SOM TAGER TIL EFTERRETNING, at Det Forenede Kongeriges regering normalt  

 finansierer sit lånebehov ved salg af gældsinstrumenter til den private  

 sektor; ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
 1. Det Forenede Kongerige skal meddele Rådet, hvorvidt  

 det agter at gå over til tredje fase, inden Rådet foretager sin vurdering i  

 henhold til Traktatens artikel 109 J, stk. 2.
 Medmindre Det Forenede Kongerige meddeler Rådet, at det agter at gå over  

 til tredje fase, skal det ikke være forpligtet dertil.
 Hvis der ikke er fastsat nogen dato for indledningen af tredje fase efter  

 Traktatens artikel 109 J, stk. 3, kan Det Forenede Kongerige meddele, at det  

 agter at gå over til tredje fase inden den 1. januar 1998.
 2. Punkt 3-9 i denne protokol finder anvendelse, hvis  

 Det Forenede Kongerige meddeler Rådet, at det ikke agter at gå over til  

 tredje fase.
 3. Det Forenede Kongerige skal ikke medregnes blandt  

 det flertal af Medlemsstater, der opfylder de nødvendige betingelser, som er  

 anført i Traktatens artikel 109 J, stk. 2, andet led, og stk. 3, første led.
 4. Det Forenede Kongerige bevarer alle sine beføjelser  

 med hensyn til monetær politik i overensstemmelse med sin nationale  

 lovgivning.
5. Traktatens artikel 3 A, stk. 2, artikel 104 C, stk.  

 1, 9 og 11, artikel 105, stk. 1-5, artikel 105 A, 107, 108, 108 A, 109,  

 artikel 109 A, stk. 1 og stk. 2, litra b), og artikel 109 L, stk. 4 og 5,  

 finder ikke anvendelse på Det Forenede Kongerige.
Henvisninger i disse  

 bestemmelser til Fællesskabet eller Medlemsstaterne omfatter ikke Det  

 Forenede Kongerige, og henvisninger til de nationale centralbanker omfatter  

 ikke Bank of England.
6. Traktatens artikel 109 E, stk. 4, og artikel 109 H  

 og 109 I finder fortsat anvendelse på Det Forenede Kongerige.
Artikel 109 C,  

 stk. 4, og artikel 109 M, finder anvendelse på Det Forenede Kongerige på  

 samme måde, som hvis det havde en dispensation.
7. Det Forenede Kongeriges stemmerettigheder  

 suspenderes i forbindelse med rådsakter, hvortil der henvises i de i punkt 5  

 i denne protokol nævnte artikler.
Med henblik herpå skal der ved beregningen  

 af et kvalificeret flertal i henhold til Traktatens artikel 109 K, stk. 5,  

 ses bort fra Det Forenede Kongeriges vægtede stemmer.
 Det Forenede Kongerige er heller ikke berettiget til at deltage i  

 udnævnelse af formanden og næstformanden for samt de øvrige medlemmer af  

 ECB's Direktion i henhold til Traktatens artikel 109 A, stk. 2, litra b), og  

 artikel 109 L, stk. 1.
 8. Artikel 3, 4, 6, 7, 9.2, 10.1, 10.3, 11.2, 12.1,  

 14, 16, 18, 19, 20, 22, 23, 26, 27, 30-34, 50 og 52 i Protokollen om  

 statutten for Det Europæiske System af Centralbanker og Den Europæiske  

 Centralbank (ESCB-statutten), finder ikke anvendelse på Det Forenede  

 Kongerige.
 Henvisninger i disse artikler til Fællesskabet eller Medlemsstaterne  

 omfatter ikke Det Forenede Kongerige, og henvisninger til de nationale  

 centralbanker eller indehavere af kapitalandele omfatter ikke Bank of  

 England.
 Henvisninger i ESCB-statuttens artikel 10.3 og 30.2 til ECB's indskudte  

 kapital omfatter ikke kapital indskudt af Bank of England.
 9. Traktatens artikel 109 L, stk. 3 og ESCB-statuttens  

 artikel 44-48 gælder, uanset om der er Medlemsstater med dispensation, idet  

 der dog skal foretages følgende ændringer:
10. Hvis Det Forenede Kongerige ikke går over til  

 tredje fase, kan det ændre sin meddelelse når som helst efter indledningen af  

 denne fase.
I så fald:
 Hvis Det Forenede Kongerige går over til tredje fase i medfør af  

 bestemmelserne i denne protokol, ophører punkt 39 med at gælde.
 11. Uanset bestemmelserne i Traktatens artikel 104 og  

 artikel 109 E, stk. 3, og statuttens artikel 21.1, kan Det Forenede  

 Kongeriges regering opretholde sin »Ways and Means«-facilitet hos  

 Bank of England, såfremt og så længe Det Forenede Kongerige ikke går over til  

 tredje fase.
PROTOKOL om visse bestemmelser vedrørende Danmark DE HØJE KONTRAHERENDE PARTER, der i overensstemmelse med de generelle mål i Traktaten om Oprettelse af  

 Det Europæiske Fællesskab ØNSKER at løse en række særlige problemer, som  

 består på nuværende tidspunkt, SOM TAGER I BETRAGTNING, at den danske grundlov indeholder bestemmelser,  

 der kan indebære en folkeafstemning i Danmark forud for Danmarks deltagelse i  

 tredje fase af Den Økonomiske og Monetære Union, ER BLEVET ENIGE OM følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
 1. Den danske regering underretter Rådet om sin  

 holdning vedrørende deltagelse i tredje fase, inden Rådet foretager sin  

 vurdering i henhold til Traktatens artikel 109 J, stk. 2.
2. I tilfælde af, at Danmark meddeler, at det ikke vil  

 deltage i tredje fase, skal Danmark have en undtagelse.
Virkningen af denne  

 undtagelse er, at alle artikler og bestemmelser i Traktaten og  

 ESCB-statutten, hvori der henvises til en dispensation, vil gælde for  

 Danmark.
 3. I så tilfælde medregnes Danmark ikke blandt det  

 flertal af Medlemsstater, der opfylder de nødvendige betingelser, der er  

 nævnt i Traktatens artikel 109 J, stk. 2, andet led, og stk. 3, første led.
 4. For så vidt angår ophævelsen af denne undtagelse  

 vil proceduren i artikel 109 J, stk. 2, kun blive indledt på Danmarks  

 anmodning.
 5. I tilfælde af, at undtagelsen ophæves, finder  

 bestemmelserne i denne protokol ikke længere anvendelse.
PROTOKOL vedrørende Frankrig DE HØJE KONTRAHERENDE PARTER, SOM ØNSKER at tage hensyn til et særligt spørgsmål vedrørende Frankrig, ER BLEVET ENIGE om følgende bestemmelser, der knyttes som bilag til  

 Traktaten om Oprettelse af Det Europæiske Fællesskab:
 Frankrig beholder eneretten til pengeudstedelse i sine oversøiske  

 territorier på de vilkår, der er fastlagt i Frankrigs nationale lovgivning,  

 og vil have eneret til at fastsætte CFP-franc'ens paritet.
PROTOKOL om social- og arbejdsmarkedspolitikken DE HØJE KONTRAHERENDE PARTER, SOM KONSTATERER, at elleve Medlemsstater, dvs.
Kongeriget Belgien,  

 Kongeriget Danmark, Forbundsrepublikken Tyskland, Den Hellenske Republik,  

 Kongeriget Spanien, Den Franske Republik, Irland, Den Italienske Republik,  

 Storhertugdømmet Luxembourg, Kongeriget Nederlandene og Den Portugisiske  

 Republik, ønsker at gå videre ad den vej, som blev afstukket i socialpagten  

 af 1989, og at de indbyrdes har indgået en aftale herom; denne aftale knyttes  

 som bilag til denne protokol; denne protokol og den nævnte aftale berører  

 ikke bestemmelserne i Traktaten, særlig bestemmelserne vedrørende social- og  

 arbejdsmarkedspolitikken, som udgør en integrerende del af gældende  

 fællesskabsret; Uanset Traktatens artikel 148, stk. 2, er retsakter, der er udarbejdet i  

 henhold til denne protokol, og som skal vedtages af Rådet med kvalificeret  

 flertal, vedtaget, hvis der er mindst fireogfyrre stemmer for.
Enstemmighed  

 blandt Rådets medlemmer med undtagelse af Det Forenede Kongerige  

 Storbritannien og Nordirland er nødvendig i forbindelse med de af Rådets  

 retsakter, der skal vedtages med enstemmighed, samt dem, der udgør en ændring  

 af Kommissionens forslag.
 Retsakter vedtaget af Rådet og eventuelle finansielle følger, bortset fra  

 administrationsomkostninger for institutionerne finder ikke anvendelse på Det  

 Forenede Kongerige Storbritannien og Nordirland.
AFTALE om social- og arbejdsmarkedspolitikken indgået mellem Det Europæiske  

 Fællesskabs medlemsstater med undtagelse af Det Forenede Kongerige  

 Storbritannien og Nordirland Undertegnede elleve HØJE KONTRAHERENDE PARTER, dvs.
Kongeriget Belgien,  

 Kongeriget Danmark, Forbundsrepublikken Tyskland, Den Hellenske Republik,  

 Kongeriget Spanien, Den Franske Republik, Irland, Den Italienske Republik,  

 Storhertugdømmet Luxembourg, Kongeriget Nederlandene og Den Portugisiske  

 Republik, i det følgende benævnt »Medlemsstaterne«, SOM ØNSKER at gennemføre socialpagten af 1989 på grundlag af gældende  

 fællesskabsret, og SOM TAGER protokollen om social- og arbejdsmarkedspolitikken I  

 BETRAGTNING, ER ENIGE om følgende:
Artikel 1 Fællesskabet og Medlemsstaterne har som mål at fremme beskæftigelsen, en  

 forbedring af leve- og arbejdsvilkårene, en passende social beskyttelse,  

 dialogen på arbejdsmarkedet, en udvikling af de menneskelige ressourcer, der  

 skal muliggøre et varigt højt beskæftigelsesniveau, og bekæmpelse af social  

 udstødelse.
Med henblik herpå iværksætter Fællesskabet og Medlemsstaterne  

 foranstaltninger, der tager hensyn til forskellene i national praksis, særlig  

 på overenskomstområdet, samt til nødvendigheden af at opretholde  

 fællesskabsøkonomiens konkurrenceevne.
Artikel 2 1. Med henblik på at virkeliggøre de i artikel 1  

 fastlagte mål støtter og supplerer Fællesskabet Medlemsstaternes indsats på  

 følgende områder:
- forbedring af især arbejdsmiljøet for at beskytte arbejdstagernes  

 sikkerhed og sundhed, - arbejdsvilkårene, - information og høring af arbejdstagerne, - lige muligheder for mænd og kvinder på arbejdsmarkedet og ligebehandling  

 i arbejdet, - erhvervsmæssig integration af personer, der er udstødt fra  

 arbejdsmarkedet, jf. dog artikel 127 i Traktaten om Oprettelse af Det  

 Europæiske Fællesskab, i det følgende benævnt »Traktaten«.
2. Med henblik herpå kan Rådet ved udstedelse af  

 direktiver vedtage minimumsforskrifter, der skal gennemføres gradvis under  

 hensyn til de vilkår og tekniske bestemmelser, der gælder i hver af  

 Medlemsstaterne.
I disse direktiver skal det undgås at pålægge  

 administrative, finansielle og retlige byrder af en sådan art, at de hæmmer  

 oprettelse og udvikling af små og mellemstore virksomheder.
 Rådet træffer afgørelse efter fremgangsmåden i Traktatens artikel 189 C og  

 efter høring af Det Økonomiske og Sociale Udvalg.
 3. Rådet træffer dog på følgende områder afgørelse med  

 enstemmighed på forslag af Kommissionen og efter høring af Europa-Parlamentet  

 og Det Økonomiske og Sociale Udvalg:
- arbejdstagernes sociale sikring og sociale beskyttelse, - beskyttelse af arbejdstagere ved ophævelse af en arbejdskontrakt, - repræsentation af og kollektivt forsvar for arbejdstagernes og  

 arbejdsgivernes interesser (herunder medbestemmelse), jf. dog stk. 6, - beskæftigelsesvilkår for tredjelandsstatsborgere, der lovligt opholder  

 sig på Fællesskabets område, - finansielle bidrag til beskæftigelsesfremme og jobskabelse, uden at  

 dette dog griber ind i bestemmelserne vedrørende Socialfonden.
 4. En Medlemsstat kan overlade det til  

 arbejdsmarkedets parter, efter en fælles anmodning fra disse, at gennemføre  

 direktiver, der er udstedt i henhold til stk. 2 og 3.
 I så tilfælde sikrer den sig, at arbejdsmarkedets parter senest på den  

 dato, hvor et direktiv skal være gennemført i overensstemmelse med artikel  

 189, har indført de nødvendige bestemmelser ad aftalemæssig vej, idet den  

 skal træffe de nødvendige foranstaltninger for på et hvilket som helst  

 tidspunkt at være i stand til at sikre de resultater, der er foreskrevet i  

 det pågældende direktiv.
 5. Bestemmelser, som vedtages i henhold til denne  

 artikel, er ikke til hinder for, at de enkelte Medlemsstater opretholder  

 eller indfører strengere beskyttelsesforanstaltninger, når de er forenelige  

 med Traktaten.
 6. Bestemmelserne i denne artikel gælder ikke for  

 lønforhold, organisationsret, strejkeret eller ret til lockout.
Artikel 3 1. Kommissionen har til opgave at fremme  

 konsultationen af arbejdsmarkedets parter på fællesskabsplan og træffer alle  

 nødvendige foranstaltninger med henblik på at lette dialogen mellem dem, idet  

 den samtidig sørger for en afbalanceret støtte til begge parter.
 2. Med henblik herpå konsulterer Kommissionen  

 arbejdsmarkedets parter om de mulige retningslinjer for en  

 fællesskabsindsats, før den fremsætter forslag på det sociale og  

 arbejdsmarkedspolitiske område.
3. Hvis Kommissionen efter denne konsultation finder  

 en fællesskabsindsats hensigtsmæssig, konsulterer den arbejdsmarkedets parter  

 om indholdet af det påtænkte forslag.
Arbejdsmarkedets parter afgiver en  

 udtalelse eller, om nødvendigt en henstilling, til Kommissionen.
 4. I forbindelse med denne konsultation kan  

 arbejdsmarkedets parter meddele Kommissionen, at de ønsker at indlede  

 processen i artikel 4. Varigheden af proceduren må ikke overstige 9 måneder,  

 medmindre arbejdsmarkedets parter og Kommissionen i fællesskab træffer  

 beslutning om en forlængelse.
Artikel 4 1. Dialogen mellem arbejdsmarkedets parter på  

 fællesskabsplan kan, hvis parterne finder det ønskeligt, føre til  

 overenskomstmæssige forbindelser, herunder aftaler.
 2. Iværksættelsen af aftaler, der indgås på  

 fællesskabsplan, finder sted - enten efter de fremgangsmåder og den praksis,  

 arbejdsmarkedets parter og Medlemsstaterne normalt anvender - eller i  

 spørgsmål under artikel 2 efter fælles anmodning fra de underskrivende  

 parter, ved en afgørelse, som Rådet træffer på forslag af Kommissionen.
 Rådet træffer afgørelse med kvalificeret flertal, undtagen når den  

 pågældende aftale indeholder en eller flere bestemmelser, der vedrører et af  

 de i artikel 2, stk. 3, nævnte områder, i så fald træffer Rådet afgørelse med  

 enstemmighed.
Artikel 5 Med henblik på at virkeliggøre de i artikel 1 fastlagte mål og med  

 forbehold af de øvrige bestemmelser i Traktaten fremmer Kommissionen  

 samarbejdet mellem Medlemsstaterne og letter samordningen af deres indsats på  

 samtlige områder inden for social- og arbejdsmarkedspolitikken, der er  

 omfattet af denne aftale.
Artikel 6 1. Hver Medlemsstat gennemfører princippet om lige løn  

 til mænd og kvinder for samme arbejde.
 2. Ved løn forstås i denne artikel den almindelige  

 grund- eller minimumsløn og alle andre ydelser, som arbejdstageren som følge  

 af arbejdsforholdet modtager fra arbejdsgiveren direkte eller indirekte i  

 penge eller naturalier.
 Lige løn uden forskelsbehandling baseret på køn indebærer:
 3. Denne artikel er ikke til hinder for, at de enkelte  

 Medlemsstater opretholder eller vedtager foranstaltninger, der tager sigte på  

 at indføre specifikke fordele, der har til formål at gøre det lettere for  

 kvinder at udøve en erhvervsaktivitet, eller at forebygge eller opveje  

 ulemper i deres erhvervsmæssige karriere.
Artikel 7 Kommissionen udarbejder hvert år en rapport om gennemførelsen af målene i  

 artikel 1, herunder om udviklingen i den demografiske situation i  

 Fællesskabet.
Den fremsender denne rapport til Europa-Parlamentet, Rådet og  

 Det Økonomiske og Sociale Udvalg.
 Europa-Parlamentet kan opfordre Kommissionen til at udarbejde rapporter om  

 særlige spørgsmål vedrørende den sociale og arbejdsmarkedsmæssige situation.
ERKLÆRINGER 1. Erklæring ad artikel 2, stk. 2 De elleve Høje Kontraherende Parter noterer sig, at der under drøftelserne  

 vedrørende denne aftales artikel 2, stk. 2, var enighed om, at Fællesskabet  

 med fastlæggelsen af minimumsforskrifter for beskyttelsen af arbejdstageres  

 sikkerhed og sundhed ikke agter at udøve forskelsbehandling over for  

 arbejdstagere i små og mellemstore virksomheder på en måde, omstændighederne  

 ikke berettiger til.
2. Erklæring ad artikel 4, stk. 2 De elleve Høje Kontraherende Parter erklærer, at det første trin i  

 gennemførelsen af aftalerne mellem arbejdsmarkedets parter på fællesskabsplan  

 - der er nævnt i artikel 4, stk. 2 - består i at udbygge aftalernes indhold  

 ved kollektive forhandlinger efter hver medlemsstats regler, og at dette  

 derfor ikke indebærer, at medlemsstaterne har pligt til direkte at anvende  

 disse aftaler eller udarbejde regler for gennemførelse heraf, eller at de har  

 pligt til at ændre de gældende nationale bestemmelser for at lette  

 iværksættelsen af disse.
PROTOKOL om økonomisk og social samhørighed DE HØJE KONTRAHERENDE PARTER, SOM ERINDRER OM, at Unionen har sat sig som mål at fremme økonomiske og  

 sociale fremskridt, bl.a. gennem en styrkelse af den økonomiske og sociale  

 samhørighed; SOM ERINDRER OM, at der i artikel 2 i Traktaten om Oprettelse af Det  

 Europæiske Fællesskab bl.a. nævnes den opgave at fremme økonomisk og social  

 samhørighed samt solidaritet mellem Medlemsstaterne, og at en styrkelse af  

 den økonomiske og sociale samhørighed er med blandt de områder for  

 Fællesskabets virke, som er opregnet i artikel 3; SOM ERINDRER OM, at bestemmelserne i tredje del, afsnit XIV, om økonomisk  

 og social samhørighed som helhed udgør retsgrundlaget for en konsolidering og  

 yderligere udvikling af Fællesskabets indsats inden for den økonomiske og  

 sociale samhørighed, herunder muligheden for at oprette en ny fond; SOM ERINDRER OM, at bestemmelserne i tredje del, afsnit XII, om  

 transeuropæiske net og afsnit XVI om miljø forudser oprettelse af en  

 samhørighedsfond inden den 31. december 1993; SOM GIVER UDTRYK FOR deres overbevisning om, at fremskridt hen imod en  

 økonomisk og monetær union vil bidrage til den økonomiske vækst i alle  

 Medlemsstater; SOM BEMÆRKER, at størrelsen af Fællesskabets strukturfonde vil være  

 fordoblet udtrykt realt mellem 1987 og 1993, hvilket indebærer store  

 overførsler, især set i forhold til de mindre velstillede Medlemsstaters  

 bruttonationalprodukt; SOM BEMÆRKER, at EIB udlåner store og stigende beløb til gavn for de  

 mindst velstillede regioner; SOM BEMÆRKER ønsket om større fleksibilitet ved tildelingen af midler fra  

 strukturfondene; SOM BEMÆRKER ønsket om en graduering af niveauerne for  

 fællesskabsdeltagelsen i programmer og projekter i visse lande; SOM BEMÆRKER forslaget om at tage større hensyn til Medlemsstaternes  

 relative velstand i ordningen med egne indtægter.
BEKRÆFTER PÅ NY, at fremme af økonomisk og social samhørighed er afgørende  

 for Fællesskabets fulde udvikling og vedvarende succes, og understreger  

 betydningen af, at den økonomiske og sociale samhørighed indgår i Traktatens  

 artikel 2 og 3, BEKRÆFTER PÅ NY deres overbevisning om, at strukturfondene fortsat bør  

 spille en betydelig rolle i gennemførelsen af Fællesskabets målsætninger med  

 hensyn til samhørighed, BEKRÆFTER PÅ NY deres overbevisning om, at Den Europæiske Investeringsbank  

 fortsat skal anvende størstedelen af sine midler på fremme af den økonomiske  

 og sociale samhørighed, og erklærer, at de er villige til at tage EIB's  

 kapitalbehov op til fornyet overvejelse, så snart det bliver nødvendigt af  

 hensyn til dette formål, BEKRÆFTER PÅ NY nødvendigheden af en gennemgribende evaluering af  

 strukturfondenes drift og effektivitet i 1992 samt nødvendigheden af ved den  

 lejlighed endnu en gang at vurdere, hvad der er den passende størrelse for  

 disse fonde på baggrund af Fællesskabets opgaver med hensyn til social og  

 økonomisk samhørighed, ER ENIGE OM, at den samhørighedsfond, der skal oprettes inden den 31.  

 december 1993, skal yde finansielle bidrag fra Fællesskabet til projekter på  

 miljøområdet og inden for transeuropæiske net i Medlemsstater, der har en  

 bruttonationalindkomst pr. indbygger på mindre end 90% af gennemsnittet i  

 Fællesskabet, og som har et program, der fører til opfyldelse af  

 betingelserne for økonomisk konvergens som nævnt i Traktatens artikel 104 C, ERKLÆRER, at de agter at tillade en større fleksibilitetsmargen ved  

 tildelingen af midler fra strukturfondene til opfyldelse af specifikke behov,  

 som ikke er dækket af de nuværende regler om strukturfondene, ERKLÆRER, at de er villige til at graduere niveauerne for Fællesskabets  

 deltagelse i strukturfondenes programmer og projekter med henblik på at undgå  

 uforholdsmæssigt store udgiftsstigninger på budgetterne i de mindre  

 velstillede Medlemsstater, ERKENDER behovet for regelmæssigt at overvåge de fremskridt, der er gjort  

 i retning mod at opnå økonomisk og social samhørighed, tillige med deres  

 vilje til at undersøge alle nødvendige foranstaltninger i den henseende, ERKLÆRER, at de har til hensigt at tage større hensyn til de enkelte  

 Medlemsstaters bidragsevne i forbindelse med ordningen med egne indtægter og  

 at undersøge, hvorledes der over for de mindre velstillede Medlemsstater kan  

 kompenseres for de regressive elementer, som findes i den nuværende ordning  

 med egne indtægter, ER ENIGE OM, at denne protokol knyttes som bilag til Traktaten om  

 Oprettelse af Det Europæiske Fællesskab.
PROTOKOL om Det Økonomiske og Sociale Udvalg og Regionsudvalget DE HØJE KONTRAHERENDE PARTER ER BLEVET ENIGE OM følgende bestemmelse, der knyttes som bilag til  

 Traktaten om Oprettelse af Det Europæiske Fællesskab:
 Det Økonomiske og Sociale Udvalg og Regionsudvalget har en fælles  

 organisationsstruktur.
PROTOKOL knyttet til traktaten om Den Europæiske Union og til traktaterne om  

 oprettelse af De Europæiske Fællesskaber DE HØJE KONTRAHERENDE PARTER ER BLEVET ENIGE OM følgende bestemmelse, der knyttes som bilag til  

 Traktaten om Den Europæiske Union og til Traktaterne om Oprettelse af De  

 Europæiske Fællesskaber:
 Intet i Traktaten om Den Europæiske Union, Traktaterne om Oprettelse af De  

 Europæiske Fællesskaber og senere Traktater og akter om ændring eller  

 supplering af disse, berører anvendelsen i Irland af artikel 40.3.3. i  

 Irlands forfatning.
SLUTAKT 1. Konferencerne mellem repræsentanterne for  

 Medlemsstaternes regeringer, der blev indkaldt i Rom den 15. december 1990  

 for efter fælles aftale at udarbejde ændringer til Traktaten om Oprettelse af  

 Det Europæiske Økonomiske Fællesskab med henblik på gennemførelsen af Den  

 Politiske Union og de afsluttende faser af Den Økonomiske og Monetære Union,  

 samt de konferencer, der blev indkaldt i Bruxelles den 3. februar 1992 for at  

 foretage de nødvendige konsekvensændringer i Traktaterne om Oprettelse af  

 henholdsvis Det Europæiske Kul- og Stålfællesskab og Det Europæiske  

 Atomenergifællesskab som følge af de påtænkte ændringer i Traktaten om  

 Oprettelse af Det Europæiske Økonomiske Fællesskab, har fastlagt følgende  

 tekster:
 I.
Traktat om Den Europæiske Union II.
Protokoller 1. Protokol om ejendomserhvervelse i Danmark 2. Protokol ad artikel 119 i Traktaten om Oprettelse  

 af Det Europæiske Fællesskab 3. Protokol om statutten for Det Europæiske System af  

 Centralbanker og Den Europæiske Centralbank 4. Protokol om statutten for Det Europæiske Monetære  

 Institut 5. Protokol om proceduren i forbindelse med  

 uforholdsmæssigt store underskud 6. Protokol om konvergenskriterierne som nævnt i  

 artikel 109 J i Traktaten om Oprettelse af Det Europæiske Fællesskab 7. Protokol om ændring af protokollen vedrørende De  

 Europæiske Fællesskabers privilegier og immuniteter 8. Protokol vedrørende Danmark 9. Protokol vedrørende Portugal 10. Protokol om overgangen til tredje fase af Den  

 Økonomiske og Monetære Union 11. Protokol om visse bestemmelser vedrørende Det  

 Forenede Kongerige Storbritannien og Nordirland 12. Protokol om visse bestemmelser vedrørende Danmark 13. Protokol vedrørende Frankrig 14. Protokol om social- og arbejdsmarkedspolitikken,  

 hvortil der som bilag er knyttet en aftale indgået mellem Det Europæiske  

 Fællesskabs Medlemsstater med undtagelse af Det Forenede Kongerige  

 Storbritannien og Nordirland, hvortil er knyttet to erklæringer 15. Protokol om økonomisk og social samhørighed 16. Protokol om Det Økonomiske og Sociale Udvalg og  

 Regionsudvalget 17. Protokol knyttet til Traktaten om Den Europæiske  

 Union og til Traktaterne om Oprettelse af De Europæiske Fællesskaber Konferencerne er enige om, at de protokoller, der er nævnt i punkt 1-16  

 ovenfor, skal knyttes som bilag til Traktaten om Oprettelse af Det Europæiske  

 Fællesskab, og at den protokol, der er nævnt i punkt 17 ovenfor, skal knyttes  

 som bilag til Traktaten om Den Europæiske Union og til Traktaterne om  

 Oprettelse af De Europæiske Fællesskaber.
 2. I forbindelse med undertegnelsen af disse tekster  

 har konferencerne vedtaget de nedenfor opregnede erklæringer, der knyttes som  

 bilag til denne slutakt:
 III.
Erklæringer 1. Erklæring om civilbeskyttelse, energi og turisme 2. Erklæring om statsborgerskab i en Medlemsstat 3. Erklæring ad tredje del, afsnit III og VI, i  

 Traktaten om Oprettelse af Det Europæiske Fællesskab 4. Erklæring ad tredje del, afsnit VI, i Traktaten om  

 Oprettelse af Det Europæiske Fællesskab 5. Erklæring om monetært samarbejde med tredjelande 6. Erklæring om de monetære forbindelser med  

 Republikken San Marino, Vatikanstaten og Fyrstendømmet Monaco 7. Erklæring ad artikel 73 D i Traktaten om Oprettelse  

 af Det Europæiske Fællesskab 8. Erklæring ad artikel 109 i Traktaten om Oprettelse  

 af Det Europæiske Fællesskab 9. Erklæring ad tredje del, afsnit XVI, i Traktaten om  

 Oprettelse af Det Europæiske Fællesskab 10. Erklæring ad artikel 109, 130 R og 130 Y i  

 Traktaten om Oprettelse af Det Europæiske Fællesskab 11. Erklæring om direktivet af 24. november 1988  

 (emissioner) 12. Erklæring om Den Europæiske Udviklingsfond 13. Erklæring om de nationale parlamenters rolle i Den  

 Europæiske Union 14. Erklæring om parlamentskonferencen 15. Erklæring om antallet af medlemmer af Kommissionen  

 og af Europa-Parlamentet 16. Erklæring om hierarkiet af Fællesskabets retsakter 17. Erklæring om retten til adgang til oplysninger 18. Erklæringer om de omkostninger, der skønnes at  

 følge af forslag fra Kommissionen 19. Erklæring om gennemførelsen af Fællesskabsretten 20. Erklæring om vurdering af  

 fællesskabsforanstaltningernes indvirkning på miljøet 21. Erklæring om Revisionsretten 22. Erklæring om Det Økonomiske og Sociale Udvalg 23. Erklæring om samarbejdet med  

 velfærdsorganisationer mv.
24. Erklæring om dyrebeskyttelse 25. Erklæring om varetagelse af interesserne for de i  

 artikel 227, stk. 3 og stk. 5, litra a) og b), i Traktaten om Oprettelse af  

 Det Europæiske Fællesskab omhandlede oversøiske lande og territorier 26. Erklæring om regionerne i Fællesskabets yderste  

 periferi 27. Erklæring om afstemning i forbindelse med den  

 fælles udenrigs- og sikkerhedspolitik 28. Erklæring om praktiske bestemmelser i forbindelse  

 med den fælles udenrigs- og sikkerhedspolitik 29. Erklæring om den sproglige ordning i forbindelse  

 med den fælles udenrigs- og sikkerhedspolitik 30. Erklæring om Den Vesteuropæiske Union (WEU) 31. Erklæring om asyl 32. Erklæring om politisamarbejdet 33. Erklæring om tvister mellem ECB og EMI og disses  

 personale Udfærdiget i Maastricht den syvende februar nitten hundrede og  

 tooghalvfems.
ERKLÆRING om civilbeskyttelse, energi og turisme Konferencen erklærer, at spørgsmålet om medtagelse i Traktaten om  

 Oprettelse af Det Europæiske Fællesskab af afsnit om de områder, der er nævnt  

 i artikel 3, litra t), i nævnte Traktat i overensstemmelse med fremgangsmåden  

 i artikel N, stk. 2, i Traktaten om Den Europæiske Union vil blive drøftet på  

 grundlag af en rapport, som Kommissionen forelægger for Rådet senest i 1996.
 Kommissionen erklærer, at Fællesskabets indsats på disse områder vil blive  

 videreført på grundlag af de nuværende bestemmelser i Traktaterne om  

 Oprettelse af De Europæiske Fællesskaber.
ERKLÆRING om statsborgerskab i en medlemsstat Konferencen erklærer, at når der i Traktaten om Oprettelse af Det  

 Europæiske Fællesskab henvises til statsborgere i Medlemsstaterne, afgøres  

 spørgsmålet om, hvorvidt en person har denne nationalitet, udelukkende under  

 henvisning til den pågældende Medlemsstats egen lovgivning.
Medlemsstaterne  

 kan til orientering afgive en erklæring om, hvem der i henseende til  

 Fællesskabet skal anses for at være deres statsborgere ved at indgive en  

 erklæring til formandskabet, og de kan om fornødent ændre denne erklæring.
ERKLÆRING ad tredje del, afsnit III og VI, i traktaten om oprettelse af Det  

 Europæiske Fællesskab Konferencen bekræfter, med henblik på anvendelsen af bestemmelserne i  

 tredje del, afsnit III, kapitel 4 (kapital og betalinger), og afsnit VI  

 (økonomisk og monetær politik), i Traktaten om Oprettelse af Det Europæiske  

 Fællesskab, at den sædvanlige praksis, hvorefter Rådet mødes i sin  

 sammensætning af økonomi- og finansministrene, skal opretholdes, jf. dog  

 artikel 109 J, stk. 2, 3 og 4, og artikel 109 K, stk. 2.
ERKLÆRING ad tredje del, afsnit VI, i traktaten om oprettelse af Det Europæiske  

 Fællesskab Konferencen bekræfter, at formanden for Det Europæiske Råd skal indbyde  

 økonomi- og finansministrene til at deltage i møderne i Det Europæiske Råd,  

 når dette drøfter spørgsmål i forbindelse med Den Økonomiske og Monetære  

 Union.
ERKLÆRING om monetært samarbejde med tredjelande Konferencen bekræfter, at Fællesskabet tilstræber at bidrage til stabile  

 internationale monetære forbindelser.
Med henblik herpå er Fællesskabet rede  

 til at samarbejde med andre europæiske lande og med ikke-europæiske lande,  

 med hvilke Fællesskabet har nære økonomiske bånd.
ERKLÆRING om de monetære forbindelser med Republikken San Marino, Vatikanstaten og  

 Fyrstendømmet Monaco Konferencen er enig om, at de nuværende monetære forbindelser mellem  

 Italien og San Marino og Vatikanstaten samt mellem Frankrig og Monaco  

 forbliver uberørt af denne Traktat, indtil ECUen indføres som Fællesskabets  

 fælles valuta.
 Fællesskabet forpligter sig til at lette de genforhandlinger af nuværende  

 ordninger, der kan blive nødvendige på grund af indførelsen af ECUen som  

 fælles valuta.
ERKLÆRING ad artikel 73 D i traktaten om oprettelse af Det Europæiske Fællesskab Konferencen bekræfter, at Medlemsstaternes ret til at anvende de relevante  

 bestemmelser i deres skattelovgivning som nævnt i artikel 73 D, stk. 1, litra  

 a), i Traktaten om Oprettelse af Det Europæiske Fællesskab kun finder  

 anvendelse på de bestemmelser, der findes ved udgangen af 1993.
 Denne erklæring gælder kun for kapitalbevægelse og betalinger mellem  

 Medlemsstaterne.
ERKLÆRING ad artikel 109 i traktaten om oprettelse af Det Europæiske Fællesskab Konferencen understreger, at det ikke er formålet med udtrykket  

 »formelle aftaler«, der er anvendt i Traktatens artikel 109, stk.  

 1, at skabe en ny kategori af internationale aftaler i fællesskabsretten.
ERKLÆRING ad tredje del, afsnit XVI, i traktaten om oprettelse af Det Europæiske  

 Fællesskab Konferencen mener, at Fællesskabet i betragtning af den voksende  

 betydning, som beskyttelse af naturen har på nationalt, EF- og internationalt  

 plan, bør tage hensyn til de specifikke krav på dette område under udøvelsen  

 af sine beføjelser i henhold til bestemmelserne i tredje del, afsnit XVI, i  

 Traktaten om Oprettelse af Det Europæiske Fællesskab.
ERKLÆRING ad artikel 109, 130 R og 130 Y i traktaten om oprettelse af Det Europæiske  

 Fællesskab Konferencen mener, at bestemmelserne i artikel 109, stk. 5, artikel 130 R,  

 stk. 4, andet afsnit, og i artikel 130 Y, ikke berører de principper, der  

 følger af Domstolens afgørelse i AETRsagen.
ERKLÆRING om direktivet af 24. november 1988 (emissioner) Konferencen erklærer, at ændringer i fællesskabslovgivningen ikke må  

 anfægte de undtagelser, der er indrømmet Spanien og Portugal indtil den 31.  

 december 1999 i henhold til Rådets direktiv af 24. november 1988 om  

 begrænsning af visse luftforurenende emissioner fra store fyringsanlæg.
ERKLÆRING om den europæiske udviklingsfond Konferencen er enig om, at Den Europæiske Udviklingsfond skal fortsat  

 finansieres ved nationale bidrag i overensstemmelse med gældende  

 bestemmelser.
ERKLÆRING om de nationale parlamenters rolle i Den Europæiske Union Konferencen mener, at det er vigtigt at tilskynde til, at de nationale  

 parlamenter i større udstrækning deltager i Den Europæiske Unions  

 aktiviteter.
Med henblik herpå bør der være en øget udveksling af oplysninger mellem de  

 nationale parlamenter og Europa-Parlamentet.
I den forbindelse sørger  

 Medlemsstaternes regeringer bl.a. for, at de nationale parlamenter får  

 stillet kommissionsforslag til retsakter til rådighed i tide til orientering  

 eller tidsnok til at kunne foretage en eventuel gennemgang.
 På samme måde mener konferencen, at det er vigtigt, at kontakterne mellem  

 de nationale parlamenter og Europa-Parlamentet øges, bl.a. ved, at de stiller  

 passende faciliteter til hinandens rådighed, og ved regelmæssige møder mellem  

 parlamentarikere, der beskæftiger sig med samme spørgsmål.
ERKLÆRING om parlamentskonferencen Konferencen opfordrer Europa-Parlamentet og de nationale parlamenter til  

 at mødes efter behov som parlamentskonference (»Assises«).
Parlamentskonferencen høres om de overordnede retningslinjer for Den  

 Europæiske Union, uden at dette dog berører Europa-Parlamentets beføjelser og  

 de nationale parlamenters rettigheder.
Formanden for Det Europæiske Råd og  

 formanden for Kommissionen aflægger på hver samling i parlamentskonferencen  

 rapport om Unionens tilstand.
ERKLÆRING om antallet af medlemmer af kommissionen og af Europa-parlamentet Konferencen er enig om, at den vil drøfte spørgsmålene vedrørende antallet  

 af medlemmer af Kommissionen og af Europa-Parlamentet senest ved udgangen af  

 1992, med henblik på at nå til enighed, således at der kan tilvejebringes det  

 nødvendige retsgrundlag for fastsættelsen af antallet af medlemmer af  

 Europa-Parlamentet i god til inden valget i 1994. Afgørelsen vil bl.a. blive  

 truffet på baggrund af behovet for at fastlægge det samlede antal medlemmer  

 af Europa-Parlamentet i et udvidet Fællesskab.
ERKLÆRING om hierarkiet af fællesskabets retsakter Konferencen er enig om, at den regeringskonference, der skal indkaldes i  

 1996, skal undersøge, hvorvidt det er muligt at tage klassificeringen af  

 Fællesskabets retsakter op til revision med henblik på at opstille et  

 passende hierarki mellem de forskellige kategorier af retsakter.
ERKLÆRING om retten til adgang til oplysninger Konferencen mener, at gennemsigtighed i beslutningsprocessen styrker  

 institutionernes demokratiske karakter samt offentlighedens tillid til  

 myndighederne.
Konferencen anbefaler derfor, at Kommissionen senest i 1993  

 forelægger Rådet en rapport om foranstaltninger, der kan øge offentlighedens  

 adgang til de oplysninger, som institutionerne råder over.
ERKLÆRING om de omkostninger, der skønnes at følge af forslag fra kommissionen Konferencen tager til efterretning, at Kommissionen forpligter sig til,  

 for så vidt angår dens forslag til retsakter, at tage hensyn til  

 cost/benefit-forholdet for de offentlige myndigheder i Medlemsstaterne og for  

 alle berørte, idet den om nødvendigt baserer sig på de konsultationer, som  

 den skønner nødvendige, og idet den udbygger sit system til evaluering af  

 fællesskabslovgivningen.
ERKLÆRING om gennemførelsen af fællesskabsretten 1. Konferencen understreger, at det af hensyn til  

 konsekvensen og enheden i den europæiske konstruktionsproces er afgørende, at  

 hver Medlemsstat fuldt ud og nøjagtigt gennemfører de fællesskabsdirektiver,  

 som er rettet til den, i sin nationale lovgivning, inden for de frister, der  

 er fastlagt i direktiverne.
 Endvidere mener Konferencen - samtidig med, at den anerkender, at det  

 tilkommer hver Medlemsstat at fastlægge den bedst mulige måde at anvende  

 bestemmelserne i fællesskabsretten på under hensyn til Medlemsstatens egne  

 institutioner, dens retssystem og andre for denne stat gældende vilkår, men  

 under alle omstændigheder under overholdelse af bestemmelserne i artikel 189  

 i Traktaten om Oprettelse af Det Europæiske Fællesskab, at det af hensyn til  

 Fællesskabets rette funktion er afgørende, at de foranstaltninger, der  

 træffes i de forskellige Medlemsstater, bevirker, at fællesskabsretten  

 anvendes lige så effektivt og lige så strengt, som det er tilfældet med  

 anvendelsen af deres nationale lovgivning.
2. Konferencen opfordrer Kommissionen til under  

 udøvelsen af de beføjelser, der er tillagt den ved artikel 155 i Traktaten om  

 Oprettelse af Det Europæiske Fællesskab, at drage omsorg for, at  

 Medlemsstaterne overholder deres forpligtelser.
Den opfordrer Kommissionen  

 til med regelmæssige mellemrum at offentliggøre fyldestgørende rapporter til  

 Medlemsstaterne og Europa-Parlamentet.
ERKLÆRING om vurdering af fællesskabsforanstaltningernes indvirkning på miljøet Konferencen mærker sig, at Kommissionen i sine forslag og Medlemsstaterne  

 i forbindelse med gennemførelsen fuldt ud vil tage hensyn til indvirkningerne  

 på miljøet samt til princippet om bæredygtig vækst.
ERKLÆRING om revisionsretten Konferencen understreger den særlige betydning, den tillægger den opgave,  

 som påhviler Revisionsretten i henhold til artikel 188 A, 188 B, 188 C og 206  

 i Traktaten om Oprettelse af Det Europæiske Fællesskab.
 Den anmoder de øvrige fællesskabsinstitutioner om sammen med  

 Revisionsretten at undersøge alle hensigtsmæssige midler til at øge  

 effektiviteten af dens arbejde.
ERKLÆRING om det økonomiske og sociale udvalg Konferencen er enig om, at Det Økonomiske og Sociale Udvalg har samme  

 uafhængighed for så vidt angår dets budget og personaleforvaltning, som  

 Revisionsretten hidtil har haft.
ERKLÆRING om samarbejdet med velfærdsorganisationer mv.
 Konferencen understreger den betydning, som et samarbejde mellem Det  

 Europæiske Fællesskab og organisationer inden for det velfærdsmæssige og det  

 sociale område samt fonde i deres egenskab af institutioner med ansvar for  

 sociale foretagender og tjenester har med henblik på forfølgelsen af målene i  

 artikel 117 i Traktaten om Oprettelse af Det Europæiske Fællesskab.
ERKLÆRING om dyrebeskyttelse Konferencen opfordrer Europa-Parlamentet, Rådet og Kommissionen samt  

 Medlemsstaterne til fuldt ud at tage hensyn til de velfærdsmæssige krav for  

 dyr ved udarbejdelse og gennemførelse af fællesskabsforskrifter inden for den  

 fælles landbrugspolitik, transport, det indre marked og forskning.
ERKLÆRING om varetagelse af interesserne for de i artikel 227, stk. 3 og stk. 5,  

 litra a) og b), i Traktaten om Oprettelse af Det Europæiske Fællesskab  

 omhandlede oversøiske lande og territorier Konferencen noterer sig, at der under ganske særlige omstændigheder kan  

 opstå interessekonflikter mellem Unionen og de lande og territorier, der er  

 omhandlet i artikel 227, stk. 3 og stk. 5, litra a) og b), i Traktaten om  

 Oprettelse af Det Europæiske Fællesskab, og er enig om, at Rådet skal søge at  

 finde en løsning, der stemmer overens med Unionens holdning.
Viser dette sig  

 imidlertid umuligt, er Konferencen enig om, at den pågældende Medlemsstat i  

 så fald kan handle isoleret til varetagelse af de pågældende oversøiske  

 landes og territoriers interesser, uden at dette skader Fællesskabets  

 interesser.
Medlemsstaten underretter Rådet og Kommmissionen om tilfælde,  

 hvor der kan tænkes at opstå en sådan interessekonflikt, og i tilfælde af, at  

 isoleret handling er uundgåelig, gør den det klart, at den handler med  

 henblik på varetagelse af et oversøisk territoriums interesser.
 Denne erklæring finder også anvendelse på Macao og Østtimor.
ERKLÆRING om regionerne i fællesskabets yderste periferi Konferencen erkender, at regionerne i Fællesskabets yderste periferi (de  

 franske oversøiske departementer, Azorerne og Madeira og De Kanariske Øer) er  

 karakteriseret ved en situation med strukturelt svag udvikling, der forværres  

 af flere fænomener (stor afstand, øsamfund, lille areal, vanskelige  

 topografiske og klimatiske forhold, økonomisk afhængighed af nogle få  

 produkter), der -idet de er permanente eller optræder samtidig - hæmmer deres  

 økonomiske og sociale udvikling alvorligt.
Konferencen skønner, at skønt bestemmelserne i Traktaten om Oprettelse af  

 Det Europæiske Fællesskab og den afledte ret fuldt ud finder anvendelse på  

 regionerne i Fællesskabets yderste periferi, kan der ikke desto mindre  

 vedtages specifikke foranstaltninger til fordel for disse regioner, for så  

 vidt og så længe der objektivt er behov for at træffe sådanne  

 foranstaltninger med henblik på disses økonomiske og sociale udvikling.
Disse  

 foranstaltninger skal sigte både mod gennemførelsen af det indre marked og  

 anerkendelse af regionernes virkelige situation, for at sætte disse regioner  

 i stand til at nå op på det gennemsnitlige økonomiske og sociale niveau i  

 Fællesskabet.
ERKLÆRING om afstemning i forbindelse med den fælles udenrigs- og sikkerhedspolitik Konferencen er enig om, at Medlemsstaterne med hensyn til rådsafgørelser,  

 der kræver enstemmighed, i videst muligt omfang undgår at hindre en enstemmig  

 afgørelse, hvis der foreligger et kvalificeret flertal for denne afgørelse.
ERKLÆRING om praktiske bestemmelser i forbindelse med den fælles udenrigs- og  

 sikkerhedspolitik Konferencen er enig om, at spørgsmålet om arbejdsfordelingen mellem Den  

 Politiske Komite og De Faste Repræsentanters Komite vil blive drøftet senere  

 ligesom spørgsmålet om de praktiske bestemmelser for sammenlægningen af  

 Sekretariatet for Det Politiske Samarbejde og Generalsekretariatet for Rådet  

 samt for sidstnævntes samarbejde med Kommissionen.
ERKLÆRING om den sproglige ordning i forbindelse med den fælles udenrigs- og  

 sikkerhedspolitik Konferencen er enig om, at den sproglige ordning, der gælder for De  

 Europæiske Fællesskaber, finder anvendelse.
 For COREU-meddelelser anvendes den nuværende praksis for Det Europæiske  

 Politiske Samarbejde som model indtil videre.
 Alle tekster vedrørende den fælles udenrigs- og sikkerhedspolitik, som  

 forelægges for eller vedtages på samlinger i Det Europæiske Råd eller Rådet,  

 samt alle tekster, der offentliggøres, oversættes omgående og samtidigt til  

 alle officielle fællesskabssprog.
ERKLÆRINGER om Den Vesteuropæiske Union (WEU) Konferencen noterer sig følgende erklæringer:
I.
ERKLÆRING fra Belgien, Tyskland, Spanien, Frankrig, Italien, Luxembourg,  

 Nederlandene, Portugal og Det Forenede Kongerige, der er medlemmer af både  

 Den Vesteuropæiske Union og Den Europæiske Union, om Den Vesteuropæiske Unions rolle og forbindelser med Den Europæiske Union  

 og Den Atlantiske Alliance 1. WEU's medlemsstater er enige om, at der skal  

 udvikles en egentlig europæisk sikkerheds- og forsvarsdimension, samt om at  

 det europæiske ansvar i forsvarsanliggender skal øges.
Denne dimension skal  

 opbygges gennem en gradvis proces omfattende forskellige faser.
WEU skal være  

 en integrerende del af udviklingen af Den Europæiske Union og vil styrke sit  

 bidrag til solidariteten inden for Den Atlantiske Alliance.
WEU's  

 medlemsstater er enige om at styrke WEU's rolle, idet perspektivet på længere  

 sigt er en fælles forsvarspolitik inden for Den Europæiske Union, som med  

 tiden vil kunne føre til et fælles forsvar, der er foreneligt med forsvaret  

 inden for Den Atlantiske Alliance.
2. WEU skal udvikles som den forsvarsmæssige komponent  

 i Den Europæiske Union og som det middel, der kan styrke den europæiske søjle  

 i Den Atlantiske Alliance.
Med henblik herpå vil WEU udforme en fælles  

 europæisk forsvarspolitik og fremme dennes konkrete gennemførelse i kraft af  

 en yderligere udvikling af sin egen operationelle rolle.
 WEU's medlemsstater noterer sig artikel J.4 om den fælles udenrigs- og  

 sikkerhedspolitik i Traktaten om Den Europæiske Union, som har følgende  

 ordlyd:
 1. Den fælles udenrigs- og sikkerhedspolitik omfatter  

 alle spørgsmål vedrørende Den Europæiske Unions sikkerhed, herunder  

 udformningen på lang sigt af en fælles forsvarspolitik, som med tiden vil  

 kunne føre til et fælles forsvar.
2. Unionen anmoder Den Vesteuropæiske Union (WEU), der  

 udgør en integrerende del af udviklingen af Den Europæiske Union, om at  

 udarbejde og iværksætte de af Unionens afgørelser og aktioner, der har  

 indvirkning på forsvarsområdet.
Rådet vedtager i forståelse med WEU's  

 institutioner de nødvendige praktiske bestemmelser.
 3. Spørgsmål, der har indvirkning på forsvarsområdet,  

 og som er omfattet af denne artikel, er ikke undergivet fremgangsmåderne i  

 artikel J.3.
 4. Unionens politik i denne artikels betydning berører  

 ikke den særlige karakter af visse Medlemsstaters sikkerheds- og  

 forsvarspolitiks og skal overholde de forpligtelser, som visse Medlemsstater  

 har i henhold til den nordatlantiske traktat, og skal være forenelig med den  

 fælles sikkerheds- og forsvarspolitik, der er fastlagt inden for dennes  

 rammer.
 5. Denne artikels bestemmelser er ikke til hinder for,  

 at der på bilateralt plan inden for rammerne af WEU og Den Atlantiske  

 Alliance udvikles et tættere samarbejde mellem to eller flere Medlemsstater,  

 for så vidt dette samarbejde ikke er i modstrid med eller hæmmer det  

 samarbejde, der er omhandlet i dette afsnit.
6. For at fremme denne Traktats mål og under hensyn  

 til 1998-fristen i forbindelse med artikel 12 i Bruxelles-Traktaten kan  

 nærværende artikels bestemmelser revideres som fastsat i artikel N, stk. 2,  

 på grundlag af en rapport, som Rådet skal forelægge Det Europæiske Råd i  

 1996, og som skal omfatte en evaluering af de fremskridt og erfaringer, der  

 er gjort indtil da.' A.
WEU's forbindelser med Den Europæiske Union 3. Målet er, at WEU i etaper skal udbygges til at være  

 forsvarskomponenten i Den Europæiske Union.
Med dette for øje er WEU rede til  

 efter anmodning fra Den Europæiske Union at udarbejde og iværksætte de  

 unionsafgørelser og -aktioner, der er af betydning for forsvarsområdet.
 Med henblik herpå vil WEU oprette nære arbejdsrelationer til Den  

 Europæiske Union ved hjælp af følgende foranstaltninger:
- i hensigtsmæssigt omfang koordinering af mødedatoer og -steder samt  

 harmonisering af arbejdsmetoder; - etablering af et nært samarbejde mellem på den ene side Rådet og  

 Generalsekretariatet for WEU og på den anden side Rådet for Unionen og  

 Generalsekretariatet for Rådet; - overvejelse af en harmonisering af de respektive formandskabers  

 rækkefølge og varighed; - passende forholdsregler til sikring af, at Kommissionen for De  

 Europæiske Fællesskaber regelmæssigt holdes underrettet og i fornødent omfang  

 konsulteres om WEU's virksomhed i overensstemmelse med den rolle, som  

 Traktaten om Den Europæiske Union tillægger Kommissionen inden for den fælles  

 udenrigs- og sikkerhedspolitik; - tilskyndelse til et nærmere samarbejde mellem WEU's Parlamentariske  

 Forsamling og Europa-Parlamentet.
 WEU-Rådet vedtager i forståelse med Den Europæiske Unions kompetente  

 organer de nødvendige praktiske bestemmelser.
B.
WEU's forbindelser med Den Atlantiske Alliance 4. Formålet er at udvikle WEU som et middel til at  

 styrke den europæiske søjle i Den Atlantiske Alliance.
Følgelig er WEU rede  

 til at udvikle det nære samarbejde mellem WEU og Alliancen og til at styrke  

 WEU-medlemsstaternes rolle og ansvar i samt bidrag til Alliancen.
Dette skal  

 ske på grundlag af den nødvendige gennemsigtighed og komplementaritet mellem  

 den europæiske sikkerheds- og forsvarsdimension, der er under dannelse, og  

 Alliancen.
WEU vil handle i overensstemmelse med de holdninger, der vedtages  

 af Den Atlantiske Alliance.
 - WEU's medlemsstater vil intensivere bestræbelserne på at koordinere  

 deres holdninger til vigtige spørgsmål af fælles interesse vedrørende  

 Alliancen, med sigte på at indtage fælles holdninger, der er vedtaget af WEU,  

 under konsultationerne inden for Alliancen, som fortsat vil være det centrale  

 forum for konsultationer mellem dennes medlemmer og centrum for de politiske  

 beslutninger af betydning for sikkerheds- og forsvarsforpligtelserne for de  

 allierede under den nordatlantiske traktat.
 - Mødedatoer og -steder vil i nødvendigt omfang blive koordineret og  

 arbejdsmetoder harmoniseret.
 - Der vil blive etableret et nært samarbejde mellem Generalsekretariaterne  

 for WEU og NATO.
C.
WEU's operationelle rolle 5. WEU's operationelle rolle vil blive styrket ved  

 undersøgelse og fastlæggelse af, hvilke opgaver, strukturer og midler der vil  

 være passende; disse skal navnlig omfatte:
- en WEU-planlægningsenhed; - et nærmere militært samarbejde som supplement til Alliancen, navnlig på  

 områderne logistik, transport, uddannelse og strategisk overvågning; - møder mellem WEU's forsvarschefer; - militære enheder, der er ansvarlige over for WEU.
 Andre forslag vil blive drøftet yderligere, herunder:
- øget samarbejde på våbenområdet med henblik på at oprette et europæisk  

 våbenagentur; - udvikling af WEU-instituttet til et europæisk akademi for sikkerhed og  

 forsvar.
 De foranstaltninger, der skal styrke WEU's operationelle rolle, skal være  

 fuldt ud forenelige med de militære forholdsregler, der er nødvendige for at  

 sikre et kollektivt forsvar af alle allierede.
D.
Andre foranstaltninger 6. Som følge af ovennævnte foranstaltninger og for at  

 gøre det lettere at styrke WEU's rolle vil hjemstedet for WEU's Råd og  

 Generalsekretariat blive overført til Bruxelles.
7. Repræsentationen i WEU-Rådet skal være sådan, at  

 Rådet til stadighed kan udføre sine opgaver i overensstemmelse med artikel 8  

 i den ændrede Bruxelles-Traktat.
Medlemsstaterne kan anvende en endnu ikke  

 nærmere fastlagt løsning med dobbelt kompetence, som omfatter deres  

 repræsentanter i Alliancen og i Den Europæiske Union.
8. WEU noterer sig, at Unionen i henhold til artikel  

 J.4, stk. 6, om den fælles udenrigs- og sikkerhedspolitik i Traktaten om Den  

 Europæiske Union vil træffe afgørelse om at revidere bestemmelserne i denne  

 artikel med henblik på at fremme det mål, den sætter sig i overensstemmelse  

 med den fastlagte procedure.
WEU vil tage de nuværende bestemmelser op til  

 fornyet gennemgang i 1996. Der vil under denne fornyede gennemgang blive  

 taget hensyn til de fremskridt og erfaringer, der er gjort, og gennemgangen  

 vil også omfatte forbindelserne mellem WEU og Den Atlantiske Alliance.
II.
ERKLÆRING fra Belgien, Tyskland, Spanien, Frankrig, Italien, Luxembourg,  

 Nederlandene, Portugal og Det Forenede Kongerige, der er medlemmer af Den  

 Vesteuropæiske Union »WEU's medlemsstater hilser udviklingen af en europæisk sikkerheds-  

 og forsvarsdimension velkommen.
Idet de tager hensyn til WEU's rolle som den  

 forsvarsmæssige komponent i Den Europæiske Union og som et middel til at  

 styrke den europæiske søjle i Den Atlantiske Alliance, er de besluttet på at  

 skabe et nyt grundlag for forholdet mellem WEU og de øvrige europæiske stater  

 for at sikre stabilitet og sikkerhed i Europa.
Med henblik herpå foreslår de  

 følgende:
Stater, der er medlemmer af Den Europæiske Union, opfordres til at  

 tiltræde WEU på betingelser, der skal aftales i overensstemmelse med artikel  

 XI i den ændrede BruxellesTraktat, eller til at få observatørstatus, hvis de  

 ønsker dette.
Samtidig opfordres andre europæiske medlemsstater af NATO til  

 at blive associerede medlemmer af WEU på en måde, der vil give den mulighed  

 for at deltage fuldt ud i WEU's aktiviteter.
WEU's medlemsstater går ud fra, at traktater og aftaler, der svarer til  

 ovennævnte forslag, vil blive indgået inden den 31. december 1992.« ERKLÆRING om asyl 1. Konferencen er enig om, at Rådet i forbindelse med  

 det arbejde, der er omhandlet i artikel K.1 og K.3 i bestemmelserne om  

 samarbejde om retlige og indre anliggender, skal give forrang til  

 behandlingen af spørgsmål i forbindelse med Medlemsstaternes asylpolitik med  

 henblik på, at der inden begyndelsen af 1993 kan vedtages en fælles aktion  

 til harmonisering af forskellige aspekter af denne politik på baggrund af det  

 arbejdsprogram og den tidsplan, der er indeholdt i den rapport om  

 asylspørgsmål, som er udarbejdet på anmodning af Det Europæiske Råd i  

 Luxembourg den 28.-29. juni 1991.
 2. I den forbindelse vil Rådet inden udgangen af 1993  

 på grundlag af en rapport tillige behandle spørgsmålet om eventuel anvendelse  

 af artikel K.9 på de nævnte forhold.
ERKLÆRING om politisamarbejdet Konferencen bekræfter Medlemsstaternes enighed med hensyn til de  

 målsætninger, der ligger til grund for de forslag, som den tyske delegation  

 fremsatte på Det Europæiske Råds møde i Luxembourg den 28. og 29. juni 1991.
 Medlemsstaterne er i første omgang enige om at give forrang til  

 behandlingen af de projekter, der forelægges dem, på grundlag af det  

 arbejdsprogram og den tidsplan, der er fastlagt i den rapport, som er  

 udarbejdet på anmodning af Det Europæiske Råd i Luxembourg, og de er rede til  

 at overveje vedtagelsen af konkrete foranstaltninger på sådanne områder som  

 dem, denne delegation har foreslået i forbindelse med følgende opgaver  

 vedrørende udveksling af oplysninger og erfaringer:
- bistand til nationale myndigheder med ansvar for strafferetlig  

 forfølgning og sikkerhedsspørgsmål, navnlig med hensyn til samordning af  

 undersøgelser og efterforskning; - oprettelse af databanker; - centraliseret evaluering/udnyttelse af oplysninger med henblik på  

 tilvejebringelse af en helhedsbedømmelse af forholdene og en opgørelse over  

 forskellige mulige undersøgelsesmetoder; - indsamling og udnyttelse af oplysninger om Medlemsstaternes  

 forebyggelsesmetoder med henblik på at orientere de øvrige Medlemsstater  

 herom og på at udforme forebyggelsesstrategier på europæisk plan; - foranstaltninger vedrørende supplerende uddannelse, forskning,  

 kriminalistik og antropometri inden for retsvæsenet.
 Medlemsstaterne er enige om, at de på grundlag af en rapport senest i  

 løbet af 1994 vil overveje, om der er grund til at udvide rækkevidden af  

 dette samarbejde.
ERKLÆRING om tvister mellem ECB og EMI og disses personale Konferencen er af den opfattelse, at Retten i Første Instans bør behandle  

 denne art af sager i henhold til artikel 168 A i Traktaten om Oprettelse af  

 Det Europæiske Fællesskab.
Konferencen henstiller derfor til institutionerne,  

 at de tilpasser de relevante regler i overensstemmelse hermed.
Bilag Bilag 6 til Lov om Danmarks tiltrædelse af De Europæiske Fællesskaber:  

 Afgørelse om visse problemer, som Danmark har rejst vedrørende Traktaten om  

 Den Europæiske Union med tilhørende erklæringer.
AFGØRELSE OM VISSE PROBLEMER, SOM DANMARK HAR REJST VEDRØRENDE TRAKTATEN OM DEN EUROPÆISKE UNION AFGØRELSE TRUFFET AF STATS- OG REGERINGSCHEFERNE, FORSAMLET I DET EUROPÆISKE RÅD, OM VISSE PROBLEMER, SOM DANMARK HAR REJST VEDRØRENDE TRAKTATEN OM DEN EUROPÆISKE UNION Stats- og regeringscheferne, forsamlet i Det Europæiske Råd, hvis  

 regeringer har undertegnet Traktaten om Den Europæiske Union, der består af  

 uafhængige og suveræne stater, som frit har besluttet, at de i  

 overensstemmelse med de eksisterende Traktater i fællesskab vil udøve visse  

 af deres kompetencer, - som i overensstemmelse med Traktaten om Den Europæiske Union ønsker at  

 løse særlige problemer, der i øjeblikket består specielt for Danmark, og som  

 Danmark har rejst i sit memorandum »Danmark i Europa« af 30.  

 oktober 1992, - som henviser til konklusionerne fra Det Europæiske Råd i Edinburgh om  

 nærhed og åbenhed, - som noterer sig erklæringerne fra Det Europæiske Råd i Edinburgh om  

 Danmark, - som tager de ensidige erklæringer til efterretning, som Danmark har  

 afgivet ved samme lejlighed, og som vil blive knyttet til Danmarks  

 ratifikationsakt, - som noterer sig, at Danmark ikke agter at gøre brug af de efterfølgende  

 bestemmelser på en sådan måde, at det hindrer et snævrere samarbejde og virke  

 blandt medlemsstater, der er foreneligt med Traktaten, og som ligger inden  

 for rammerne af Unionen og dens målsætninger, er blevet enige om følgende afgørelse:
AFSNIT A Borgerskab Bestemmelserne vedrørende unionsborgerskab i anden del af Traktaten om  

 Oprettelse af Det Europæiske Fællesskab giver medlemsstaternes statsborgere  

 de yderligere rettigheder og den yderligere beskyttelse, der nævnes i den  

 pågældende del.
De træder ikke på nogen måde i stedet for nationalt  

 statsborgerskab.
 Spørgsmålet om, hvorvidt en person besidder statsborgerskab i en  

 medlemsstat, afgøres udelukkende efter vedkommende medlemsstats egen  

 lovgivning.
AFSNIT B Den Økonomiske og Monetære Union 1. Protokollen om visse bestemmelser vedrørende  

 Danmark, der er knyttet til Traktaten om Oprettelse af Det Europæiske  

 Fællesskab, giver Danmark ret til at underrette Rådet for De Europæiske  

 Fællesskaber om sin holdning vedrørende deltagelse i tredje fase af Den  

 Økonomiske og Monetære Union.
Danmark har meddelt, at det ikke vil deltage i  

 tredje fase.
Denne meddelelse vil få virkning samtidig med, at denne  

 afgørelse træder i kraft.
 2. Danmark vil derfor ikke deltage i ordningen med en  

 fælles valuta og vil ikke være bundet af de regler vedrørende økonomisk  

 politik, som kun gælder for medlemsstater, der deltager i tredje fase af Den  

 Økonomiske og Monetære Union, og det vil bevare sine nuværende beføjelser med  

 hensyn til pengepolitik i henhold til danske love og forskrifter, herunder  

 Danmarks Nationalbanks beføjelser i pengepolitiske anliggender.
 3. Danmark vil deltage fuldt ud i anden fase af Den  

 Økonomiske og Monetære Union og vil fortsat deltage i valutasamarbejdet inden  

 for EMS.
AFSNIT C Forsvarspolitik Stats- og regeringscheferne tager til efterretning, at Danmark efter  

 opfordring fra Den Vesteuropæiske Union (WEU) har fået status som observatør  

 i denne organisation.
De noterer sig også, at intet i Traktaten om Den  

 Europæiske Union forpligter Danmark til at blive medlem af WEU.
I  

 overensstemmelse hermed deltager Danmark ikke i udarbejdelsen og  

 gennemførelsen af afgørelser og aktioner inden for Unionen, som har  

 indvirkning på forsvarsområdet, men Danmark vil ikke hindre, at der udvikles  

 et snævrere samarbejde mellem medlemsstater på dette område.
AFSNIT D Retlige og indre anliggender Danmark vil deltage fuldt ud i samarbejdet om retlige og indre anliggender  

 på grundlag af bestemmelserne i afsnit VI i Traktaten om Den Europæiske  

 Union.
AFSNIT E Afsluttende bestemmelser 1. Denne afgørelse får virkning på den dato, hvor  

 Traktaten om Den Europæiske Union træder i kraft; dens gyldighedsperiode  

 bestemmes efter artikel Q og artikel N, stk. 2, i denne Traktat.
2. Danmark kan til enhver tid i overensstemmelse med  

 sine forfatningsmæssige bestemmelser underrette de øvrige medlemsstater om,  

 at det ikke længere ønsker at benytte sig af alle eller en del af  

 bestemmelserne i denne afgørelse.
I så fald vil Danmark fuldt ud gennemføre  

 alle til den tid gældende relevante foranstaltninger, som er truffet inden  

 for rammerne af Den Europæiske Union.
ERKLÆRINGER fra Det Europæiske Råd ERKLÆRING om social- og arbejdsmarkedspolitik, forbruger- og miljøanliggender samt fordelingspolitik 1. Traktaten om Den Europæiske Union er ikke til  

 hinder for, at de enkelte medlemsstater opretholder eller indfører strengere  

 beskyttelsesforanstaltninger, som er forenelige med EF-Traktaten, - med hensyn til arbejdsvilkår og socialpolitik (Artikel 118 A, stk. 3, i  

 EF-Traktaten og artikel 2, stk. 5, i aftalen om social- og  

 arbejdsmarkedspolitikken indgået mellem Det Europæiske Fællesskabs  

 medlemsstater med undtagelse af Det Forenede Kongerige), - med henblik på at opnå et højt forbrugerbeskyttelsesniveau (Artikel 129  

 A, stk. 3, i EF-Traktaten), - med henblik på at forfølge miljøbeskyttelsesmålsætningen (Artikel 130 T  

 i EF-Traktaten).
 2. De bestemmelser, der indføres med Traktaten om Den  

 Europæiske Union, herunder bestemmelserne om Den Økonomiske og Monetære  

 Union, giver den enkelte medlemsstat mulighed for at føre sin egen  

 fordelingspolitik og for at opretholde eller forbedre sin sociale standard.
ERKLÆRING om forsvar Det Europæiske Råd tager til efterretning, at Danmark vil afstå fra sin  

 ret til at varetage formandskabet for Unionen i alle tilfælde, hvor der er  

 tale om at udarbejde og iværksætte afgørelser og aktioner under Unionen, der  

 har indvirkning på forsvarsområdet.
De regler for overtagelse af  

 formandskabet, der normalt gælder, hvis en formand er ude af stand til at  

 varetage sit hverv, finder da anvendelse.
Disse regler finder tillige  

 anvendelse med hensyn til Unionens repræsentation i internationale  

 organisationer, på internationale konferencer og over for tredjelande.
ENSIDIGE ERKLÆRINGER fra Danmark, der skal knyttes til den danske akt om ratifikation af  

 Traktaten om Den Europæiske Union, og som de elleve andre medlemsstater vil  

 tage til efterretning ERKLÆRING om unionsborgerskab 1. Unionsborgerskab er et politisk og juridisk begreb,  

 som er helt forskelligt fra begrebet statsborgerskab i den betydning, hvori  

 dette er anvendt i Kongeriget Danmarks grundlov og i det danske retssystem.  

 Intet i Traktaten om Den Europæiske Union medfører umiddelbart eller på  

 længere sigt nogen forpligtelse til at skabe et unionsborgerskab, der ligger  

 på linje med statsborgerskab i en nationalstat.
Spørgsmålet om Danmarks  

 deltagelse i en sådan udvikling opstår derfor ikke.
2. Unionsborgerskab giver ikke på nogen måde i sig  

 selv en statsborger fra en anden medlemsstat ret til at opnå dansk  

 statsborgerskab eller nogen af de rettigheder, pligter, privilegier eller  

 fordele, som følger af dansk statsborgerskab i medfør af Danmarks  

 forfatningsmæssige, juridiske og administrative regler.
Danmark vil fuldt ud  

 respektere alle specifikke rettigheder, der udtrykkeligt følger af Traktaten,  

 og som gælder for statsborgere fra medlemsstaterne.
3. Statsborgere fra Det Europæiske Fællesskabs øvrige  

 medlemsstater har i Danmark valgret og er valgbare ved kommunale valg som  

 foreskrevet i artikel 8 B i Traktaten om Det Europæiske Fællesskab.
Danmark  

 har til hensigt at indføre lovbestemmelser, hvorved statsborgere fra de  

 øvrige medlemsstater får valgret og bliver valgbare ved valg til  

 Europa-Parlamentet, i god tid før det næste valg i 1994. Danmark agter ikke  

 at acceptere, at de nærmere bestemmelser, der skal vedtages i henhold til  

 denne artikels stk. 1 og 2, kan føre til regler, som afsvækker de  

 rettigheder, der allerede er indrømmet i Danmark i denne henseende.
4. Med forbehold af de øvrige bestemmelser i Traktaten  

 om Oprettelse af Det Europæiske Fællesskab kræves der ifølge artikel 8 E heri  

 enstemmighed fra samtlige medlemmer af Rådet for De Europæiske Fællesskaber,  

 dvs. alle medlemsstaterne, for at en bestemmelse med henblik på at styrke  

 eller udbygge de rettigheder, der er fastsat i anden del af EF-Traktaten, kan  

 vedtages.
Endvidere må enhver enstemmig afgørelse, der træffes af Rådet,  

 vedtages i hver enkelt medlemsstat i overensstemmelse med dens  

 forfatningsmæssige bestemmelser, før den kan træde i kraft.
I Danmark vil en  

 sådan vedtagelse i tilfælde af afgivelse af suverænitet som defineret i den  

 danske grundlov kræve enten et flertal på 5/6 af Folketingets medlemmer eller  

 både et flertal blandt folketingsmedlemmerne og et flertal blandt vælgerne  

 ved en folkeafstemning.
ERKLÆRING om samarbejde på området retlige og indre anliggender Ifølge artikel K.9 i Traktaten om Den Europæiske Union kræves der  

 enstemmighed fra samtlige medlemmer af Rådet for Den Europæiske Union, dvs.  

 alle medlemsstaterne, for at en beslutning om, at artikel 100 C i Traktaten  

 om Oprettelse af Det Europæiske Fællesskab skal finde anvendelse på aktioner,  

 der henhører under områder, som er nævnt i artikel K.1, nr. 1-6, kan  

 vedtages.
Endvidere må enhver enstemmig afgørelse, der træffes af Rådet,  

 vedtages i hver enkelt medlemsstat i overensstemmelse med dens  

 forfatningsmæssige bestemmelser, før den kan træde i kraft.
I Danmark vil en  

 sådan vedtagelse i tilfælde af afgivelse af suverænitet som defineret i den  

 danske grundlov kræve enten et flertal på 5/6 af Folketingets medlemmer eller  

 både et flertal blandt folketingsmedlemmerne og et flertal blandt vælgerne  

 ved en folkeafstemning.
SLUTERKLÆRING Ovenstående afgørelse og erklæringer er en følge af resultatet af den  

 danske folkeafstemning den 2. juni 1992 om ratifikation af  

 Maastricht-Traktaten.
For Danmarks vedkommende skal denne Traktats  

 målsætninger på de fire områder, der er nævnt i afgørelsens afsnit A-D,  

 forstås på baggrund af disse dokumenter, som er forenelige med Traktaten og  

 ikke sætter spørgsmålstegn ved dens målsætninger.
Givet på Christiansborg, den 28. april  

 1993 Under Vor Kongelige Hånd og Segl MARGRETHE R.
