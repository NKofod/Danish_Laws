 Ikke ret til ægtefællepension, da der ikke er indbetalt ATP-bidrag  

 svarende til 10 års anciennitet.
 NN klagede over, at ATP havde meddelt, at han ikke var berettiget til  

 tillægspension i form af ægtefællepension, da der ikke er indbetalt  

 ATP-bidrag for hans ægtefælle svarende til 10 års anciennitet.
 NN oplyste i klagen, at ægtefællen havde været deltidsbeskæftiget.
 ATP oplyste, at der for den afdøde ægtefælle i perioden 1. april 1964 til  

 7. oktober 1981 i alt var indbetalt 2.327 kr. svarende til en faktisk  

 anciennitet på 7,5 år.
 Ankenævnets afgørelse:
Da der ikke er indbetalt bidrag, der svarer til mindst 10 års anciennitet,  

 er betingelsen i lovens § 11, stk. 1, jfr. § 8 for at tilkende NN  

 tillægspension i form af ægtefællepension ikke opfyldt.
Der er ikke i loven  

 hjemmel til at fravige disse bestemmelser eller til at tilbagebetale  

 indbetalte bidrag.
Bidrag fra medlemmer, der ikke opnår ret til  

 tillægspension, indgår i tillægspensionsfonden og anvendes til udbetaling af  

 tillægspension til de pensionsberettigede medlemmer og efterlevende  

 ægtefæller.
 Ankenævnet stadfæstede ATP's afgørelse.
