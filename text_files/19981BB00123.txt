Fremsat den 15. april 1999 af Søren Sønd  

 ergaard (EL) og Keld Albrechtsen (EL) Forslag til folketingsbeslutning om Schengenaftalens virkninger i Danmark Folketinget pålægger regeringen fra det  

 tidspunkt, hvor Danmark bliver fuldgyldigt medlem af Schengenaftalen, at  

 sikre, at ingen tredjelands-statsborgere automatisk bliver afvist ved  

 indrejse til Danmark som følge af, at et andet Schengenmedlemsland har  

 indberettet den pågældende til Schengens Informations System som  

 uønsket person i dette land.
Bemærkninger til forslaget I juni måned 1998 blev det new  

 zealandske medlem af Greenpeace, Stephanie Mills, afvist af Holland, da hun  

 ankom til Amsterdams lufthavn for at deltage i et møde i Greenpeace.  

 Hun blev nægtet indrejse i Holland, ikke fordi hollænderne  

 ønskede det, men fordi hendes person var blevet registreret i  

 Schengens Informations System som uønsket i et andet Schengenland,  

 nemlig Frankrig.
Baggrunden var angiveligt, at de franske myndigheder havde  

 indberettet hende til Schengenregistret på grund af hendes aktive  

 deltagelse i protesterne mod de franske atomprøvesprængninger  

 på Mururoa-atollen i Stillehavet.
Det er Enhedslistens opfattelse, at den konsekvens af  

 Schengenaftalen, som Stephanie Mills fik at mærke i Amsterdams  

 lufthavn, er et helt uacceptabelt indgreb i et selvstændigt lands ret  

 til at bestemme, hvem der skal have adgang til landet.
Med Danmarks  

 deltagelse i Schengenaftalen, som bliver en realitet i år 2000, skal  

 det efter Enhedslistens opfattelse fortsat være danske myndigheder, der  

 med baggrund i den danske indrejsepolitik afgør, hvem der skal have  

 adgang til indrejse i Danmark og ikke et eller flere andre landes  

 ønsker om at forfølge politiske modstandere.
Efter forslagsstillernes opfattelse betyder denne praksis,  

 som bliver en realitet for Danmark med det fuldgyldige medlemskab, en de  

 facto undergravning af Danmarks muligheder for at føre en  

 selvstændig politik over for politiske bevægelser og partier i  

 andre lande, som andre Schengenlande ønsker at lægge afstand til  

 eller måske ligefrem vil bekæmpe.
I realiteten betyder denne  

 praksis, at dansk udenrigspolitik bliver underlagt et tilfældigt andet  

 lands forgodtbefindende.
Det finder Enhedslisten helt uacceptabelt.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om Schengenaftalens  

 virkninger i Danmark.
(Beslutningsforslag nr.
B 123).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
