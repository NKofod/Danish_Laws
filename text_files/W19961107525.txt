En ansøgning om godkendelse til adoption blev afslået med henvisning  

 til, at ansøgeren var opereret for testikelkræft Samrådet meddelte afslag på en ansøgning om godkendelse som adoptant til  

 et udenlandsk barn på grund af ansøgerens helbredsforhold.
Afslaget var begrundet i, at ansøgeren i 1994 var behandlet på kirurgisk  

 og onkologisk afdeling for cancer testis dxt., kræft i højre testikel.  

 Histologisk drejede det sig om en såkaldt blandingssvulst (seminom +  

 endodermal sinuscarcinom). Der blev påvist metastase (svulstudsæd) i  

 lymfeknude ved legemspulsåren.
Diagnosen var bekræftet ved vævsprøve fra  

 denne.
Der blev derfor efter operativ fjernelse af højre testikel givet  

 3-stofs kemoterapi i tre måneder.
Det alkylerende cytostatikum Cisplatin  

 indgik i behandlingen.
Adoptionsnævnet stadfæstede samrådets afgørelse og begrundelsen for denne,  

 idet såvel den metastaserende svulstsygdom, som den givne behandling giver  

 signifikant overdødelighed indenfor en periode af 15-20 år.
Overdødeligheden  

 er forårsaget både af mulighed for recidiv af den primære svulstsygdom og for  

 senfølger af kemoterapi.
