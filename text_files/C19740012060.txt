 Indledning.
 1. I perioden 1. januar 1954 - 1. januar 1962 var den  

 dansk-engelske overenskomst af 27. marts 1950 gældende mellem Danmark og  

 Singapore.
 Den 7. marts 1969 er der med Singapore afsluttet en selvstændig  

 overenskomst til undgåelse af dobbeltbeskatning for så vidt angår  

 indkomstskat, jfr. udenrigsministeriets bekendtgørelse nr. 66 af 17. august  

 1970 (lovtidende C), hvorved der er fastsat en række bestemmelser, der  

 medfører afvigelser fra skattelovgivningens almindelige regler med hensyn til  

 indkomstbeskatning i tilfælde, hvor en skatteyder ellers ville blive udsat  

 for dobbeltbeskatning på grund af sammenstødende skattekrav fra Danmark og  

 Singapore.
 Ikrafttræden.
(Artikel XXII) 2. Overenskomsten trådte i kraft den 7. marts 1969 og  

 finder for Danmarks vedkommende første gang anvendelse for skatteåret  

 1968/69.
 Skatter.
(Artikel I) 3. For Danmarks vedkommende finder overenskomsten  

 anvendelse på de ordinære indkomstskatter til staten, de kommunale  

 indkomstskatter, folkepensionsbidraget, sømandsskatten, den særlige  

 indkomstskat og kirkeskatten.
Udbytteskatten ifølge kildeskattelovens § 65 er  

 som en indkomstskat ligeledes omfattet af overenskomsten.
Derimod er  

 formueskatten ikke omfattet, da der ikke i Singapore opkræves formueskat.
Endvidere finder overenskomsten anvendelse på alle andre skatter af  

 væsentlig samme art, der måtte blive pålagt efter datoen for undertegnelsen  

 af overenskomsten.
Herefter vil også den amtskommunale indkomstskat, det  

 særlige folkepensionsbidrag og bidrag til dagpengefonden være omfattet af  

 overenskomsten.
 Gensidig bistand.
(Artikel XX) 4. I art.
XX findes en bestemmelse om udveksling af  

 oplysninger.
 Overenskomsten fastsætter derimod ingen pligt til gensidig bistand med  

 hensyn til opkrævning af skatter.
 Definitioner.
(Artikel II) 5. Almindelige definitioner findes i art.
II.  

 Betydningen af "royalty" er dog angivet i art.
VIII, "fast  

 ejendom" i art.
IX, og art.
XVI fastsætter, hvornår de i bestemmelsen  

 omhandlede ydelser (udbytte, rente og royalty m.v.) anses for at stamme fra  

 den ene eller den anden af de kontraherende stater.
Fremhæves skal art.
II, stk. 1 (a), hvorefter "Danmark" betyder  

 Kongeriget Danmark, herunder i et vist omfang kontinentalsoklen.
Udtrykket  

 omfatter ikke Færøerne og Grønland og således heller ikke de til disse dele  

 af riget hørende dele af kontinentalsoklen.
Endvidere skal fremhæves art.
II, stk. 1 (e) og (f), hvorefter udtrykket  

 "person" omfatter fysiske personer, selskaber og enhver  

 sammenslutning af personer, uanset om den behandles som en juridisk person  

 eller ej, og hvorefter udtrykket "selskab" betyder enhver juridisk  

 person eller enhver sammenslutning, der i skattemæssig henseende behandles  

 som en juridisk person.
Et offentligt skiftet dødsbo samt - inden for de  

 første 15 måneder - et privat skiftet dødsbo, der omfattes af  

 kildeskattelovens afsnit II, må herefter anses for et selskab i  

 overenskomstens forstand.
 Skattemæssigt hjemsted m.v.
(Artikel II) 6. Ved overenskomstens regler er der gennemført en  

 fordeling mellem de to stater af beskatningsretten til de forskellige  

 indtægtsarter, der omtales i overenskomsten.
 Denne fordeling forudsætter, at det ligger klart, i hvilken stat den  

 pågældende skatteyder er hjemmehørende, dvs. - kort udtrykt - er  

 skattepligtig på grund af sin bopælsmæssige tilknytning.
 Hvis den pågældende efter de to staters lovgivning anses for hjemmehørende  

 (i ovennævnte betydning) i begge stater, må der, forinden overenskomstens  

 regler om fordeling af beskatningsretten mellem "bopælsstat" og  

 "kildestat" anvendes, træffes et valg mellem de to bopæle, således  

 at den ene af dem anses for afgørende.
Dette valg mellem de to bopæle sker efter de i art.
II. stk. 1 (g), givne  

 regler om skattemæssigt hjemsted, jfr. pkt. 7 nedenfor.
7. Ifølge art.
II, stk. 1 (g) anses en person - fysisk  

 eller ikke-fysisk - for hjemmehørende i en af de to stater, når han i  

 skattemæssig henseende betragtes som hjemmehørende i denne stat.
Fører denne bestemmelse til, at en fysisk person anses for hjemmehørende i  

 begge stater, fastsættes det i art.
II, stk. 1 (g) litra (ii), hvilke  

 kriterier der herefter skal være afgørende for, i hvilken stat den pågældende  

 skal anses for hjemmehørende.
 I rangfølge nævnes følgende kriterier: Fast bolig til rådighed, de  

 stærkeste personlige og økonomiske forbindelser, sædvanemæssigt ophold.  

 Derimod er statsborgerskab ikke medtaget blandt kriterierne.
Hvor et selskab anses for hjemmehørende i begge stater, er det afgørende,  

 i hvilken stat ledelsen og kontrollen finder sted, jfr. art.
II, stk. 1, (g)  

 litra (iii).
8. Et "fast driftssted" betyder ifølge art.  

 II, stk. 1 (1) litra (i), et fast forretningssted, hvor foretagendets  

 virksomhed helt eller delvis udøves.
Under litra (ii) nævnes typiske  

 eksempler på fast driftssted, medens litra (iii) angiver tilfælde, hvor der  

 ikke foreligger fast driftssted.
I litra (iv), (v) og (vi) bestemmes, hvornår  

 tilsynsvirksomhed med et byggearbejde m.v. udgør et fast driftssted, og under  

 hvilke betingelser en agent eller mægler anses for at konstituere et fast  

 driftssted, medens endelig litra (vii) indeholder en bestemmelse om  

 selskaber, der har en nærmere forbindelse med hinanden.
 Opmærksomheden henledes på, at et bygnings-, anlægs- eller  

 monteringsarbejde efter 6 måneders forløb anses for at udgøre et fast  

 driftssted.
 Fordeling af beskatningsretten mellem kildestat og bopælsstat.
(Artikel III-XVI) 9. Når den ene stat i henhold til det foran under pkt.  

 6 og 7 anførte må betragtes som "bopælsstat" i relation til  

 overenskomsten, og den anden stat således er at anse som  

 "kildestat" (hvorved forstås den stat, hvori den indtægtsgivende  

 virksomhed er udført), kan overenskomstens fordelingsregler finde anvendelse.
 10. For nogle indtægtsarter tillægges  

 beskatningsretten kildestaten.
Dette medfører dog ikke, at indkomsten er uden betydning for beskatningen  

 i bopælsstaten.
Bopælsstaten har i de fleste tilfælde ret til at medregne  

 indtægten ved fastsættelsen af den skattesats, hvormed skatteyderens øvrige  

 indkomster skal beskattes, jfr. art.
XVII, se herom nedenfor under pkt. 23  

 ff.
 I visse tilfælde er bopælsstaten dog helt afskåret fra at tage en indtægt  

 hidrørende fra den anden stat i betragtning, se herom nedenfor under pkt. 24.
 I andre tilfælde kan indtægten medregnes til den skattepligtige indkomst,  

 men bopælsstaten skal give nedslag i egne skatter for den udenlandske skat  

 ("credit" nedslag), se herom nedenfor under pkt. 25-26.
 11. For andre indtægtsarter er beskatningsretten  

 tillagt bopælsstaten.
 Det betyder, at kildestaten helt skal undlade beskatning af disse  

 indtægter og heller ikke kan tage hensyn til sådanne indtægter ved  

 fastsættelsen af skattesatsen for anden indkomst, som kildestaten måtte have  

 beskatningsretten til.
Reglerne i art.
XVII finder således ikke anvendelse i disse tilfælde.
 Indkomstbeskatningen.
12. Fortjeneste ved forretningsvirksomhed, art.III,  

 kan kun beskattes i den stat, hvori foretagendet er hjemmehørende, medmindre  

 det driver virksomhed i den anden stat fra et "fast driftssted". I  

 så fald kan den del af indkomsten, der kan henføres til det faste driftssted,  

 beskattes i den anden stat.
Opmærksomheden henledes her på art.
IV, der  

 indeholder regler for fordelingen af indtægter, oppebåret af indbyrdes  

 afhængige foretagender.
 Om betydningen af begrebet "fast driftssted" henvises til art.  

 II, stk. 1 (1) litra (i), som er omtalt foran under pkt. 8.
13. Fortjeneste ved skibs- og luftfartsvirksomhed i  

 international trafik, art.
V, kan beskattes såvel i den stat, hvori  

 foretagendet er hjemmehørende (bopælsstaten) som i den stat, hvorfra  

 fortjenesten hidrører (kildestaten), uanset om der er et fast driftssted i  

 kildestaten.
Den i kildestaten pålignede skat skal dog nedsættes med 50 pct.  

 For det resterende beløb skal indrømmes nedslag i den i bopælsstaten  

 pålignede skat, jfr. art.
XVII, stk. 2 (b) (cc) og stk. 3.
14. Reglerne om beskatning af udbytter i art.
VI, stk.  

 1 og 2, bygger på den skattemæssige ordning, som var gældende i de to stater  

 ved overenskomstens underskrift i 1969.
I Singapore beskattes selskaber med en fast sats på 40 pct., og ved  

 udbetalingen af udbytte har selskabet ret til at tilbageholde 40 pct. heraf  

 til betaling af skatten, som reelt ikke er en selskabsskat, men en skat  

 pålagt udbyttemodtageren.
Aktionærer hjemmehørende i Singapore skal således  

 medregne udbyttet til deres skattepligtige indkomst, men har krav på fradrag  

 (credit) i deres samlede indkomstskat for den skat, selskabet har  

 tilbageholdt ved udbetalingen af udbyttet.
 Fra dansk side er man herefter overfor Singapore gået med til at ophæve  

 dobbeltbeskatning af udbytte fra selskaber i Singapore på den måde, at  

 Danmark indtil videre kun medregner udbytte fra Singapore ved  

 progressionsberegningen for her i landet hjemmehørende skatteydere, jfr. art.  

 XVII, stk. 2 (a). Omvendt giver Singapore indtil videre alle derboende  

 modtagere af udbytte fra et dansk selskab credit ikke blot for den i 1970  

 indførte danske udbytteskat, men også for den danske selskabsskat, jfr. art.  

 XVII, stk. 3, 2. pkt.
 15. Fra og med 1970 gælder herefter følgende regler  

 for beskatning af udbytte fra danske selskaber, der udbetales til en aktionær  

 i Singapore:
Dansk udbytteskat må ikke overstige 15 pct. eller, hvis aktionæren er et  

 moderselskab i Singapore, 10 pct. af bruttoudbyttet, jfr. art.
VI, stk. 3  

 (a). Ved "moderselskab" forstås et selskab, som direkte eller  

 indirekte ejer mindst 25 pct. af aktiekapitalen i det udbyttebetalende  

 selskab, jfr. art.
VI, stk. 4.
Hvor en aktionær i Singapore i et dansk selskab herefter har krav på  

 tilbagebetaling af for meget tilbageholdt dansk udbytteskat, må han ansøge  

 derom på en blanket - U 20 X - som skal attesteres af de singaporeske  

 skattemyndigheder.
Blanketterne fås ved henvendelse til disse  

 skattemyndigheder eller kildeskattedirektoratet.
Hvis Singapore indfører skat på udbytte, vil en her i landet hjemmehørende  

 skatteyder - der ikke er moderselskab til det singaporeske selskab - og som  

 oppebærer udbytte fra Singapore, i medfør af art.
XVII, stk. 2 (b) (aa), have  

 krav på nedslag i den danske skat med 15 pct. af udbyttet.
Selv om udbyttet  

 er fritaget for beskatning, eksempelvis fordi det udbyttebetalende selskab er  

 omfattet af Singapores skattefritagelsesbestemmelser vedrørende de såkaldte  

 "Pioneer Industries", skal Danmark indrømme nedslag med 15 pct.  

 Begrundelsen herfor er, at Singapore indrømmer disse "Pioneer  

 Industies" en vis skattefrihed for at opmuntre til kapitalinvestering,  

 og denne skattefrihed får kun den ønskede virkning, når den kommer  

 vedkommende skatteyder til gode.
16. Renter, art.
VII, må i kildestaten beskattes med  

 15 pct.
Såfremt rentemodtageren er et finansieringsinstitut, og rentedebitor  

 er et industirelt foretagende i kildestaten, må kildestatens beskatning dog  

 højst andrage 1 pct., jfr. art.
VII, stk. 2. Renter, der tilfalder en af de  

 to staters regeringer, er helt fritaget for beskatning i kildestaten, jfr.  

 art.
VII, stk. 5-7.
Danmark skal ifølge art.
XVII, stk. 2 (b) (bb), give nedslag for betalt  

 singaporesk skat af rente.
Nedslaget der udgør 15 pct. af bruttorentebeløbet,  

 skal også indrømmes i de danske skatter, når Singapore har nedsat skatten til  

 10 pct. i medfør af art.
VII, stk. 2, eller eventuelt helt har undladt at  

 opkræve skat af renter, fordi der er tale om en i Singapore begunstiget  

 "Pioneer Industry".
17. Royalties, art.
VIII, der hidrører fra kilder i  

 den ene stat og betales til en person hjemmehørende i den anden stat, skal  

 være fritaget for beskatning i kildestaten.
For så vidt angår royalties, der  

 tilfalder personer, hjemmehørende i Danmark, fra kilder i Singapore, betyder denne  

 regel dog ikke, at Danmark har ret til at beskatte sådan indkomst.
Danmark  

 har alene ret til at medtage royalty-indkomsten ved fastsættelsen af  

 skattesatsen for modtageren af ydelsen, jfr. art.
XVII, stk. 4, og nedenfor  

 under pkt. 27.
Det er i art.
VIII, stk. 2, angivet, hvilke former for royalty den ovenfor  

 anførte bestemmelse omfatter.
Udtrykket "royalty" omfatter ikke beløb, der betales for  

 ophavsret til litterært eller kunstnerisk arbejde, for film og fjernsynsbånd  

 eller for udnyttelse af naturforekomster.
Sidstnævnte er omfattet af art.
IX,  

 se herom under pkt. 18 nedenfor.
Såfremt royaltyen kan henføres til et fast driftssted i den stat, hvorfra  

 royaltyen hidrører, finder bestemmelserne i art.
III om forretningsvirksomhed  

 anvendelse, se herom foran under pkt. 8 og 12.
18. Indkomst af fast ejendom, art.
IX, kan beskattes i  

 den stat, hvori ejendommen er beliggende.
I art.
IX, stk. 2, er det bl.a.  

 angivet, at udtrykket "fast ejendom" skal omfatte ydelser for  

 udnyttelse af naturforekomster, herunder oliekilder.
 Om avance ved salg af fast ejendom, se under pkt. 19.
19. Fortjeneste ved afhændelse af formuegenstande er  

 omtalt i art.
X.
Avance ved salg kan beskattes således:
af fast ejendom, i den stat, hvori ejendommen er beliggende, art.
X, stk.  

 1.
af andre aktiver (end fast ejendom), der tilhører et fast driftssted, i  

 den stat, hvori driftsstedet er beliggende, art.
X, stk. 2, 1. pkt., af skibe og luftfartøjer i international trafik og andre aktiver (end fast  

 ejendom) knyttet til driften af sådanne skibe eller luftfartøjer, kun i den  

 stat, hvori foretagendet er hjemmehørende, art.
X, stk. 2, 2. pkt., af formuegoder i øvrigt, kun i afhænderens bopælsstat, art.
X, stk. 3.
Det følger af art.
X, stk. 3, at avance ved salg af aktier som hovedregel beskattes i sælgerens bopælsstat.
I tilfælde af 25 pct. holding gælder dog følgende regler i art.
X, stk. 4  og 5:
Hvis selskabet, hvori aktierne haves, væsentligst driver ejendomshandel, tilkommer beskatningsretten den stat, hvori ejendommen er beliggende, uanset om sælgeren er et selskab eller en fysisk person.
Hvis selskabet, hvori aktierne haves, ikke væsentligst driver ejendomshandel, tilkommer beskatningsretten, hvis sælger er et moderselskab, den stat, hvori datterselskabet er beliggende.
Er i disse tilfælde sælgeren en fysisk person, gælder hovedreglen i stk.
 3.
20. Vederlag for personligt arbejde eller frit  

 erhverv, art.
XI, kan som hovedregel kun beskattes i den stat, hvori arbejdet er udført, art.
XI, stk. 1.
Det fastlås i art.
XI, stk. 2, at vederlag til selskabsdirektører skal behandles på samme måde som almindelig lønindkomst, dvs. at det for beskatningsretten er afgørende, i hvilken stat arbejdet er udført.
Bestyrelseshonorarer o.l. skal imidlertid anses for at være erhvervet ved arbejde i den stat, hvori selskabet er hjemmehørende, og kan således beskattes der.
 Fra den nævnte hovedregel gælder i øvrigt følgende undtagelser:
1. Ifølge art.
XII, stk. 1, tilkommer  

 beskatningsretten arbejdstagerens bopælsstat, såfremt:
Ved den under c) anførte betingelse om beskatning i bopælsstaten indføres en subsidiær beskatningsret for kildestaten.
2. Vederlag for personligt arbejde udført om bord på  

 skibe eller luftfartøjer i international trafik kan kun beskattes i arbejdstagerens bopælsstat, jfr. art.
XI, stk. 3.
Reglen afviger fra OECD-modelkonventionen og dermed fra de tilsvarende regler i en del af de af Danmark med andre lande indgåede aftaler, hvor "ledelsens sæde" er afgørende.
Det bemærkes, at undladelse af træk af dansk sømandsskat forudsætter, at den pågældende præsterer attest fra skattemyndighederne i Singapore om, at vedkommende har skattemæssig bopæl der.
Blanket F 54 bør benyttes.
3. Vederlag for offentlige hverv i den ene stats  

 tjeneste skal ifølge art.
XIII være fritaget for beskatning i den anden stat.
Dette gælder dog ikke, hvis modtageren har bopæl i den anden stat og ikke er statsborger i den lønudbetalende stat.
Pensioner efter offentlige hverv er ikke omfattet af bestemmelsen i art.
XIII, men fritagelse for beskatning i bopælsstaten følger af den generelle regel om kildestatens ret til at beskatte pensioner i art.
 XIV, se pkt. 22 nedenfor.
4. Uddannelsessøgende er ifølge bestemmelserne i art.  

 XV i vidt omfang fritaget for beskatning i studielandet af stipendier m.v. og ligeledes i et vist omfang for beskatning af lønindtægter.
21. Indkomst oppebåret af professionelle kunstnere og  

 sportsfolk beskattes i overensstemmelse med den under pkt. 20 foran nævnte hovedregel i art.
XI, stk. 1, i den stat, hvori virksomheden udøves.
Den der under pkt. 1 nævnte 183-dages regel gælder ifølge art.
XII, stk. 3,  kun, hvis besøget i kildestaten i væsentligt  

 omfang støttes ved offentlige midler fra regeringen i bopælsstaten.
Arrangeres den kunstneriske virksomhed af et foretagende hjemmehørende i en af staterne, har kildestaten, dvs. den stat, hvori arrangementet afholdes, beskatningsretten til foretagendets fortjeneste, medmindre arrangementet sker med væsentlig støtte af offentlige midler fra regeringen i foretagendets bopælsstat.
22. Ifølge art.
XIV har kildestaten beskatningsretten  

 til pensioner og livrenter.
Udtrykkene "pension" og "livrente"  

 defineres i artiklens stk. 2 og 3.
Folke- og invalidepension er ikke omfattet af denne artikel.
Danmark vil imidlertid kunne beskatte folke- og invalidepension i medfør af art.
XVII, stk. 1.
 Metoder til ophævelse af dobbeltbeskatning.
(Artikel XVII) 23. Er Danmark bopælsstat i overenskomstens forstand,  

 ophæver Danmark som hovedregel dobbeltbeskatning af indkomster, hvortil Singapore som kildestat har beskatningsretten, ved anvendelse af den såkaldte "gamle - exemptions - metode". Indkomsten medregnes herefter  

 ikke i den her i landet skattepligtige indkomst, men Danmark er berettiget til at tage indkomsten i betragtning ved fastsættelsen af skattesatsen for anden indkomst (art.
XVII, stk. 2 (a)).
24. Som undtagelse fra hovedreglen gælder, at  

 indtægter, omfattet af nedennævnte artikler, hverken må medregnes i den skattepligtige indkomst i bopælsstaten eller i denne stat tages i betragtning ved fastsættelsen af skattesatsen for anden indkomst, dvs. at disse indtægter fritages helt for beskatning i bopælsstaten ("exemption uden progression"):
Art.
XIII (offentlige hverv, jfr. foran under pkt. 20 nr. 3), art.
XIV (pensioner og livrenter, jfr. foran under pkt. 22) og art.
XV (om studerende m.fl. jfr. foran under pkt. 20 nr. 4).
25. Danmark skal som bopælsstat dog give nedslag i den  

 danske skat i form af "credit" i følgende tilfælde, jfr. art.
XVII, stk. 2  

 (b):
1. for så vidt angår renter, som omfattes af art.
VII,  

 stk. 1 og 2, med et beløb på 15 pct. af de modtagne bruttorenter, jfr. foran under pkt. 16.
2. for så vidt angår fortjeneste ved skibs- eller  

 luftfartsvirksomhed i international trafik, som omfattes af art.
V, stk. 3, med den skat, der er betalt heraf i Singapore.
Nedslaget kan ikke overstige den del af den samlede danske skat, der forholdsmæssigt falder på indkomsten fra Singapore.
Reglen svarer således helt til reglen i ligningslovens § 33 26. Singapore har ikke indført en selvstændig skat på  

 udbytte, og som anført under pkt. 14 medregner Danmark kun udbytte fra Singapore ved progressionsberegningen for her hjemmehørende skatteydere.
Hvis Singapore indfører en udbytteskat, skal Danmark indrømme nedslag i den danske skat med 15 pct. af bruttoudbyttet, jfr. art.
XVII, stk.
 2 (b) (aa), se pkt. 25 ("credit").
27. En speciel regel gælder - som anført ovenfor under  

 pkt. 17 - for så vidt angår royalties, der tilfalder en person hjemmehørende i Danmark, og som hidrører fra Singapore.
Efter bestemmelsen i art.
 VIII undlader kildestaten (Singapore) at beskatte sådan indkomst.
Desuagtet skal også Danmark (bopælslandet) undlade at beskatte og er alene berettiget til at medtage indkomsten ved fastsættelsen af skattesatsen for anden indkomst, jfr. art.
XVII, stk. 4.
 Beskatning ved til- og fraflytning.
28. Der er ikke i overenskomsten givet særlige regler  

 om beskatningen ved til- og fraflytning, og de interne regler om indtræden og ophør af skattepligt finder derfor anvendelse.
 Overenskomstens praktisering.
29. Overenskomstens bestemmelser skal praktiseres ved  

 selve skatteligningen.
For skatteårene 1968/69 - 1969/70 samt indkomstårene 1969-73 kan der blive tale om genoptagelse af skatteansættelser eller skatteberegninger, der er foretaget i strid med overenskomstens bestemmelser.
For så vidt begæring herom allerede er fremsat eller fremsættes inden udgangen af 1974, bemyndiges skatterådene herved til at genoptage vedkommende ansættelser eller beregninger til fornyet behandling uden forud indhentet bemyndigelse fra statens ligningsdirektorat.
Fremkommer begæringen først efter nævnte tidspunkt, må bemyndigelse til genoptagelse indhentes på sædvanlig måde.
Tilsvarende vil en forskudsregistrering for indkomståret 1974 på begæring være at ændre, jfr. kildeskattelovens § 53, såfremt den er foretaget i strid med overenskomsten.
Tvivlsspørgsmål med hensyn til overenskomstens praktisering vil være at forelægge for skattedepartementet.
 30. I udenrigsministeriets bekendtgørelse af  

 overenskomsten af 17.
august 1970 skal i art.
XVII, stk. 2 (a), i den danske tekst foretages følgende rettelser: ordet "udelukkende" skal ændres  

 til "udelukkede", og de to sidste sætninger skal affattes således:  

 "som er hjemmehørende i Danmark af et selskab hjemmehørende i Singapore, og hvori det førstnævnte selskab ejer mindst 25 pct. af aktiekapitalen.".
 Skattedepartementet, den 17. juni 1974.
Hans P.
Gøtrik.
/ E.
Møller.
