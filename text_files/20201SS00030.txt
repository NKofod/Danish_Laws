Beretning afgivet af Epidemiudvalget den 4. juni 2021 Beretning om at øge stadionkapaciteten til EURO 2020-slutrundekampe 1. Politiske bemærkninger Socialdemokratiet, Dansk Folkeparti, Socialistisk Folkeparti, Radikale Venstre og Enhedslisten Socialdemokratiet, Dansk Folkeparti, Socialistisk Folkeparti, Radikale Venstre og Enhedslisten konstaterer, at epidemien udvikler sig stabilt, og at vaccinationerne trods forsinkelser udrulles planmæssigt.
 Partierne er derfor interesseret i at høre sundhedsmyndighedernes vurdering af, om der kan ske yderligere lempelser af større arrangementer hen over sommeren.
Partierne konstaterer, at der igangsættes en større test på Ofelia Plads, og erfaringerne herfra bør indgå løbende.
Partierne ser frem til at drøfte dette spørgsmål samt den generelle udfasning af restriktioner, når aftalepartierne mødes til forhandlinger den 9. juni.
Venstre, Dansk Folkeparti og Det Konservative Folkeparti Venstre, Dansk Folkeparti og Det Konservative Folkeparti mener, at den aktuelle smittesituation samt den nuværende status på vaccinationsprogrammet tillader mere frihed i afholdelsen af større udendørssportsarrangementer, end hvad der hidtil er aftalt, uden at dette ville medvirke til en markant øget smitterisiko.
 Venstre, Dansk Folkeparti og Det Konservative Folkeparti mener endvidere, at yderligere genåbning af kultur- og idrætslivet nødvendigvis bør indebære en hurtigere tilbagevenden til normale forhold for færdigvaccinerede borgere  også hvis dette medfører en midlertidig skævvridning i forhold til borgere, der endnu ikke er vaccinerede.
 Venstre, Dansk Folkeparti og Det Konservative Folkeparti mener, at der er grundlag for at se på muligheden for at øge stadionkapaciteten ved de forestående EURO 2020-slutrundekampe.
 Venstre, Dansk Folkeparti og Det Konservative Folkeparti ønsker, at regeringen indkalder partierne til forhandlinger med henblik på at drøfte retningslinjerne for større arrangementer snarest.
Nye Borgerlige Nye Borgerlige støtter en fuld tilgang af tilskuere i Parken til EM i fodbold.
2. Udvalgsarbejde Udvalget har behandlet beretningen i 1 møde.
 P.u.v.
