I medfør af § 11, stk. 1, og § 15, stk. 3, i lov nr. 59 af 15. februar  

 1974 om priser og avancer fastsættes: § 1 Bestemmelserne i denne bekendtgørelse gælder for bogførings-, regnskabs-  

 og revisionsvirksomhed og dermed ligestillet virksomhed udført efter regning.  

 § 2 Virksomheder, der udfører arbejde som anført i § 1, skal udfærdige faktura  

 herfor i overensstemmelse med bestemmelserne i § 3. § 3 Fakturaen skal indeholde følgende oplysninger: 1. Angivelse af den  

 regnskabsperiode, som fakturaen omfatter. 2. I mangel af en konkret  

 regnskabsperiode angives det tidsrum, hvori det faktiske arbejde er udført.  

 3. En beskrivelse af det udførte arbejde opdelt på hovedbestanddele, såsom  

 regsnkabsmæssig assistance, revision, bogføring, budgettering, økonomisk  

 rådgivning og skattemæssig assistance. 4. Det endelige fakturabeløb  

 eksklusive moms skal være opdelt på de anførte hovedbestanddele. § 4 Stk. 1.  For arbejde omfattet af § 1 skal føres et  

 time-sagsregnskab, der sikrer, at de i § 3 anførte oplysninger kan angives.
Stk. 2.  Time-sagsregnskabet skal indeholde oplysninger  

 om antal anvendte timer inden for hver medarbejderkategori med angivelse af  

 de enkelte timesatser.
Såfremt der herudover indregnes tillæg for EDB,  

 forbrug af materialer, transportudgifter o.lign., skal disse ligeledes fremgå  

 særskilt.
Stk. 3.  Såfremt de i § 3 anførte oplysninger af  

 klienten ikke anses for tilstrækkelige, kan fakturabeløbet begæres  

 specificeret i overstemmelse med stk. 2. § 5 Overtrædelse af foranstående bestemmelse straffes med bøde. § 6 Denne bekendtgørelse træder i kraft med virkning for arbejde udført fra og  

 med den 1. september 1983.
 Monopoltilsynet, den 16. juni 1983.
