Spaltning  generationsskifte -  

 tilladelse A og B ejer hver  

 halvdelen af aktiekapitalen i X, og besidder tillige hver halvdelen af  

 stemmerne  

 i selskabet.
X beskæftiger  

 sig med målrettede kommunikationsløsninger for erhvervslivet, organisationer  

 og  

 offentlige virksomheder.
A og B erhvervede i 1999 samtlige anparter i X.
I  

 2000  

 blev der vedtaget en fondsemission på nom. 375.000 kr., og selskabet blev  

 samme  

 dag omdannet til et aktieselskab.
Aktiekapitalen udgør 500.000 kr., og  

 egenkapitalen ifølge senest aflagte årsrapport udgør 314.462 kr.
Der ønskes  

 gennemført en skattefri aktieombytning efter reglerne i  

 aktieavancebeskatningslovens § 13. Aktieombytningen gennemføres ved at A og B  

 apportindskyder deres aktier i X ved stiftelse af et nyt selskab, H.
Efter  

 gennemførelsen  

 af aktieombytningen vil H eje samtlige aktier i X og besidde samtlige stemmer  

 i  

 selskabet.
A og B vil udelukkende blive vederlagt med nyudstedte anparter i  

 X.  

 Der vil således ikke blive ydet noget kontant vederlag.
A og B vil efter  

 gennemførelsen af aktieombytningen hver eje 50% af anparterne i H og hver  

 besidde 50% af stemmerne i H.
 Den stedlige  

 region meddelte tilladelse med anmeldelsesvilkår til den ønskede  

 aktieombytning.
Der er anmodet  

 om tilladelse til gennemførelse af en skattefri ophørsspaltning af H efter  

 reglerne i fusionsskattelovens §§  

 15 a  

 og 15 b.  

 Spaltningen gennemføres ved, at de af H ejede aktier i X overføres til to  

 nystiftede anpartsselskaber med halvdelen til hver.
De to nystiftede  

 selskaber,  

 hvis eneste aktivitet vil være hver at eje nom. 250.000 kr. aktier i X,  

 kaldes  

 indtil videre for henholdsvis H1 og H2. Anpartshaverne i H vederlægges  

 udelukkende med anparter i de nystiftede anpartsselskaber, idet A udelukkende  

 vederlægges med anparter i H1, og B udelukkende vederlægges med anparter i  

 H2.  

 Der vil således ikke blive ydet noget kontant vederlag.
 Efter  

 gennemførelse af begge de ansøgte transaktioner er situationen, at A og B  

 hver  

 ejer et holdingselskab 100%, og disse holdingselskaber ejer hver 50% af såvel  

 aktier som stemmer i X.
Den primære  

 baggrund for ønsket om ændring af selskabsstrukturen er forberedelse af  

 generationsskifte.
A og B er henholdsvis 57 og 53 år gamle og er begyndt at  

 lede efter egnede personer, der i første omgang som medejere og senere som  

 eneejere kan videreføre X, når A og B ønsker at gå på pension.
 Den ønskede  

 fremtidige struktur giver langt bedre mulighed for optagelse af nye ejere i  

 X,  

 ligesom den giver bedre mulighed for at A og B kan trække sig ud af X  

 uafhængigt af hinanden.
En anden  

 baggrund for ønsket er, at driften i X efter nogle magre år igen er begyndt  

 at  

 vise tilfredsstillende resultater.
For 2004 forventes et overskud før skat på  

 1,5 mio. kr., og intet peger i retning af, at de følgende år bliver  

 dårligere.  

 På den baggrund kan det forventes, at der vil ophobe sig en del  

 overskudslikviditet i X.
Denne overskudslikviditet ønskes bragt i sikkerhed  

 for  

 driftsrisikoen i X ved udlodning af udbytte til henholdsvis H1 og H2.
Yderligere  

 fordele herved er, at A og B via deres fuldt ejede holdingselskaber  

 uafhængigt  

 af hinanden kan investere deres andel af overskudslikviditeten fra X, mens de  

 under den nuværende struktur skal være enige om alle investeringer.
A og B  

 kan  

 efter gennemførelse af transaktionerne foretage individuelle investeringer  

 med  

 forskellig risikoprofil og tidshorisont.
Endvidere vil den ønskede fremtidige  

 struktur give mulighed for, at A og B uafhængig af hinanden kan etablere nye  

 aktiviteter i nyetablerede datterselskaber af henholdsvis H1 og H2. Der er  

 dog  

 ikke på nuværende tidspunkt konkrete planer om etablering af nye aktiviteter.
 Endelig  

 betragtes det som en stor fordel, at A og B uafhængigt af hinanden kan hæve  

 udbytte til privatøkonomien fra de nye holdingselskaber, hvor de i den  

 nuværende struktur skal være enige om udbyttets størrelse.
 Efter  

 gennemførelse af ophørsspaltningen forventes det, at de to modtagende  

 holdingselskaber bevarer deres aktiepost i driftsselskabet både med hensyn  

 til  

 kapital og stemmer i mindst tre år.
 I forbindelse  

 med sagsbehandlingen blev rådgiver anmodet om at konkretisere den  

 forretningsmæssige  

 begrundelse for omstruktureringen.
Det blev i den  

 sammenhæng oplyst, at der er igangværende forhandlinger med hensyn til  

 styrkelse af organisationen og på længere sigt forberedelse af  

 generationsskifte.  

 Den person, der forhandles med, forventes at ville købe sin ejerandel på 20%  

 i  

 X gennem et af ham nystiftet holdingselskab med heraf følgende adgang til  

 skattefrit udbytte.
Der vil derfor uvægerligt opstå interessekonflikter i  

 aktionærkredsen om fastsættelsen af udbyttets størrelse, idet den nye  

 aktionær  

 vil ønske at hæve mest muligt, mens de nuværende aktionærer vil ønske at  

 holde  

 sig inden for progressionsgrænsen for aktieindkomst.
Samtidig vil  

 omstruktureringen medvirke til at minimere det beløb, den nye aktionær skal  

 betale  

 ved indtræden, idet den ønskede struktur åbner mulighed for, at de nuværende  

 aktionærer uden umiddelbare skattemæssige konsekvenser kan udlodde udbytte  

 fra  

 driftsselskabet ned til aktiekapitalen.
Holdingkonstruktionen giver endvidere  

 mulighed for, at den nye aktionær kan tegne B-aktier, mens de nuværende  

 aktier  

 bliver A-aktier med ret til forlods udbytte, indtil den aftalte merværdi ud  

 over regnskabsmæssig egenkapital i driftsselskabet er betalt.
Disse  

 aktiekursreducerende tiltag vil udgøre en markant lettelse af den nye  

 aktionærs  

 indtræden og vil kun være interessante for de nuværende aktionærer, såfremt  

 de  

 kan gennemføres uden umiddelbare skattemæssige konsekvenser.
Det er et helt  

 centralt led i planen for styrkelse af virksomhedens organisation med det  

 formål at vokse yderligere og for at kunne forsvare selskabets  

 markedsposition,  

 og det er klart i virksomhedens interesse at gøre den nye aktionærs indtræden  

 så lempelig som muligt.
Årsrapporten for  

 indkomståret 2004 viser et markant løft i indtjeningen fra 2003 til 2004. Det  

 er selskabets ledelses målsætning, at den positive udvikling skal fortsætte i  

 de kommende år, bl.a. ved hjælp af styrkelse af organisationen.
På den  

 baggrund  

 kan det forudses, at der vil ophobe sig en betydelig overskudslikviditet i  

 selskabet.
Denne overskudslikviditet ønskes bragt i sikkerhed for  

 driftsrisikoen i X ved udbytteudlodninger til holdingselskaberne.
Driftsrisikoen i  

 X består for det første i, at markedet undertiden medfører, at der ikke kan  

 landes  

 ordrer, som kan generere et tilstrækkeligt dækningsbidrag til at dække  

 selskabets faste omkostninger.
Det gøres i den forbindelse gældende, at 1)  

 langt hovedparten af selskabets omsætning består i enkeltstående opgaver, som  

 ikke gentager sig, at 2) det marked, som selskabet opererer i, er stærkt  

 konkurrencepræget, og at 3) selskabets kunder i tilfælde af faldende  

 konjunkturer med deraf følgende behov for omkostningsbesparelser  

 erfaringsmæssigt som noget af det første vil fokusere på de omkostninger, som  

 er udtryk for omsætning hos X.
 For det andet er  

 det en altid nærværende risiko, at store produktioner af f.eks. kataloger  

 viser  

 sig at være fejlbehæftede i en sådan grad, at kunden ikke vil betale, med  

 mindre katalogerne trykkes om, hvilket kan betyde meget store  

 meromkostninger,  

 som kan være livstruende for selskabet.
 Af aktionærernes  

 redegørelse fra 2005 fremgår endvidere:
 "Baggrunden  

 for, at vi ønsker at etablere den nye struktur er, at vi finder det  

 nødvendigt  

 på nuværende tidspunkt at styrke organisationen med det formål at kunne vokse  

 yderligere, så vi kan forsvare vores position på markedet.
Vi kan  

 konstatere, at betjeningen af vores nuværende kundeportefølje samt de kunder  

 vi  

 p.t. har forhandlinger med, kræver en organisation af en rimelig styrke og  

 fleksibilitet.
Derfor finder vi det nødvendigt at udvide ejerkredsen i  

 virksomheden.
 Det hænger også  

 sammen med, at vi derved vil kunne sikre en stabilitet og kontinuitet, som er  

 bydende  

 nødvendig.
 Det hænger igen  

 sammen med, at naturen af kundeforholdene i et kommunikationsbureau er  

 således,  

 at det er afgørende nødvendigt med en glidende overgang i den personkreds,  

 som  

 har det direkte kundeansvar.
Vi har i længere  

 tid drøftet organisationsstyrkelsen - og dermed styrkelsen af ejerkredsen i  

 virksomheden, og vi arbejder med to modeller.
Det er endnu ikke afgjort,  

 hvilken model som viser sig at være bedst, og muligheden står også åben for,  

 at  

 løsningen kan blive en kombination af de to modeller.
Model 1 Vi optager en  

 tredje partner i bureauet, som i første omgang nytegner aktier svarende til  

 en  

 ejerandel på 20%. En mulig partner er fundet.
Ifølge aftalen skal partneren  

 stilles i udsigt, at han på et senere tidspunkt under forudsætning af et  

 tilfredsstillende samarbejde kan blive ligeværdig partner.
Det udarbejdede  

 økonomiske oplæg baserer sig på skattevæsenets tilladelse til skattefri  

 aktieombytning med efterfølgende ophørsspaltning af holdingselskabet.
Ifølge  

 aftalen sker den mulige indtræden som aktionær og partner senest den 1.  

 januar  

 2006.
Model 2 Sideløbende med  

 partnermodellen og vækststrategien arbejdes der med muligheden for en fusion  

 med et andet bureau.
Selskabet har fået en henvendelse fra et andet bureau og  

 forhandlinger har pågået i 2005.
I forbindelse  

 med sagsbehandlingen blev rådgiver anmodet om at uddybe det  

 forretningsmæssige  

 rationale bag den ønskede spaltning.
Det blev herunder anført, at B er gift,  

 mens A er ugift, hvilket medfører, at det med et fælles holdingselskab vil  

 være  

 således, at enten kan B ikke udnytte sin og ægtefællens samlede  

 progressionsgrænse  

 for aktieindkomst, eller også skal A tåle at modtage udbytte, som beskattes  

 med  

 den høje sats for aktieindkomst.
Endvidere anfører rådgiver, at spaltningen  

 vil  

 bevirke, at der opnås en langt mere ensartet koncernstruktur, idet samtlige  

 aktionærer efter spaltningen vil have deres ejerandel i et 100% ejet  

 holdingselskab. Ønsket om tilladelse til skattefri spaltning er begrundet i  

 forebyggelse af fremtidige interessekonflikter aktionærerne imellem.
 Den  

 skatteansættende myndighed fandt, at omstruktureringen primært var  

 erhvervsmæssigt begrundet og ikke havde til formål at foretage  

 skatteundgåelse  

 eller skatteunddragelse.
 SKAT meddelte  

 tilladelse til skattefri ophørsspaltning uden fastsættelse af særlige vilkår.
