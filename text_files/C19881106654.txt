 Vedlagt sendes materiale vedrørende anstaltens bevillinger for finansåret  

 1988.
 Direktoratet skal i tilslutning til materialet bemærke følgende:
1. Bevillingerne er fastsat i prisniveau medio 1988 og  

 kan efter bevillingsreglerne (PL-reformen) som udgangspunkt ikke forventes  

 reguleret som følge af prisstigninger.
Bevillingerne er bl.a. justeret for  

 eventuelle ændringer i belægstal og visse økonomiske konsekvenser i  

 forbindelse med indførelse af den ændrede personaleuddannelse, herunder et  

 nyansat, uniformeret personale nu vil blive iklædt ved Kriminalforsorgens  

 Uddannelsescenters foranstaltning.
2. Bevillingerne er foreløbige , idet de enkelte  

 anstalters regnskabstal for finansåret 1987 endnu ikke foreligger og derfor  

 ikke er nærmere analyseret.
Under henvisning til henholdsvis skrivelse af 20.  

 oktober 1987 om indkaldelse af forslag til lov om tillægsbevilling for 1987  

 og til skrivelse af 11. november 1987 vedrørende 3 %-besparelsen til  

 direktoratet, såfremt anstaltens faktiske regnskabstal afviger fra de  

 godkendte bevillinger (regnskabstal) for 1987, tage stilling til, i hvilket  

 omfang afvigelsen vil medføre justering af den endeligt godkendte bevilling  

 for 1988. På denne baggrund samt på grundlag af anstaltens bevillingsprognose  

 pr. ultimo april 1988 vil direktoratet i juli udmelde de endeligt godkendte  

 bevillinger (regnskabstal) for 1988.
 3. Bevillingerne for finansåret 1988 vil af løn- og  

 regnskabskontoret blive overført til SCR-systemet til den enkelte anstalt  

 inden udgangen af januar 1988.
 Bevillingerne under § 18.03.02. Kriminalforsorgen i anstalter og frihed er  

 fordelt på de enkelte standardkonti bl.a. på grundlag af tjenestestedernes  

 indkomne forslag i forbindelse med forslaget til tillægsbevillingslov for  

 1987.
Bevillingerne er ikke opdelt på underkonti.
Anstalten forudsættes selv at  

 foretage denne opdeling, der tillige skal danne grundlag for udarbejdelsen af  

 anstaltens forslag til tillægsbevillingslov for 1988.
Direktoratet har, på tilsvarende måde som i 1987, for finansåret 1988  

 undladt at fastsætte bevillingerne til hhv. forsorgsforanstaltninger,  

 undervisning og bygningsvedligeholdelse.
Anstalten forudsættes således selv  

 at fastsætte bevillingerne til disse særlige formål.
 De udmeldte bevillinger indeholder en nettobevilling til  

 forsorgsforanstaltninger på konto 0600.52.5.02. Den af anstalten fastsatte  

 bevillig til dette formål må kun overskrides i det omfang, dette modsvares af  

 indtægter på konti 4300.60.3.01-02. Det samme gælder for så vidt angår  

 butiksdrift/husflid.
 4. Merudgifter som følge af ændringer i  

 aktivitetsniveauet - herunder også i forbindelse med anvendelsen af SCR og  

 SCL - skal afholdes inden for den enkelte anstalts samlede bevilling.
5. Bevilling på konto 0100.86.5. Betaling for  

 timelønnet undervisning m.v. efter reglerne i Finansministeriets  

 timelønscirkulære fremgår af vedlagte bilag.
Der må ikke overføres beløb  

 mellem denne konto og undervisningssektoren i øvrigt.
6. Udgifter, der er en følge af hærværksskader og  

 lign., skal afholdes inden for den enkelte anstalts samlede bevilling.
I de  

 tilfælde, hvor udgifterne efter anstaltens opfattelse ikke kan undgå at  

 medføre overskridelse af anstaltens samlede bevilling, skal disse spørgsmål  

 særskilt forelægges direktoratet.
Den særlige opgørelse vedrørende samtlige  

 udgifter til hærværksskader m.v. skal på sædvanlig måde indsendes i  

 forbindelse med forslag til tillægsbevilling for 1988.
7. Anstalterne skal udarbejde en særskilt opgørelse  

 over løn- og overheadudgifter til langtisdledige.
Opgørelsen skal indsendes i  

 forbindelse med afgivelsen af anstaltens bidrag til tillægsbevillingslov for  

 1988.
 8. Anstalterne kan for så vidt angår standardkontiene  

 06-39 overskride bevillingen på een konto mod tilsvarende besparelse på en  

 anden konto.
 Den samlede bevilling på standardkontiene 06-39 må ikke overskrides.
 9. Andre indtægter end de i pkt. 3 anførte kan ikke  

 begrunde afholdelse af udgifter uden særskilt tilladelse fra direktoratet.
 10. Direktoratet skal anmode om, at der senest den 25.  

 i måneden efter hvert kvartals udløb til direktoratets 1. kontor til  

 orientering indsendes resultatopgørelse for driften af anstaltens  

 personalekantine.
 11. Bortset fra ompostering af lønandele fra afsnit  

 3.02. Kriminalforsorgen i anstalter og frihed til afsnit 3.03. Beskæftigelse  

 og erhvervsmæssig uddannelse kan besparet beløb i øvrigt ikke overføres  

 mellem disse konti.
 12. Direktoratet skal indskærpe, at de udmeldte  

 personalenormativer skal overholdes og overarbejdsforbrug søges begrænset  

 mest muligt.
Spørgsmål om udbetaling af overarbejdsbetaling til ansatte i de civile  

 personalegrupper skal fortsat forelægges direktoratet, der kun vil godkende  

 udbetaling, såfremt anstaltslederen kan dokumentere, at det ikke har været  

 muligt at tilrettelægge de pågældende medarbejderes tjenestetid således, at  

 afspadsering kan finde sted.
Der henvises til direktoratets skrivelse af 17.  

 januar 1985.
13. Direktoratet skal anmode om senest den 1. juni  

 1988 at få tilsendt anstaltens bevillingsprognose for 1988 på grundlag af  

 regnskabstallene for perioden indtil udgangen af april måned.
Prognosen skal  

 omfatte standardkontiene 06-39 og samtlige indtægtskonti og skal indeholde en  

 redegørelse for størrelsen af de bevillinger, anstalten har fordelt til hhv.  

 forsorgsforanstaltninger, undervisning og bygningsvedligeholdelse, jf. pkt.  

 3.
 Direktoratets skrivelse af 23. januar 1987 vedrørende bevillinger for  

 finansåret 1987 ophæves.
 E.B.
Arne Ougaard Statsfængslet i Horsens.
