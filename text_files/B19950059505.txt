§ 1 I bekendtgørelse nr. 878 af 20. oktober 1994 om fersk fjerkrækød og efter  

 bemyndigelse fra landbrugs- og fiskeriministeren foretages følgende  

 ændringer:
 1. I § 12 tilføjes som nyt stk. 6:
»Stk. 6.  Ved forsendelse til Finland eller Sverige  

 skal fersk fjerkrækød ledsages af et certifikat foreskrevet af  

 Veterinærdirektoratet.
Det er en betingelse for certifikatets udstedelse, at  

 kødet er undersøgt og fundet fri for Salmonella i overensstemmelse med  

 Veterinærdirektoratets anvisninger.« § 2 Bekendtgørelsen træder i kraft den 15. juli 1995.
Veterinærdirektoratet, den 12. juli 1995 P.
V.
V.
