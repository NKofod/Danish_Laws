 Med henblik på at medvirke til, at genbrug af asfaltmaterialer får  

 rimelige udviklingsvilkår i Danmark blev der i december 1980 opnået enighed  

 mellem Vejdirektoratet og Asfaltindustrien om at etablere et bredt samarbejde  

 herom.
 Det besluttedes at nedsætte et »Udvalg vedrørende genbrug af  

 asfaltmaterialer« med repræsentation af alle med en direkte interesse i  

 spørgsmålet, og fra Vejdirektoratet udsendtes opfordringer til  

 Amtsrådsforeningen, Kommunernes Landsforening og Asfaltindustrien om at  

 udpege medlemmer til genbrugsudvalget.
 Ultimo februar 1981 afholdtes det første møde i udvalget, hvis  

 kommissorium og sammensætning fremgår af vedlagte bilag.
 Som det fremgår af kommissoriet var udvalgets umiddelbare opgave at  

 udarbejde foreløbige arbejdsbeskrivelser og leveringsbetingelser for  

 genbrugsasfalt, og herudover skulle udviklingen på området følges, således at  

 udvalget blev i stand til at rådgive med henblik på teknisk/økonomisk optimal  

 gennemførelse af fremtidige genbrugsarbejder.
 I overensstemmelse hermed har udvalget udarbejdet vedlagte  

 »Anbefalinger vedr. genbrug af asfaltmaterialer i Danmark« som  

 hermed ved Vejdirektoratets foranstaltning fremsendes til Deres orientering,  

 idet man samtidig herfra skal henlede opmærksomheden på de muligheder der  

 ligger i genbrug af asfaltmaterialer, både hvad angår miljømæssige fordele og  

 økonomiske og ressourcemæssige besparelser.
Man skal gøre opmærksom på, at der fra genbrugsudvalget også foreligger  

 følgende arbejdsbeskrivelser - Udbuds- og anlægsforskrifter for genbrugsasfalt (AAB), (Foreløbig udgave  

 af 14. april 1981) - Almindelig arbejdsbeskrivelse (AAB) for kold affræsning af  

 asfaltbelægninger, (Foreløbig udgave af 14. april 1981) der kan rekvireres ved henvendelse til Vejdirektoratets drifts- og  

 vedligeholdelsesafdeling.
Per Milner vejdirektør UDVALGET VEDR.
GENBRUG AF ASFALTMATERIALER Den 27. maj 1981.
 Kommissorium:
 »Udvalget skal, - med henblik på de konkrete genbrugsprojekter, der  

 bringes til udførelse allerede i sæsonen 1981, - på grundlag af foreliggende  

 viden om genbrug af asfaltmaterialer inden for vejbygningsområdet fremkomme  

 med forslag til midlertidige arbejdsbeskrivelser og leveringsbetingelser for  

 genbrugsbelægninger.
 Udvalget skal endvidere indsamle og bearbejde erfaringer fra de danske  

 genbrugsprojekter samt følge udviklingen inden for området, således at  

 udvalget vil kunne rådgive vejbestyrelserne med henblik på en optimal  

 gennemførelse af danske genbrugsprojekter i såvel teknisk som økonomisk  

 henseende«.
 Udvalgsmedlemmer:
Afdelingsingeniør Carl Steen Berggreen, formand Vejdirektoratet Direktør Jørgen la Cour, sekretær Asfaltindustriens Oplysningskontor for  

 Vejbygning, AOV Underdirektør T.
Bech-Hansen Superfos Dammann-Luxol A/S Laboratoriechef Hans Gormsen Tjærekompagniet A/S Akademiingeniør B.
Hall-Andersen Vejdirektoratet, Statens Vejlaboratorium Overingeniør Finn Hemmingsen Københavns Amts Tekniske Forvaltning,  

 Amtsrådsforeningen Direktør Torben Kjærgaard as Jens Villadsens Fabriker Laboratorieleder I.
Leszczynski Wirtgen Aps Underdirektør Vagn Nielsen Colas Vejmateriale A/S Afdelingsingeniør Knud Pedersen Tårnby Kommunes Tekniske Forvaltning  

 Kommunernes Landsforening Civilingeniør Mogens Rasmussen Vejdirektoratet Afdelingsingeniør Arne Skjoldby Vejdirektoratet, Statens Vejlaboratorium ANBEFALINGER VEDRØRENDE GENBRUG AF ASFALTMATERIALER I DANMARK I dag er udlægning af ny asfalt - som slidlag eller som bærelag - som  

 regel den billigste og enkleste metode til vedligeholdelse af  

 asfaltbelægninger, såfremt den eksisterende belægning er egnet som underlag.  

 Er dette ikke tilfældet, vil det kunne komme på tale at fjerne en del af den  

 eksisterende belægning.
 I de tilfælde, hvor der er store følgearbejder forbundet med udlægning af  

 spor, cykelstier, fortove m.m., vil det ofte være økonomisk fordelagtigt i  

 stedet at fjerne et passende lag af belægningen, inden nyt lag udlægges.
 Hvor man tidligere har betragtet brugte, afrevne asfaltmaterialer som  

 værdiløse, vil det nu ofte vise sig at være økonomisk fordelagtigt at  

 genanvende de indvundne asfaltmaterialer fremfor at skulle foretage  

 deponering af disse på egnede steder.
 Genbrug af asfaltmaterialer kan allerede nu i sådanne tilfælde medføre  

 såvel miljømæssige fordele som økonomiske og ressourcemæssige besparelser  

 både for den enkelte vejbestyrelse og for landet som helhed.
 I de kommende år må genbrug antages at blive stadig mere attraktivt ud fra  

 økonomiske overvejelser som følge af de stigende priser på bitumen og øvrige  

 råmaterialer.
 I mange lande har man i de seneste år udført forsøg med genbrug af  

 asfaltmaterialer, og det er vigtigt, at man også her i landet skaffer sig  

 erfaring og får indarbejdet den rigtige teknik, inden det generelt bliver  

 fordelagtigt at benytte genbrug.
Der findes i dag metoder, der er tilstrækkeligt afprøvede til at kunne  

 anvendes i almindelighed.
De metoder der i første række påkalder sig  

 opmærksomhed, er følgende:
Varmt genbrug på fabrik, hvorved forstås, at en passende mængde af indvundet asfaltmateriale som et  

 råmateriale iblandes ved produktion på asfaltværk og derved erstatter en del  

 af de nødvendige råmaterialer.
Varmt genbrug på vej, hvorved forstås, at den eksisterende vejbelægning efter opvarmning og  

 oprivning på stedet tilsættes og blandes med en passende mængde af nye  

 materialer, der i sammensætning er afstemt efter de aktuelle forhold,  

 hvorefter blandingen fordeles, udlægges og komprimeres på sædvanlig måde.
 En af forudsætningerne for opnåelse af den størst mulige fordel ved  

 genbrug er tilstrækkelige muligheder for at anvende indvundne  

 asfaltmaterialer.
 Med henblik på at fremme asfaltgenbrug i Danmark skal udvalget derfor  

 anbefale, at genbrug af asfaltmaterialer generelt tillades i videst muligt  

 omfang, under hensyntagen til følgende retningslinjer:
1. at genbrugsasfalt skal opfylde Vejregelforslag 7.1.441, januar  

 1980: »udbuds- og anlægsforskrifter for asfaltbeton, grusasfaltbeton og  

 pulverasfalt« med de for genbrugsasfalt nødvendige ændringer og  

 tilføjelser, som ligeledes er udarbejdet af Udvalget, 2. at indvundne asfaltmaterialer som hovedregel erhverves af  

 entreprenøren og kan anvendes efter dennes afgørelse i overensstemmelse med  

 denne anbefaling, 3. at varmtblandet genbrugsasfalt til bærelag fremstillet på fabrik  

 regnes ligeværdigt med tilsvarende ny asfalt, og at indvundne  

 asfaltmaterialer derfor frit kan genanvendes i bærelag, 4. at indvundne, veldefinerede, ensartede slidlagsmaterialer indtil  

 videre frit kan genanvendes i slidlag fremstillet på fabrik, såfremt  

 genbrugsprocenten ikke overstiger 30. Højere genbrugsprocent kan anvendes  

 efter forudgående overvejelser af teknisk og økonomisk karakter, 5. at varmtblandet genbrugsasfalt fremstillet på arbejdspladsen  

 endnu ikke med sikkerhed kan regnes ligeværdig med ny asfalt, hvorfor denne  

 metode foreløbig kun bør anvendes efter overvejelser af teknisk og økonomisk  

 karakter, herunder om underlaget er velegnet for anvendelse af metoden.
 Godkendt af »Udvalget vedr. genbrug af asfaltmaterialer« på  

 Udvalgets møde den 27. marts 1981.
