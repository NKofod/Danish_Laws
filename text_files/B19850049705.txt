 I henhold til § 8 i lov nr. 207 af 22. maj 1985 om Danmarks  

 Biblioteksskole fastsættes følgende bestemmelser:
§ 1.  Uddannelsen af bibliotekarer er tilrettelagt som  

 et overvejende teoretisk studium af 4 års varighed.
Den teoretiske  

 undervisning foregår på Danmarks Biblioteksskole.
Stk. 2.  Den praktiske uddannelse omfatter et studieår  

 og er inddelt i almen praktik, undersøgelsesperiode og feltpraktik, der alle  

 er integreret i studiet.
Den almene praktik og undersøgelsesperioden skal i  

 videst mulig omfang tilbringes i 2 forskellige institutionstyper under  

 uddannelsens 3. semester.
 Stk. 3.  Feltpraktikken omfatter institutionsbesøg og  

 studierejser i løbet af studiet samt kortere ophold ved institutioner i  

 forbindelse med seminarrækkerne og hovedopgavens udarbejdelse.
 Stk. 4.  Den teoretiske del af uddannelsen har form af  

 obligatoriske og tilvalgte undervisningsforløb, metodekurser, seminarrækker  

 og studieopgaver m.v.
1.-4. semester § 2.  Uddannelsen er opdelt i 8 semestre.
På 1.  

 semester af uddannelsen undervises i følgende temaer:
- Kulturpolitik - Brugergrupper og brugervilkår - Videns- og materialeproduktion - Biblioteks-, dokumentations- og informationsområdet.
 Stk. 2.  Der knyttes et metodekursus til undervisningen  

 på 1. semester, hvor der undervises i følgende emneområder:
- Videnskabsteori og problemformulering - Informations- og litteratursøgning - Undersøgelsesmetoder og datapræsentation.
Stk. 3.  Undervisningen på 1. semester er fælles for  

 alle studerende.
Den studerende udarbejder een studieopgave inden for et af  

 de 4 temaer.
Opgaven evalueres internt.
Der afholdes een prøve i hele  

 undervisningsstoffet med ekstern evaluering.
 § 3.  2. semester af uddannelsen består af et  

 biblioteksfagligt grundkursus, hvor der undervises i:
- Bibliografi - Referencearbejde/dokumentation - Katalogisering - Klassifikation - Elektronisk databehandling.
 Stk. 2.  Der knyttes et metodekursus til undervisningen  

 på 2. semester, hvor der undervises i følgende emneområder:
- Måle- og evalueringsteori samt evalueringsundersøgelser - Statistisk analyse - Edb-anvendelse og edb som statistisk værktøj.
Stk. 3.  Undervisningen på 2. semester er fælles for  

 alle studerende.
Den studerende udarbejder een studieopgave.
Opgaven  

 evalueres eksternt.
Der afholdes een prøve i hele undervisningsstoffet med  

 ekstern evaluering.
§ 4.  Praktiktiden på uddannelsens 3. semester  

 omfatter almen praktik og en undersøgelsesperiode.
De to perioder skal i  

 videst muligt omfang tilbringes ved to forskellige institutioner.
Stk. 2.  Den almene praktik er af 4 måneders varighed.  

 Undersøgelsesperioden er af 1 måneds varighed.
Der afsættes et af skolen  

 fastsat antal timer ugentligt til studieformål.
 Stk. 3.  Praktikperioderne planlægges af  

 undervisningsleder, afdelingsleder og en assisterende praktikleder, der i  

 samarbejde med praktikstederne tilrettelægger praktikforløbene i henhold til  

 en af rektor udstedt generel vejledning.
 Stk. 4.  Den studerende skal have opnået bedømmelsen  

 godkendt for den internt evaluerede studieopgave på 1. semester samt opnået  

 et karaktergennemsnit på mindst 6 ved de eksternt evaluerede 2 prøver på 1.  

 og 2. semester samt den eksternt evaluerede studieopgave på 2. semester inden  

 praktiktiden påbegyndes.
 Stk. 5.  Som praktiksteder fungerer biblioteker og andre  

 institutioner og foretagender inden for biblioteks-, dokumentations- og  

 informationssektoren, der er godkendt af Danmarks Biblioteksskole.
Stk. 6.  I praktiktiden udarbejdes en studieopgave, hvor  

 den studerende på baggrund af de hidtil erhvervede færdigheder, undersøger og  

 analyserer et af skolen godkendt emne.
Praktiktidsopgaven evalueres internt.
 § 5.  På 4. semester af uddannelsen undervises i  

 følgende temaer:
- Kultur- og idehistorie - Materialevalg og formidling - Udenlandsk bibliotekshistorie og komparative biblioteksforhold.
 Stk. 2.  Der knyttes et metodekursus til undervisningen  

 på 4. semester, hvor der undervises i følgende emneområder:
- Bestandssammensætning og -evaluering - Formidlingsteori og -metode - Tekstanalyse.
Stk. 3.  Undervisningen på 4. semester er fælles for  

 alle studerende.
Den studerende udarbejder een studieopgave inden for temaet  

 materialevalg med udgangspunkt i metodekursets teoretiske og metodiske  

 problemstillinger.
Opgaven evalueres eksternt.
Der afholdes een prøve med  

 ekstern evaluering i hele undervisningsstoffet.
 § 6.  I 1., 2. og 4. semester indgår feltpraktik i  

 form af institutionsbesøg og studierejser.
5.-7. semester § 7.  Undervisningen på 5.-7. semester består dels af  

 undervisning, der er fælles for alle studerende, dels af  

 tilvalgsundervisning, herunder seminarrækker.
 Stk. 2.  Undervisningen omfatter:
- Økonomi og administration - Brugerbetjening og -undervisning samt informations- og  

 kommunikationsteori.
- Det samfunds- og publikumsorienterede område - Kundskabsorganisation samt informationsteknologi og -formidling.
 Hertil kommer seminarrækkerne, jfr. § 12.
 § 8.  Undervisningen i økonomi og administration  

 omfatter såvel fælles forløb som tilvalg.
 Stk. 2.  Der afholdes een prøve med ekstern evaluering.  

 Prøven omfatter såvel det fælles som det tilvalgte undervisningsstof.
 § 9.  Undervisningen i brugerbetjening og  

 -undervisning samt informations- og kommunikationsteori er fælles for alle  

 studerende.
 Stk. 2.  Der afholdes een prøve med ekstern evaluering,  

 jfr. dog § 10, stk. 2.
 § 10.  Det samfunds- og publikumsorienterede område  

 omfatter følgende undervisningsforløb:
- Skønlitteratur - Børnebibliotekskundskab - Opsøgende biblioteksbetjening - Virksomheders og organisationers informationsbetjening - Samfundsinformation.
 Hver studerende skal vælge 2 undervisningsforløb.
 Stk. 2.  Der afholdes een prøve med ekstern evaluering i  

 undervisningsstoffet i de 2 valgte undervisningsforløb, i  

 undervisningsstoffet i brugerbetjening og -undervisning samt i informations-  

 og kommunikationsteori, jfr. § 9, stk. 2.
 Stk. 3.  Det samfunds- og publikumsorienterede område  

 omfatter endvidere følgende undervisningsforløb:
- Humaniora med hovedvægt på faglitteraturen - Humaniora med hovedvægt på andre medier og deres anvendelse - Samfundsfaglig litteratur - Teknisk/naturvidenskabelig litteratur.
 Hver studerende skal vælge 1 undervisningsforløb.
 Stk. 4.  Der afholdes een prøve med ekstern evaluering i  

 undervisningsstoffet i det valgte undervisningsforløb.
 § 11.  Kundskabsorganisation samt  

 informationsteknologi og -formidling omfatter et biblioteks- og  

 informationsfagligt undervisningsforløb.
 Undervisningen er fælles for alle studerende.
 Stk. 2.  Kundskabsorganisation samt  

 informationsteknologi og -formidling omfatter endvidere følgende  

 undervisningsforløb:
- Humanistisk information og litteratur - Humanistisk information med særlig henblik på æstetiske medier - Samfundsfaglig information og litteratur - Teknisk/naturvidenskabelig information og litteratur.
 Hver studerende skal vælge 1 undervisningsforløb.
 Stk. 3.  Der afholdes een prøve med ekstern evaluering i  

 undervisningsstoffet i det valgte undervisningsforløb samt i det biblioteks-  

 og informationsfaglige undervisningsforløb.
§ 12.  Der udbydes et antal seminarrækker med mulighed  

 for fordybelse i tværfaglige emner.
Seminarrækkerne skal dække biblioteks-,  

 dokumentations- og informationsområdet bredt og omfatte væsentlige emner  

 inden for dette.
Hver studerende skal vælge 3 seminarrækker.
Til seminarrækkerne kan  

 knyttes feltpraktik.
 Stk. 2.  Hver seminarrækkedeltagelse evalueres internt.  

 Det er et krav, at hver studerende udarbejder et seminaroplæg, samt at hver  

 studerende fungerer som kritiker på andres seminaroplæg.
Stk. 3.  Der udarbejdes een studieopgave i forbindelse  

 med en af seminarrækkerne efter den studerendes eget valg.
Studieopgaven  

 evalueres eksternt.
8. semester § 13.  I løbet af 8. semester udarbejder den  

 studerende en hovedopgave.
Rektor fastsætter nærmere regler herom.
Stk. 2.  Der afholdes i løbet af semesteret et  

 hovedopgaveseminar.
Der kan til udarbejdelsen af hovedopgaven knyttes  

 feltpraktik.
Stk. 3.  Hovedopgaven forelægges mundtligt og evalueres  

 eksternt under hensyntagen til den mundtlige fremlæggelse af opgaven.
Der  

 gives en fælles karakter, der tæller dobbelt.
Evaluering § 14.  Danmarks Biblioteksskole fastsætter fagmål og  

 eksamensfordringer i de enkelte fag.
§ 15.  Der aflægges i løbet af studiet 7 mundtlige  

 eller skriftlige prøver, der evalueres eksternt.
Den afsluttende hovedopgave  

 evalueres ligeledes eksternt under hensyntagen til den mundtlige  

 fremlæggelse.
 Stk. 2.  Prøverne i undervisningsstoffet er mundtlige  

 eller skriftlige efter rektors nærmere bestemmelse.
 § 16.  Der afleveres i løbet af studiet 5  

 studieopgaver til intern evaluering, heraf 3 i form af  

 seminarrækkedeltagelse, jfr. § 12, stk. 2.
 Stk. 2.  Der afleveres i løbet af studiet 3  

 studieopgaver til ekstern evaluering.
§ 17.  Ekstern evaluering foretages under medvirken af  

 en udefra kommende censor, jfr. § 26. Ved karaktergivningen anvendes  

 13-skalaen efter de ved højere uddannelsesinstitutioner gældende bestemmelser  

 (jfr.
Bekendtgørelse nr. 148 af 5. april 1971 om karaktergivning ved de  

 højere uddannelsesinstitutioner som ændret ved Bekendtgørelse nr. 503 af 25.  

 november 1971).
 § 18.  De studieopgaver, der skal evalueres internt,  

 evalueres af de pågældende faglærere ved, at opgaven bedømmes godkendt eller  

 ikke-godkendt.
§ 19.  Såvel studieopgaverne som hovedopgaven kan  

 udarbejdes individuelt eller af en gruppe på indtil 6 studerende.
Enhver  

 karaktergivende bedømmelse af de studerende er individuel, også i tilfælde af  

 gruppebesvarelse.
Hovedopgaven fremlægges individuelt.
 § 20.  Karakteren for hovedopgaven har vægten 2. De  

 øvrige karakterer har vægten 1.
 Der vil således være 11 karakterer, hvoraf den ene tæller dobbelt på den  

 studerendes eksamensbevis.
§ 21.  Det endelige eksamensresultat beregnes som et  

 gennemsnit af de karakterer, der er opnået ved de i § 15 nævnte prøver, og de  

 i § 16 nævnte eksternt evaluerede studieopgaver.
Der kræves en  

 gennemsnitskvotient på mindst 6,0 for at bestå afgangseksamen som bibliotekar  

 D.B.
 Stk. 2.  De enkelte karakterer må ikke være under 5.
 Alle de i § 16 nævnte internt evaluerede studieopgaver skal desuden have  

 opnået bedømmelsen godkendt.
Almene eksamensregler § 22.  En studerende kan højst 3 gange indstille sig  

 til de enkelte prøver eller aflevere de enkelte studieopgaver.
Stk. 2.  Fornyet indstilling er betinget af, at den  

 opnåede karakter er under 6 ved den enkelte prøve, eller at studieopgaverne  

 er bedømt »ikke godkendt«.
Såfremt en studieopgave bedømmes  

 »ikke godkendt«, skal den pågældende lærer give den studerende en  

 skriftlig begrundelse for bedømmelsen.
 Stk. 3.  Skolerådet/afdelingsrådet kan i ganske særlige  

 tilfælde give dispensation til indstilling en 4. gang.
§ 23.  Omprøve finder sted ved den nærmest følgende,  

 ordinære prøve.
Den studerende har dog mulighed for een omprøve i de enkelte  

 fag eller undervisningsforløb i forlængelse af en netop afsluttet prøve;  

 sådan omprøve holdes om muligt i forbindelse med sygeeksamen i de pågældende  

 fag eller undervisningsforløb.
 Stk. 2.  Ved fornyet indstilling til en prøve eller  

 aflevering af en studieopgave bortfalder karakteren for den tidligere prøve  

 eller studieopgave.
 § 24.  I tilfælde, hvor en studerende på grund af  

 sygdom eller af lignende grund til forfald ikke har kunnet deltage i prøverne  

 i den normale termin, lader skolen afholde sygeeksamen.
 § 25.  Eksaminatorerne ved de mundtlige prøver udpeges  

 af rektor blandt biblioteksskolens lærere.
§ 26.  Censorer beskikkes af ministeriet for  

 kulturelle anliggender for 3 år ad gangen.
Der fastsættes nærmere regler om  

 censorvirksomhed og klager over bedømmelse af eksaminationer ved Danmarks  

 Biblioteksskole.
 § 27.  Biblioteksskolerådet kan i særlige tilfælde  

 give tilladelse til meritoverførsel for studerende, der helt eller delvist  

 har gennemført uddannelse ved andre videregående uddannelsesinstitutioner.
 § 28.  Bekendtgørelsen træder i kraft ved  

 bekendtgørelsen i Lovtidende og har virkning fra 1. september 1985.
 Stk. 2.  Studerende, der inden 1. september 1985 har  

 begyndt en uddannelse på Danmarks Biblioteksskole, sektion I, kan afslutte  

 uddannelsen efter bestemmelserne i Bekendtgørelse nr. 421 af 30. august 1978,  

 jfr. stk. 4.
 Stk. 3.  Studerende, der inden 1. september 1985 har  

 begyndt en uddannelse på Danmarks Biblioteksskole, sektion II, kan afslutte  

 uddannelsen efter bestemmelserne i Bekendtgørelse nr. 381 af 1. august 1978,  

 jfr. stk. 4.
 Stk. 4.  Der gives undervisning i de planlagte  

 undervisningsforløb og afholdes eksamen efter de hidtidige bekendtgørelser  

 til og med undervisningsåret 1987/88. Biblioteksskolen kan også efter dette  

 tidspunkt i indtil 2 år afholde eksamen efter de nævnte bekendtgørelser for  

 studerende, der er undervist efter disse.
