 I henhold til § 5, stk. 2, i lov om frikommuner, jf.
 lovbekendtgørelse nr. 316 af 15. juni 1988 meddeles:
 § 1.  Sundhedsministeren har den 7. marts 1989  

 godkendt frikommuneregulativ nr. 8 for Frederiksborg Amt om betalingsordning  

 for ventepatienter i sygehusvæsenet i Frederiksborg Amt, jf. § 45 b i lov om  

 frikommuner.
 § 2.  Frikommuneregulativet indebærer, at  

 Frederiksborg Amt uanset reglerne i § 5, stk. 1, i lov om sygehusvæsenet, jf.  

 lovbekendtgørelse nr. 476 af 7. november 1985, af en kommune i  

 amtsrådskredsen kan opkræve betaling pr. sengedag for patienter, der efter  

 afsluttet sygehusbehandling fortsat er indlagt på amtskommunens sygehuse, og  

 som har bopæl i den pågældende kommune.
 § 3.  Frikommuneregulativet træder i kraft den 1.  

 januar 1990 og gælder til og med 31. december 1992. Frikommuneregulativet vil  

 være fremlagt de samme steder som amtsrådets mødedagsordener, jf. § 9, stk.  

 3, i lov om kommunernes styrelse.
