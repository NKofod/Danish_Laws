 Godkendelse m.v. af Finland efter selskabsskattelovens § 13, stk. 3.
 Departementet er blevet spurgt om udbytter fra Finland kan anses for  

 skattefrie for et dansk moderselskab efter selskabsskattelovens § 13, stk. 3.
 Departementet meddelte, at det finske skattesystem som udgangspunkt  

 opfylder betingelserne efter selskabsskattelovens § 13, stk. 3.
 Skattemyndighederne kan fortsat afkræve et selskab nødvendig dokumentation  

 for moderselskabets og det udenlandske datterselskabs skatteforhold m.v., jf.  

 § 4-6 i bekendtgørelse nr. 580 af 4. december 1984.
Skattemyndighederne kan efter bekendtgørelsens §§ 5 og 6 også fortsat  

 kræve dokumentation fra moderselskabet for, at et udenlandsk datterselskab  

 ikke er omfattet af særlige lempelige skatteregler.
Dette kan komme på tale,  

 hvor der er tvivl om, hvorvidt et udenlandsk selskab er omfattet af  

 skatteregler, herunder særlige erhvervsfremmeregler, der bevirker, at  

 selskabsbeskatningen er væsentlig mindre end den danske.
 Hvis udbyttet er fritaget for beskatning efter udenlandske regler, der  

 svarer til selskabsskattelovens § 13, stk. 3, skal det dokumenteres, at et  

 eventuelt datterselskab er beskattet efter regler, der ikke afviger  

 væsentligt fra de danske regler.
