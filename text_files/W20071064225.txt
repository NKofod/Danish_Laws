Klage over beslutning om tvangsmedicinering med depotmedicin Det lokale Psykiatriske Patientklagenævn godkendte beslutningen om tvangsmedicineringen.
Nævnet lagde blandt andet til grund, at der være en betydelig risiko for forværring af symptomerne, og at patienten ville handle ud fra sin opfattelse af at være forfulgt, hvis behandlingen med antipsykotisk medicin ophørte.
Nævnet lagde endvidere vægt på, at patienten gennem de seneste uger dagligt var forsøgt motiveret for at tage Fluanxol depot 50 mg frivilligt.
Endelig lagde nævnet vægt på, at udsigten til helbredelse eller en betydelig og afgørende bedring af tilstanden ville blive forringet, hvis han ikke blev tvangsmedicineret.
Sundhedsvæsenets Patientklagenævn tiltrådte afgørelsen fra Det lokale Psykiatriske Patientklagenævn.
Nævnet lagde vægt på, at kravet om mindst indgribende foranstaltning, da patienten gennem 13 dage var forsøgt motiveret for frivillig behandling.
Nævnet oplyste, at det af § 5 i den dagældende bekendtgørelse om tvangsbehandling, fiksering, tvangsprotokoller m.v. på psykiatriske afdelinger, fremgår, at depotpræparater i videst muligt omfang bør undgås.
Det var nævnets opfattelse, at tvangsmedicinering med depotmedicin sædvanligvis er en mere indgribende foranstaltning end peroral behandling, men nævnet fandt imidlertid ud fra en konkret vurdering, at Fluanxol i depotform i dette tilfælde opfyldte kravet om mindst indgribende behandlingsform på det tidspunkt, hvor beslutningen om tvangsbehandling blev truffet.
Nævnet lagde herved vægt på, at man på psykiatrisk afdeling havde et indgående kendskab til patienten, at Fluanxol depot havde effekt på hans tilstand, og at det var vanskeligt at opretholde den medicinske behandling, såfremt denne blev givet som tablet eller mikstur.
 Sundhedsvæsenets Patientklagenævn fandt endvidere, at tvangsbehandlingen opfyldte kravet om anvendelse af afprøvede lægemidler i sædvanlig dosering og med færrest mulige bivirkninger.
