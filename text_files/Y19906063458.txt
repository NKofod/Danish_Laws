Udtalt, at hvervet som borgmester efter Indenrigsministeriets  

 opfattelse må anses for uforeneligt med hvervet som bestyrelseformand i en  

 bank, hvormed kommunen har et, i såvel art som omfang, meget betydeligt  

 engagement.
Ministeriet henviste herved til, at banken var kommunens  

 hovedbankforbindelse, og at kun ubetydelige midler var anbragt i andre  

 pengeinstitutter.
 Ministeriet henviste i øvrigt til Folketingets Ombudsmands redgørelse  

 om spørgsmålet i en tidligere sag, hvori det var angivet, at der ved forening  

 af de to nævnte hverv må fastlægges retningslinier for administration,  

 kontrol m.v. af kommunens økonomiske dispositioner, men at det kun kommer på  

 tale, hvor en konkret vurdering af arten og omfanget af kommunens engagement  

 med det pågældende pengeinstitut ikke gør en forening af hvervene ubetinget  

 udelukket (FOB 1981, side 115).
 Endelig bemærkede ministeriet, at det forhold, at det pågældende  

 pengeinstitut i en lang årrække havde været kommunens hovedbankforbindelse,  

 ikke kunne anføres til støtte for en opretholdelse af den samtidige  

 varetagelse af de to hverv.
 Efter at Indenrigsministeriet med skrivelse af 27. juni 1989 havde  

 videresendt Deres skrivelse til Tilsynsrådet for Københavns Amt, modtog De i  

 skrivelse af 15. august 1989 fra tilsynsrådet meddelelse om, at spørgsmålet  

 om foreneligheden af de to hverv tidligere havde været behandlet af  

 tilsynsrådet, og at tilsynsrådet på sit møde den 14. august 1989 havde  

 vedtaget at tilkendegive, at der ikke forelå nye oplysninger, der gav  

 anledning til en fornyet vurdering af rådets udtalelse i skrivelse af 18. maj  

 1982.
 De har herefter i skrivelse af 17. august 1989 klaget til  

 Indenrigsministeriet over tilsynsrådets udtalelse, idet De mener, at  

 varetagelsen af hvervet som borgmester i Tårnby Kommune er uforeneligt med  

 hvervet som formand for Amagerbankens bestyrelse som følge af, at kommunen  

 har en betydelig formue anbragt i banken.
Det fremgår af tilsynsrådets skrivelse af 18. maj 1982, at Tårnby Kommune  

 har haft Amagerbanken som hovedbankforbindelse siden 1909, og at banken blev  

 benyttet dels til indsættelse af kommunens kontante midler på indlånsvilkår,  

 dels til medvirken i andre bankforretninger.
Pr. 16. december 1981 fordelte  

 kommunens samlede indståender i pengeinstitutter sig på følgende måde:
Amagerbanken Det fremgår tillige af tilsynsrådets skrivelse, at borgmester  Thorkild  

  Feldvoss har været medlem af Amagerbankens repræsentantskab fra den 7.  

 december 1970, og at han indtrådte i bestyrelsen den 27. april 1977. Siden  

 den 1. september 1979 har han været formand for bankens bestyrelse.
Det var endvidere i sagen oplyst, at borgmesteren som følge af sin  

 inhabilitet ikke deltog i økonomiudvalgets og kommunalbestyrelsens behandling  

 af sager med relation til Amagerbanken.
Beføjelserne til at disponere i  

 forhold til kommunens bankforbindelser var overladt til kommunaldirektøren,  

 men således at dispositionerne kontrolleredes af økonomiudvalget uden  

 borgmesterens deltagelse.
For den mere langsigtede anbringelse af kommunens  

 midler var det oplyst, at økonomiudvalget traf beslutningerne om anbringelse  

 i obligationer, men at udvalget ikke tog stilling til spørgsmålet om, ad  

 hvilken vej køb af obligationer skulle foretages.
Kommunaldirektøren var  

 bemyndiget til at gennemføre beslutninger om obligationskøb, som ofte blev  

 foretaget gennem Amagerbanken, men også gennem private vekselerere.
I sin udtalelse af 18. maj 1982 tilkendegav tilsynsrådet, at rådet  

 principielt fandt det forkert, at borgmesteren ved siden af sit  

 borgmesterhverv beklædte hvervet som formand for Amagerbankens bestyrelse og  

 som følge heraf var afskåret fra at udøve en del af de funktoner, der  

 påhviler en borgmester som leder af kommunens administration og formand for  

 kommunens økonomiudvalg.
Under hensyn til at kommunen siden 1909 havde  

 benyttet Amagerbanken som hovedbankforbindelse, og at dette engagement ikke  

 var forskudt til fordel for Amagerbanken efter borgmesterens overtagelse af  

 formandskabet i banken, samt til at kommunalbestyrelsen havde truffet en  

 række foranstaltninger for sikre, at afgørende beslutninger om kommunens  

 økonomiske dispositioner blev truffet uden borgmesterens medvirken, ville  

 tilsynsrådet dog efter omstændighederne ikke modsætte sig, at ordningen  

 opretholdtes.
Tilsynsrådet henstillede dog under hensyn til, at kommunen havde anbragt  

 meget betydelige midler i Amagerbanken, at de vedtagne retningslinier blev  

 strammet, så det sikredes, at alle afgørelser af betydning for anbringelsen  

 af kommunnes midler blev truffet af økonomiudvalget eller kommunalbestyrelsen  

 i møder, hvor borgmesteren ikke deltog, og at økonomiudvalget eller  

 kommunalbestyrelsen ikke alene fastlagde retningslinierne for, men også traf  

 de afgørende beslutninger om og førte tilsyn med anbringelsen.
Samtidig  

 henstillede tilsynsrådet, at kommunaldirektørens beføjelser blev indskrænket  

 til den daglige administration af den fastlagte praksis.
 Som meddelt Dem i skrivelse af 22. december 1989 har Indenrigsministeriet  

 til brug for vurderingen af spørgsmålet om foreneligheden af de to hverv  

 anmodet Tårnby Kommunalbestyrelse om ajourførte oplysninger vedrørende  

 kommunens benyttelse af Amagerbanken og andre pengeinstitutter, samt  

 oplysninger om de retninglsinier der følges, for at sikre, at borgmesterren  

 ikke medvirker ved afgørende beslutninger om kommunens økonomiske  

 dispositioner.
I den i kopi vedlagte skrivelse af 1. februar 1990 har Tårnby  

 Kommunalbestyrelse oplyst, at Amagerbanken A/S stadig må betegnes som  

 kommunernes hovedbankforbinelse, idet kommunen dog fortsat har konti i 4  

 andre pengeinstitutters lokale afdelinger.
Pr. 2. januar 1990 var følgende  

 indeståender i pengeinstitutter:
Kommunalbestyrelsen har oplyst, at kommunen i Amagerbanken har en  

 indlånskonto på anfordring med den særlige aftale, at kontoen kan overtrækkes  

 med indtil 10 mill. kr. af maksimalt 1 uges varighed.
Renten på denne konto  

 er for første halvår af 1990 aftalt til 11% p.a. for såvel kredit som debet.
 Kommunalbestyrelsen har endvidere oplyst, at der med Amagerbanken i 1989  

 er etableret et tidsbegrænset aftaleindskud på 50 mill. kr., der forrentes  

 med 11,75%, p.a., svarende til markedsrenten.
Det er oplyst, at borgmester  Feldvoss ved behandlingen af disse to  

 engagementer med Amagerbanken erklærede sig inhabil.
Derimod har der ikke i  

 1988 været tilfælde, hvor borgmestreren i økonomiudvalget eller  

 kommunalbestyrelsen har måttet erklære sig inhabil på grund af formandskabet  

 i banken.
 Der er endelig oplyst, at det af tilsynsrådet i 1982 givne pålæg blev  

 taget til efterretning af kommunalbestyrelsen, og at der ikke siden er  

 foretaget ændringer i de for området gældende regler og retningslinier.
 I denne anledning skal indenrigsministeriet udtale følgende:
Den kommunale styrelseslov indholder ikke regler om særlige  

 valgbarhedsbetingelser for medlemmer, der vælges til at varetage  

 borgmesterhvervet.
De kommunalbestyrelsesmedlemmer, der som ansatte i  

 kommunens tjeneste er afskåret fra medlemskab af økonomiudvalget, jf.  

 styrelseslovens § 29, stk. 3, vil dog allerede som følge af borgmesterens  

 fødte formandskab i økonomiudvalget ikke kunne varetage borgmesterhvervet.  

 Herudover antages det i teori og praksis, at enhver ansættelse i kommunens  

 tjeneste er uforenelig med hvervet som borgmester, idet borgmesteren ikke  

 alene er formand for kommunalbestyrelsen og økonomiudvalget, men tillige er  

 den øverste daglige leder af administrationen.
Reglerne i den kommunale styrelseslovs § 29 om generel inhabilitet eller  

 hvervsuforenelighed betragtes således ikke som udtømmende, men må ses som  

 udtryk for generelt gældende retsprincipper om inhabilitet.
Personer i privat  

 erhverv kan som følge heraf være afskåret fra at varetage borgmesterhvervet,  

 hvis de som led i udøvelsen af deres private erhverv har væsentlige og  

 hyppige forrentingsforbindelser med kommunen, der nødvendiggør, at der af den  

 kommunale administration uddøves en løbende kontrol med opfyldelsen af  

 indgåede aftaler m.v.
Som anført i en kommentar til en højesteretsdom fra  

 1981 om en erhvervsdrivendes adgang til medlemskab af økonomiudvalget skal  

 inhabilitetsbetragtninger dog fremføres med varsomhed, når man er uden for  

 den specielle inhabilitets område, idet det må være lovgivningsmagtens opgave  

 at foretage afvejningen mellem hensynet til befolkningens tillid til den  

 kommunale forvaltning og hensynet til de erhvervsdrivendes ret til at deltage  

 i det kommunale arbejde på lige fod med andre erhvervsgruppper (Ugeskrift for  

 Retsvæsen 1982 B, s. 2-6).
Der er heller ikke i forvaltningsloven regler om generel inhabilitet, idet  

 loven alene indeholder bestemmelser om, hvornår en person er specielt inhabil  

 og dermed afskåret fra af deltage i en sags behandling.
Bestemmelserne i  

 forvaltningsloven indeholder dog en forudsætning om, at man ved udnævnelse  

 eller beskikkelse af personer til at beklæde stillinger eller hverv inden for  

 den offentlige forvaltning tilstræber at undgå at udpege nogen, for hvis  

 vedkommende det på forhånd må formodes, at der jævnligt vil opstå tilfælde af  

 inhabilitet, jf.
Folketingstidende 1985/86, tillæg A, sp. 86, som  

 Forvaltningsloven af Asbjørn Jensen m.fl., side 51.
 Spørgsmålet om foreneligheden af hvervet som borgmester og  

 bestyrelsesformand i et pengeinstitut, hvor (en del af) kommunens likvide  

 midler er anbragt, er ikke reguleret i lovgivningen, og der er heller ikke  

 retspraksis om spørgsmålet.
Folketingets Ombudsmand har i en redegørelse af 17. juni 1981 vedrørende  

 en undersøgelse af en konkret sag givet udtryk for, at en forening af  

 hvervene som borgmester og bestyrelsesformand/medlem af et pengeinstitut,  

 hvori en (ikke ubetydelig) del af kommunens økonomiske midler er anbragt, vil  

 udelukke borgmesteren fra at udøve sin almindelige tilsynsforpligtelse og  

 beslutningskompetence med hensyn til økonomiske dispositioner samt medføre  

 inhabilitet ved kommunalbestyrelsens og økonomiudvalgets behandling af sager  

 herom i et sådant omfang (og i sager af en sådan art), at det må give  

 anledning til meget væsentlige betænkeligheder.
Efter ombudsmandens  

 opfattelse er betænkelighederne ved en forening af de to nævnte hverv så  

 væsentlige, at det må give anledning til nogen tvivl, om de i tilstrækkelig  

 grad vil kunne afbødes gennem fastsættelse af nærmere retningeslinier for  

 administration, kontrol m.v.: Ombudsmanden fandt dog ikke tilstrækkeligt  

 grundlag for at anse en sådan ordning for uholdbar, når fastlæggelse heraf  

 kun kommer på tale som et alternativ i tilfælde, hvor en konkret  

 vurdering af arten og omfanget af kommunens engagement med det pågældende  

 pengeinstitut ikke gør en forening af hvervene ubetinget udelukket  

 (Folketingets Ombudsmands beretning for 1981, side 115).
I den konkrete sag, som ombudsmanden havde undersøgt, var ca. 25% af  

 kommunens likvide midler anmbragt i den bank, i hvilken borgmesteren var  

 formand for bestyrelsen.
I den foreliggende sag er Amagerbanken Tårnby  

 Kommunes hovedbankforbindelse, og kun ubetydelige midler er anbragt i andre  

 pengeinstitutter.
Der er således tale om et, i såvel art som omfang, meget  

 betydeligt engagement med Amagerbanken.
På denne baggrund finder Indenrigsministeriet, at hvervet som borgmester i  

 Tårnby Kommune må anses for uforeneligt med hvervet som formand for  

 Amagerbankens bestyrelse.
Det bemærkes herved, at det forhold, at  

 Amagerbanken i en lang årrække har været kommunens hovedbankforbindelse, ikke  

 efter ministeriets opfattelse kan anføres til støtte for en opretholdelse af  

 den samtidige varetagelse af de to hverv, idet netop foreningen heraf - ud  

 fra en generel vurdering - er egnet til at skabe tvivl om, hvorvidt der i  

 forbindelse med anbringelsen af kontante midler og andre bankforretninger  

 alene handles til varetagelse af kommunens interesser.
 Indenrigsministeriet har derfor samtidig hermed anmodet Tilsynsrådet for  

 Københavns Amt om at tage sagen op til fornyet behandling på grundlag af de  

 nu tilvejebragte oplysninger samt i lyset af ministeriets ovenfor  

 tilkendegivne opfattelse.
 En kopi af denne skrivelse er sendt til Tårnby Kommunalbestyrelse.
 Hvilket herved meddeles, idet man skal anmode tilsynsrådet om at tage  

 sagen op til fornyet behandling på grundlag af de nu tilvejebragte  

 oplysninger samt i lyset af ministeriets ovenfor tilkendegivne opfattelse.
 Der vedlægges en kopi af Tårnby Kommunalbestyrelses skrivelse af 1.  

 februar 1990 med bilag, idet der henvises til tilsynsrådets j.nr.  

 1989-089-3-185-1.
 Ministeriet skal anmode om at blive underrettet om, hvad der videre  

 passerer i sagen.
Med venlig hilsen Emil le Maire (* 1) UfR 1982B,s.2-6.Folketingets Ombudsmands beretning for 1981, side  

 115.
