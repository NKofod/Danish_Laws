Betænkning afgivet af Udenrigsudvalget den 21. maj 2021 Betænkning over Forslag til folketingsbeslutning om fjernelse af bistand til det palæstinensiske selvstyre [af Peter Seier Christensen (NB) m.fl.]:
1. Indstillinger Et flertal i udvalget (udvalget med undtagelse af DF, NB og IA) indstiller beslutningsforslaget til forkastelse.
 Et mindretal i udvalget (DF og NB) indstiller beslutningsforslaget til vedtagelse uændret.
 Et andet mindretal i udvalget (IA) vil stemme hverken for eller imod beslutningsforslaget.
 Liberal Alliance, Alternativet, Kristendemokraterne, Siumut og Sambandsflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Udvalgsarbejdet Beslutningsforslaget blev fremsat den 9. marts 2021 og var til 1. behandling den 5. maj 2021. Beslutningsforslaget blev efter 1. behandling henvist til behandling i Udenrigsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 1 møde.
Bilag Under udvalgsarbejdet er der omdelt 1 bilag på beslutningsforslaget.
Annette Lind (S) Uffe Elbæk (UFG) Daniel Toft Jakobsen (S) Kasper Sand Kjær (S) Lars Aslan Rasmussen (S) Mette Gjerskov (S) Rasmus Horn Langhoff (S) nfmd.
Henrik Vinther (RV) Martin Lidegaard (RV) Karsten Hønge (SF) Anne Valentina Berthelsen (SF) Rasmus Nordqvist (SF) Eva Flyvholm (EL) Christian Juhl (EL) Aaja Chemnitz Larsen (IA) Sjúrður Skaale (JF) Michael Aastrup Jensen (V) Bertel Haarder (V) fmd.
Marcus Knuth (KF) Karen Ellemann (V) Ellen Trane Nørby (V) Fatma Øktem (V) Ulla Tørnæs (V) Alex Ahrendtsen (DF) Søren Espersen (DF) Lise Bech (DF) Mette Abildgaard (KF) Katarina Ammitzbøll (KF) Peter Seier Christensen (NB) Liberal Alliance, Alternativet, Kristendemokraterne, Siumut og Sambandsflokkurin havde ikke medlemmer i udvalget.
