Bekendtgørelse om ændring af bekendtgørelse om fondsferiedage § 1 I bekendtgørelse nr. 1177 af 24. juli 2020, foretages følgende ændringer:
 1. I § 14, stk. 3, indsættes efter »NemKonto«: » eller til en anden konto, som lønmodtager skriftligt har oplyst fonden«.
 2. I § 14 indsættes efter stk. 3 som nyt stykke:
»Stk. 4. Har lønmodtager ikke en NemKonto, kan fonden fastsætte en frist for at modtage oplysninger om en anden konto, jf. stk. 3. Modtager fonden ikke inden fristens udløb oplysning om en anden konto, kan fonden anse lønmodtagers ansøgning for bortfaldet.« Stk. 4-6 bliver herefter stk. 5-7.
§ 2 Bekendtgørelsen træder i kraft den 1. januar 2021.
