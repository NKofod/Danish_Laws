Fremsat den 5. november 2003 af  

 skatteministeren (Svend Erik Hovmand) Forslag til Lov om indgåelse af aftale mellem Kongeriget Danmark  

  

 og Kongeriget Sverige om visse skattespørgsmål (Grænsegængeraftale) § 1.  

  

 Aftale mellem Kongeriget Danmark og Kongeriget Sverige om visse  

 skattespørgsmål  

 kan tiltrædes på Danmarks vegne.
Aftalen mellem Kongeriget Danmark og  

 Kongeriget Sverige om visse skattespørgsmål er optaget som bilag til denne  

 lov.
 Stk. 2.  

  

 Aftalen  

 træder i kraft og finder anvendelse i Danmark efter bestemmelserne i aftalens  

 artikel 7.
 § 2.  



  

 Skattepligtige efter kildeskattelovens § 2, stk. 1,  

 litra a, er tillige indkomstskattepligtige af indkomst, som Danmark kan  

 beskatte i henhold til aftalens artikel 1. Indkomsten henregnes til  

 A-indkomst  

 efter kildeskattelovens § 43, stk.1.
 Stk. 2.  

  

 Fradrag  

 efter aftalens artikel 2 fradrages i den personlige indkomst, jf.  

 personskattelovens § 3.
 § 3.  

  

 Loven  

 træder i kraft dagen efter bekendtgørelse i Lovtidende, jf. dog stk. 2.
 Stk. 2.  

  

 § 4  

 får virkning samtidigt med aftalens artikel 2. § 5, nr. 1, 3 og 5, får  

 virkning samtidigt med aftalens artikel 3.
 § 4.  

  

 I  

 lov om en arbejdsmarkedsfond, jf. lovbekendtgørelse nr. 694 af 20. august  

 2002,  

 som ændret ved § 5 i lov nr. 1066 af 17. december 2002 og senest ved  

 § 5 i lov nr. 447 af 10. juni 2003, foretages følgende ændringer:
 1.  

  

 I  

  

 § 8, stk. 1,  

  

 litra i, ændres »lov om  

 social service.« til: »lov om social service,«.
 2.  

  

 I  

  

 § 8, stk. 1,  

  

 indsættes efter litra i  

 som litra j:
»j)  

 	  

    

 indbetalinger, som  

 arbejdsgiveren foretager til en pensionsordning i fremmed stat og som ikke  

 medregnes ved den skattepligtige indkomst som følge af bestemmelser i en  

 dobbeltbeskatningsoverenskomst.« 3.  

  

 I  

  

 § 11, stk. 2,  

  

 indsættes efter 1. pkt.  

 som 2. punktum:
»Tilsvarende gælder indbetalinger, som en arbejdsgiver foretager  

 til et pensionsinstitut i fremmed stat, og som ikke medregnes ved den  

 ansattes  

 skattepligtige indkomst som følge af bestemmelser i en  

 dobbeltbeskatningsoverenskomst.« § 5.  

  

 I  

 lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, som ændret ved § 1 i  

 lov  

 nr. 1056 af 17. december 2002 og senest ved § 431 i lov nr. 453 af 10.  

 juni 2003, foretages følgende ændringer:
 1.  

  

 I   

  

 § 9 C, stk. 9, 1. pkt.,  

  

 indsættes  

 efter »Storebæltsforbindelsen«: »og Øresundsforbindelsen«.
 2.  

  

 I   

  

 § 9 C, stk. 9, 2. pkt.,  

  

 indsættes  

 efter »bil«: »eller motorcykel«.
 3.  

  

 I  

  

 § 9 C, stk. 9,  

  

 indsættes efter 2.  

 pkt.:
»Fradraget for benyttelse af Øresundsforbindelsen kan foretages  

 med 50 kr. pr. passage ved benyttelse af bil eller motorcykel og  

 med 8 kr. pr. passage for brugere af kollektiv trafik.« 4.  

  

 I  

  

 § 9 C, stk. 9, 3. pkt.,  

  

 som bliver 4.  

 pkt., indsættes efter »bil«: »eller på motorcykel« 5.  

  

 I  

  

 § 9 C, stk. 9, 3. pkt.,  

  

 som bliver 4.  

 pkt., indsættes efter »A/S Storebælt«: »eller Øresundsbro Konsortiet«.
 § 6.  

  

 Loven  

 gælder ikke for Færøerne eller Grønland.
Bilag Aftale mellem Kongeriget Danmark og  

  

 Kongeriget Sverige om visse skattespørgsmål I forholdet mellem Sverige og Danmark skal følgende  

 gælde i henhold til Overenskomst af 23. september 1996 mellem de nordiske  

 lande  

 til undgåelse af dobbeltbeskatning for så vidt angår indkomst- og  

 formueskatter.
Artikel 1 1. Hvis en person, der er hjemmehørende i en  

 kontraherende stat, oppebærer løn eller andet lignende vederlag for  

 personligt  

 arbejde i tjenesteforhold, som normalt udføres i den anden kontraherende  

 stat,  

 for en arbejdsgiver, der er hjemmehørende i denne anden stat, eller ved et  

 fast  

 driftssted eller et fast sted, som personens arbejdsgiver har i denne anden  

 stat, skal arbejdet ved anvendelse af artikel 15, stykke 1 og 2, anses for  

 udført i denne anden stat, selvom arbejdet faktisk udføres i den førstnævnte  

 stat eller i en tredjestat, såfremt a)  

 	  

    

 arbejdet i den  

 førstnævnte stat udføres af personen i dennes egen bolig, eller b)  

 	  

    

 arbejdet i den  

 førstnævnte stat eller i en tredjestat udgør tjenesterejse eller andet  

 arbejde  

 af lejlighedsvis karakter, men kun, hvis arbejdet i den anden stat udgør mindst  

 halvdelen af arbejdstiden i hver 3-måneders periode.
2. Bestemmelserne i stk. 1 gælder a)  

 	  

    

 i tilfælde, hvor  

 arbejdsgiveren ikke er hjemmehørende i den anden kontraherende stat, kun hvis  

 den løn eller det andet lignende vederlag, som personen oppebærer, påhviler  

 et  

 fast driftssted eller et fast sted, som arbejdsgiveren har i den anden stat, b)  

 	  

    

 i tilfælde, hvor  

 arbejdsgiveren er hjemmehørende i den anden kontraherende stat, kun hvis den  

 løn eller det andet lignende vederlag, som personen oppebærer, ikke påhviler  

 et  

 fast driftssted eller et fast sted, som arbejdsgiveren har i den førstnævnte  

 kontraherende stat.
Artikel 2 1. Hvis en fysisk person erhverver indkomst fra  

 erhvervsvirksomhed, frit erhverv eller personligt arbejde i tjenesteforhold,  

 som efter artikel 7, 14, 15 eller 19 kan beskattes eller kun kan beskattes i  

 en  

 kontraherende stat, og deltager i en pensionsordning i den anden  

 kontraherende  

 stat, skal a)  

 	  

    

 bidrag, som denne  

 person betaler til pensionsordningen, være fradragsberettiget i den  

 førstnævnte  

 stat, og b)  

 	  

    

 bidrag, som denne  

 persons arbejdsgiver betaler til pensionsordningen, ikke anses som  

 skattepligtig indkomst i den førstnævnte stat for personen samt være  

 fradragsberettiget i denne stat for arbejdsgiveren.
 2. Bidraget skal dog alene være fradragsberettiget eller  

 ikke anses som skattepligtig indkomst i den førstnævnte kontraherende stat  

 indenfor de beløbsgrænser, som gælder for bidrag, der betales til en  

 pensionsordning efter lovgivningen i begge de kontraherende stater.
 3. Denne artikel gælder kun:
a)  

 	  

    

 i tilfælde, hvor  

 personen, som kan beskattes eller kun kan beskattes i den førstnævnte  

 kontraherende stat af indkomst fra erhvervsvirksomhed, frit erhverv eller  

 personligt arbejde i tjenesteforhold i denne stat, er hjemmehørende i den  

 anden  

 kontraherende stat, hvis indkomsten udgør mindst 75 pct. af den pågældendes  

 samlede indkomst fra erhvervsvirksomhed, frit erhverv eller personligt  

 arbejde  

 i tjenesteforhold med fradrag af samtlige udgifter afholdt for at erhverve  

 indkomsten (nettoindtægt), og b)  

 	  

    

 i tilfælde, hvor  

 personen, som kan beskattes eller kun kan beskattes i den førstnævnte  

 kontraherende stat af indkomst fra erhvervsvirksomhed, frit erhverv eller  

 personligt arbejde i tjenesteforhold i denne stat, er hjemmehørende i denne  

 stat, hvis personen deltog i og bidrag blev betalt til pensionsordningen,  

 umiddelbart inden den pågældende blev hjemmehørende i denne stat.
4. Ved anvendelsen af stk. 1 skal udtrykket  

 »pensionsordning« betyde en ordning, som a)  

 	  

    

 for Danmarks  

 vedkommende er omfattet af pensionsbeskatningslovens afsnit I, b)  

 	  

    

 for Sveriges  

 vedkommende er omfattet af 28 eller 58 kap. i indkomstskatteloven  

 (1999:1229).
Artikel 3 Fysiske personers udgifter for rejser over Øresundsbroen  

 skal tages i betragtning ved opgørelsen af den skattepligtige indkomst, hvis  

 de  

 afholdes for normal rejse mellem den sædvanlige bopæl og arbejdspladsen.
Der  

 er  

 dog kun ret til fradrag, hvis sådanne almindelige betingelser for hvad der  

 gælder for sådanne rejser, er opfyldt, eksempelvis for så vidt angår krav om  

 tidsbesparelse.
Udgifterne skal tages i betragtning med udgangspunkt i den  

 dokumenterede udgift til billigste periode abonnement for passage i personbil  

 henholdsvis passage med kollektivt transportmiddel.
Artikel 4 Artikel 31, stykke 5, omfatter ikke personer, der er  

 hjemmehørende i Danmark.
Artikel 5 1. Den kontraherende stat, som tillægges beskatningsretten  

 efter artikel 1, skal beskatte lønmodtageren efter denne stats regler for  

 lønmodtagerbeskatning, selvom arbejdet faktisk udføres i den anden  

 kontraherende stat eller i en tredjestat.
2. Pensioner eller livrenter, der betales fra en  

 kontraherende stat til en person, som er hjemmehørende i denne stat, skal  

 beskattes efter denne stats almindelige regler, selvom denne stat ikke har  

 nedsat sin beskatning i forbindelse med bidrag til denne ordning, når den  

 anden  

 kontraherende stat efter artikel 2 tidligere har anset bidrag betalt a)  

 	  

    

 af den fysiske  

 person for at være fradragsberettiget, eller b)  

 	  

    

 af den fysiske  

 persons arbejdsgiver for ikke at være skattepligtig indkomst for den fysiske  

 person samt for at være fradragsberettiget ved beregningen af arbejdsgiverens  

 skattepligtige indkomst.
 3. Bestemmelserne om fradrag for bidrag til en  

 pensionsordning efter artikel 2 og for udgift til rejser over Øresundsbroen  

 efter artikel 3 gælder alene, hvis den fysiske persons indkomst beregnes på  

 nettobasis med mulighed for fradrag for udgifter.
Artikel 6 Såfremt en fysisk person hjemmehørende i en  

 kontraherende stat erhverver indkomst fra personligt arbejde i  

 tjenesteforhold  

 i den anden kontraherende stat (bruttoindkomst), og denne indkomst for et  

 skatteår udgør mindst et beløb svarende til 150.000 dansk kr. før fradrag for  

 udgifter afholdt for at erhverve indkomsten, skal denne anden stat betale et  

 udligningsbeløb til den førstnævnte stat.
Denne udligning skal ske senest 1.  

 oktober i året efter det aktuelle skatteår.
Udligningsbeløbet skal for  

 Danmarks  

 vedkommende være den gennemsnitlige primærkommuneskat oppebåret af indkomst,  

 der beskattes i Danmark efter artikel 15. Udligningsbeløbet skal for Sveriges  

 vedkommende være den gennemsnitlige kommuneskat, som opkræves for  

 primærkommunernes  

 afregning, og som beregnes af indkomst, der beskattes i Sverige efter artikel  

 15. Denne artikel gælder dog ikke for indkomst, som en person, der er  

 hjemmehørende i en kontraherende stat, erhverver for arbejde udført ombord på  

 svensk eller dansk skib i international trafik.
De kontraherende stater har  

 til  

 hensigt at revurdere denne ordning efter to år, særligt for så vidt angår  

 niveauet for udligningen og det faktum, at udligningen kun vedrører den del  

 af  

 kommuneskatten, som opkræves for primærkommunernes afregning, og ikke for den  

 del, som opkræves for amtskommunernes afregning.
Derefter sker der en  

 revurdering hvert femte år eller ved væsentlige ændringer af  

 skattesystemerne.
Artikel 7 1. Denne aftale træder i kraft den enogtyvende dag efter  

 den dag, hvor de to kontraherende stater skriftligt har meddelt hinanden, at  

 de  

 forfatningsmæssige betingelser, som kræves i de respektive stater, er  

 opfyldt,  

 og dens bestemmelser skal anvendes for så vidt angår a)  

 	  

    

 artikel 2, artikel  

 3, artikel 5, stk. 2 og 3, samt artikel 6 for indkomstskatter, som  

 pålignes for skatteår, som begynder den 1. januar 2004 eller senere, og b)  

 	  

    

 artikel 1, artikel 4  

 og artikel 5, stk. 1, for indkomstskatter, som pålignes for skatteår,  

 som  

 begynder den 1. januar i det kalenderår, som følger nærmest efter det år,  

 hvori  

 aftalen træder i kraft, eller senere.
 2. Hvis det viser sig, at der er skattemæssige  

 hindringer for den fortsatte integration i Øresundsregionen, er Danmark og  

 Sverige enige om at indlede forhandlinger for at overveje indførelse af ny  

 bestemmelser eller ændring af bestemmelserne i denne aftale eller at tage  

 initiativ til ændringer af overenskomsten af 23. september 1996 mellem de  

 nordiske lande til undgåelse af dobbeltbeskatning for så vidt angår indkomst-  

 og formueskatter.
Artikel 8 En kontraherende stat kan senest den 30. juni i ethvert  

 kalenderår opsige aftalen ved skriftlig meddelelse herom til den anden  

 kontraherende stat.
Denne aftale ophører i så fald at gælde for  

 indkomstskatter, som pålignes for skatteår, som begynder den 1. januar i det  

 kalenderår, som følger nærmest efter det år, hvori opsigelsen sker, eller  

 senere.
 Til bekræftelse heraf har de dertil behørigt befuldmægtigede  

 undertegnet denne aftale.
 Udfærdiget i København den 29. oktober 2003 i to  

 eksemplarer på dansk og svensk, således at begge tekster har lige gyldighed.
For Kongeriget Danmarks regering Svend Erik Hovmand For Kongeriget Sveriges regering Bosse Ringholm Bemærkninger til lovforslaget Almindelige bemærkninger Virkeliggørelse af Øresundsregionens potentiale Det er regeringens mål, at Øresundsregionens potentiale  

 skal udnyttes. Øresundsregionen skal udvikle sig til en vækstregion, der er  

 kendetegnet ved et integreret arbejdsmarked, hvor borgere og virksomheder har  

 let adgang til at udnytte de mange muligheder, som regionen rummer.
Den faste forbindelse over Øresund har givet befolkningen  

 på begge sider af sundet andre og nye valgmuligheder.
Den kortere  

 transporttid  

 har gjort det mere attraktivt at søge arbejde og bolig på den anden side af  

 Øresund.
Samtidigt har virksomhederne fået fordele af øget adgang til  

 kompetencer og arbejdskraft fra den anden sid af sundet.
 Det har imidlertid ikke været muligt at udnytte  

 Øresundsregionens fulde potentiale, idet borgere og virksomheder har oplevet  

 en  

 række skattemæssige hindringer for udviklingen af et integreret  

 arbejdsmarked.  

 Regeringen ønsker at fjerne disse skattemæssige hindringer, således at  

 lønmodtagere frit kan bevæge sig på tværs af grænsen.
 Den danske regering og den svenske regering har derfor  

 indgået en ny skatteaftale, som vil få stor betydning for  

 Øresundsintegrationen.
Den nye skatteaftale skaber grobund for, at integrationen i  

 Øresundsregionen kan blomstre.
Aftalen fjerner en række af de problemer, som  

 grænsegængerne og deres arbejdsgivere har oplevet i dagligdagen.
Med aftalen  

 vil grænsegængeren skattemæssigt blive behandlet som sin kollega på  

 arbejdspladsen.
Der er lagt vægt på, at det er grænsegængerne og deres  

 arbejdsgivere, der skal være i centrum.
Regler er ikke vigtige i sig selv.
De  

 nye regler skal lette tilværelsen for grænsegængerne og virksomhederne.
 Den nye aftale skal sikre, at forskellene i de to landes  

 skattesystemer ikke bliver en hindring for valg af bopæls- og arbejdsland.
Herudover sikrer skatteministeren, at det bliver nemmere  

 for borgere og virksomheder at få præcise svar på, hvilke regler der gælder  

 for  

 pendlere med hensyn til skat.
Skatteministeren fremsatte således i januar  

 2003  

 forslag om en bemyndigelse til at oprette et grænsegængercenter for  

 Øresundsregionen (L 131), som blev vedtaget med lov nr. 267 af 12. april  

 2003.  

 Skatteministeren arbejder nu  i samarbejde med Københavns kommune og  

 Helsingørs kommune  på at sætte grænsegængercentret i drift fra og med  

 den 1.  

 januar 2004.
Den nye aftale Den nye aftale fastholder princippet om, at grænsependlere  

 betaler indkomstskat i arbejdslandet.
Aftalen er på dette punkt på linje med  

 OECDs modeloverenskomst til undgåelse af dobbeltbeskatning og med  

 Danmarks  

 øvrige overenskomster.
Arbejdslandsbeskatning sikrer skattemæssig neutralitet på  

 det danske arbejdsmarked, idet der er sammenhæng mellem betalingen af social  

 bidrag og skat.
Sociale bidrag betales nemlig ligeledes i arbejdslandet.  

 Arbejdslandsbeskatning er derfor efter Regeringens opfattelse en  

 hensigtsmæssig  

 beskatningsform af grænsegængerne.
I den hidtidige udgave medførte  

 arbejdslandsbeskatning dog en række skattemæssige hindringer for arbejde på  

 tværs af Øresund og medførte en uhensigtsmæssig provenufordeling mellem  

 staterne.
 Den nye aftale sikrer en fair fordeling af skatteprovenuet  

 mellem Danmark og Sverige  

  

 og  

  

 fjerner følgende hindringer for  

 grænsegængerne:
·  

 	  

    

 Begge  

 lande indfører fradrag for grænsegængers pensionsindbetalinger til  

 institutter  

 i bopælslandet.
Tilflyttere fra det andet land får ligeledes fradrag for  

 pensionsindbetalinger til institutter i fraflytningslandet.
 ·  

 	  

    

 Begge  

 lande forpligter sig gensidigt til at give fradrag for broafgiften på  

 Øresund.  

 Fradraget beregnes med udgangspunkt i prisen for billigste periodeabonnement  

 for henholdsvis bil og tog.
 ·  

 	  

    

 Det  

 sikres, at beskatningsretten til hele lønindkomsten tilkommer  

 arbejdsgiverlandet, selvom visse dele af arbejdet udføres som eksempelvis  

 hjemmearbejde eller tjenesterejser i bopælslandet.
·  

 	  

    

 Overgangsordningen  

 for grænsegængere fra før 1997, som er bosat i Danmark, ophæves.
Herefter  

 beskattes de efter de almindelige principper i Sverige.
 ·  

 	  

    

 Begge  

 lande udveksler den gennemsnitlige primærkommuneskat opkrævet fra  

 grænsegængerne.
Fradrag for pensionsindbetalinger til institutter i  

 bopælslandet En af de barrierer, der hyppigst har været nævnt, er den  

 manglende mulighed for at indbetale på pensionsordninger i bopælslandet.  

 Personer, der bliver grænsegængere, fordi de tager arbejde på den anden side  

 af  

 grænsen, vil ofte have en pensionsordning i bopælslandet.
Det kan eksempelvis  

 være en svensk bosiddende person, som igennem en årrække har arbejdet i  

 Sverige  

 og som har haft en svensk pensionsopsparing  personen får nu arbejde i  

 Danmark  

 og vil fortsætte indskuddene på den svenske ordning.
Efter gældende regler  

 har  

 grænsegængere imidlertid ikke fradrag i arbejdslandet for indskuddene på  

 ordningen i bopælslandet.
Tilsvarende gælder, hvis personen i stedet for blot at tage  

 arbejde i Danmark også flytter til Danmark.
I disse tilfælde giver Danmark  

 heller ikke fradrag for indskud på den svenske pensionsordning.
Med aftalen indføres der en gensidig anerkendelse af  

 pensionsordninger i det andet land, således at grænsegængere selv kan vælge,  

 om  

 de vil indskyde på en ordning i Danmark eller i Sverige.
Danmark og Sverige  

 skal dermed give grænsegængere fradrag for indskud på pensionsordninger i det  

 andet land, når lønmodtageren beskattes af nettoindkomsten.
 Endvidere kan personer, som flytter fra det ene land til  

 det andet land, fortsætte med at indskyde med fradragsret på den eksisterende  

 ordning i det hidtidige bopælsland.
 På samme måde og i samme tilfælde som der med aftalen  

 indføres fradragsret for grænsegængerens egne indbetalinger, medfører  

 aftalen,  

 at der ved grænsegængerens indkomstopgørelse ses bort fra arbejdsgiverens  

 indbetalinger på pensionsordninger .
Fradrag for broafgiften på Øresundsforbindelsen Efter gældende danske regler er der ikke fradrag for  

 broafgiften på Øresundsforbindelsen  i modsætning til, at der på  

 Storebæltsforbindelsen er indført et permanent fradrag med lov nr. 1056 af  

 17.  

 december 2002. I forbindelsen med lovforslaget om fradrag for passage af  

 Storebæltsforbindelsen oplyste skatteministeren i lovforslagets bemærkninger:
 »regeringen og Socialdemokraterne er enige om at videreføre  

 »Storebæltsfradraget«.
Der er ligeledes enighed om at indføre et fradrag for  

 passage af Øresundsforbindelsen på det tidspunkt, hvor der er indgået en  

 generel aftale med Sverige om, efter hvilke regler pendlerne i  

 Øresundsregionen  

 fremover skal beskattes, der indebærer, at også Sverige yder et sådant  

 fradrag  

 til pendlere, der krydser Øresundsforbindelsen på vej til og fra arbejde.  

 Fradraget vil blive beregnet med udgangspunkt i prisen for passage af  

 Øresundsforbindelsen.
Der vil til den tid blive fremsat særskilt lovforslag  

 herom.« I aftalen forpligter de to lande hinanden til at give  

 fradrag for broafgiften på Øresundsforbindelsen, når lønmodtageren beskattes  

 af  

 nettoindkomsten.
Som følge af aftalen foreslås der samtidigt, at der i  

 Danmark indføres et fradrag for passage af Øresundsforbindelsen.
Fradragets  

 størrelse på henholdsvis 50 kr. pr. passage ved benyttelse af bil eller  

 motorcykel og 8 kr. pr. passage for brugere af kollektiv trafik er fastsat på  

 baggrund af de samme principper, som blev anvendt ved beregningen af  

 Storebæltsfradraget.
Det vil være en forudsætning for fradraget, at de  

 almindelige regler for befordringsfradrag er opfyldte.
 Hjemmearbejde mv.
Normalt medfører arbejdslandsbeskatning efter OECD-modellen  

 ikke problemer.
Således beskattes grænsegængeren i arbejdslandet af hele  

 lønindkomsten og bopælslandet lemper sin beskatning ved at undlade at  

 beskatte  

 lønindkomsten eller ved at give nedslag for den udenlandske skat.
I de  

 tilfælde, hvor grænsegængeren udfører dele af arbejdet udenfor det normale  

 arbejdsland, opstår der dog problemer.
Der kan eksempelvis være tale om en  

 grænsegænger, der bor i Sverige og normalt arbejder i Danmark, men ·  

 	  

    

 som  

 enkelte dage arbejder fra en hjemmearbejdsplads i Sverige, eller ·  

 	  

    

 som  

 udsendes på tjenesterejser eller har andet arbejde af lejlighedsvis karakter  

 i  

 Sverige eller tredjelande.
 I disse tilfælde vil Danmark (arbejdsgiverlandet) beskatte  

 den del af arbejdet, der udføres i Danmark, mens Sverige (bopælslandet) har  

 beskatningsretten til arbejde, der udføres udenfor Danmark.
Det er administrativt besværligt for alle parter (såvel  

 arbejdsgivere og grænsegængere som skattemyndigheder) at have denne  

 opsplitning.
Der skal, således føres regnskab med, hvor arbejdet udføres.
Det  

 er ualmindelig svært at få forskudsligningen til at være korrekt og der vil  

 skulle betales B-skatter i bopælslandet.
Aftalen sikrer, at der ikke skiftes beskatningsland ved  

 hjemmearbejde, tjenesterejser samt andet arbejde af lejlighedsvis karakter i  

 bopælslandet, når blot arbejdet i arbejdsgiverlandet udgør mindst halvdelen  

 af  

 arbejdstiden.
Der sker hermed ikke længere en opsplitning af indkomsten.
Derudover opnås der sammenhæng med betalingen af social  

 sikringsbidrag.
Den Sociale Sikringsstyrelse og Riksförsäkringsverket indgik  

 i  

 december 2001 en aftale om, at bidragsydere kan omfattes af  

 arbejdsgiverlandets  

 regler og dermed være bidragspligtig i dette land, selvom der udføres  

 hjemmearbejde (senere udvidet til også at omfatte tjenesterejser) i  

 bopælslandet, når den væsentligste del af arbejdet udføres i  

 arbejdsgiverlandet  

 (mindst halvdelen af arbejdstiden i løbet af en sammenhængende periode på 3  

 måneder).
 Afgrænsning med mindst halvdelen af arbejdstiden i løbet af  

 en sammenhængende periode på 3 måneder er genbrugt i skatteaftalen for at  

 sikre  

 størst mulig sammenhæng mellem de to regelsæt.
Ophævelse af overgangsordningen for gamle  

 grænsegængere bosat i Danmark Ved overgangen fra bopælsbeskatning til  

 arbejdslandsbeskatning i 1997 aftaltes en overgangsordning for de  

 eksisterende  

 grænsegængere.
Efter overgangsordningen fortsætter eksisterende  

 grænsegængere med at blive beskattet efter de hidtidige regler om  

 bopælsstatsbeskatning.
De eksisterende grænsegængere skulle dog senest med  

 udgangen af december 1996 være bosat på den ene side af grænsen og have  

 arbejde  

 på den anden side af grænsen og derefter vedvarende opfylde de betingelser,  

 der  

 var indeholdt i den tidligere grænsegængeraftale.
De dansk bosatte omfattet af overgangsordningen blev derfor  

 ved med at blive beskattet efter danske regler, mens deres svenske  

 arbejdsgiver  

 betaler svenske sociale bidrag.
Dette er efter den danske regerings vurdering  

 samlet set en »urimelig« høj beskatning.
 Med aftalen vil Danmark afstå beskatningsretten til disse  

 grænsegængere, således at de bliver beskattet efter det svenske skattesystem.  

 Herefter vil der være sammenhæng mellem indkomstbeskatningen og betalingen af  

 sociale bidrag.
Provenuudveksling mellem Danmark og Sverige Den gældende aftale mellem Sverige og Danmark om beskatning  

 af grænsegængere medfører, at grænsegængere betaler både sociale bidrag og  

 indkomstskat i arbejdslandet.
Arbejdslandsbeskatning sikrer således  

 skattemæssig neutralitet på det danske arbejdsmarked, idet der er sammenhæng  

 mellem betalingen af social bidrag og skat.
Svenske kommuner, som har en grænsegænger boende i  

 kommunen, har imidlertid udgifter til eksempelvis grænsegængerens børns  

 daginstitutioner og skoler, men har efter den gældende aftale ingen  

 skatteindtægter fra den pågældende grænsegænger.
Skatteindtægterne tilfalder  

 den danske ligningskommune, som imidlertid ikke har væsentlige udgifter  

 vedrørende grænsegængeren.
Tilsvarende har danske kommuner, som har en  

 grænsegænger boende i kommunen, ingen indkomstskatteindtægter fra  

 grænsegængeren, selvom denne og dennes familie påfører kommunen udgifter.
Danmark Statistik og Statistika Centralbyrån har udarbejdet  

 en opgørelse over pendlerbevægelserne på tværs af Øresund.
Statistikken  

 viser,  

 at der er væsentligt flere pendlere i Øresundsregionen, der bor i Sverige og  

 arbejder i Danmark, end omvendt (I 2001 var der 3115 privat ansatte svensk  

 bosiddende grænsegængere mod 149 dansk bosiddende grænsegængere). Danmark  

 opnår  

 således ved de gældende regler et vist merprovenu.
De to regeringer har fundet, at fordelingen af skatter og  

 udgifter mellem landene ved den nuværende pendling er så uhensigtsmæssig, at  

 det vil være rimeligt med en udligningsordning.
Ifølge aftalen skal der for  

 de  

 privat ansatte udveksles et beløb svarende til den gennemsnitlige  

 primærkommuneskat.
Den danske primærkommuneskat, der opkræves fra  

 grænsegængeren, skal således med aftalen sendes til Sverige.
 Provenutabet som følge af udvekslingen bæres for  

 indkomståret 2004 af den danske stat.
 Provenutabet som følge af udvekslingen vedrørende  

 indkomståret 2005 og frem vil skulle bæres af de berørte danske  

 kommuner.  

 Det bemærkes i den sammenhæng, at der i forhold til de danske  

 kommuner reelt er tale om at modvirke, at provenuet fra  

 indkomstskat  

 tilfalder arbejdskommunen (eller fraflytningskommunen), mens bopælskommunen  

 betaler de tilhørende udgifter vedr. offentlig service.
 Regeringen vil i løbet af 2004 fremsætte lovforslag om den  

 nærmere udformning af finansieringen af provenuudvekslingen fra og med 2005.  

 Ved udformningen af provenuudvekslingsordningen skal der bl.a. tages hensyn  

 til  

 påvirkningen af den kommunale udligningsordning.
Ikrafttræden De to regeringer har ønsket, at aftalens bestemmelser skal  

 finde anvendelse hurtigst muligt.
Det fremgår derfor af aftalen, at  

 bestemmelserne om fradrag for pensionsindskud og udgifter til broafgiften  

 samt  

 provenuudvekslingen skal finde anvendelse fra og med 1. januar 2004.
 Dette foreslås at skulle gælde, uanset hvornår de to lande  

 opfylder de forfatningsmæssige betingelser, som kræves i de respektive lande.  

 For Danmarks vedkommende er betingelsen, at Folketinget vedtager en lov, som  

 ratificerer  

 aftalen.
Opfyldes de forfatningsmæssige betingelser ikke i begge  

 lande senest den 10. december 2003, vil de øvrige dele af aftalen  

 (hjemmearbejde mv. samt ophævelse af overgangsordningen for gamle  

 grænsegængere  

 bosat i Danmark) først få virkning fra og med 1. januar 2005. Baggrunden  

 herfor  

 er, at disse elementer af aftalen kan være skærpende for enkelte skatteydere,  

 hvorfor disse elementer ikke kan indføres med tilbagevirkende kraft.
Sverige  

 har oplyst, at de ikke forventer at kunne opfylde de forfatningsmæssige  

 betingelser inden den 10. december 2003.
Økonomiske konsekvenser for stat, amter og kommuner Den langt overvejende del af de økonomiske konsekvenser af  

 lovforslaget udgøres af den aftalte udveksling af kommuneskat mellem Danmark  

 og  

 Sverige.
Af det samlede skattetab ved forslaget på ca. 104 mio. kr. årligt,  

 skønnes udvekslingen af kommuneskat at udgøre ca. 95 mio. kr.
Den ændrede fordeling af skatteindtægterne skal blandt  

 andet ses i lyset af, at omfanget af pendling fra Sverige til Danmark er  

 væsentligt højere end den modsatte vej.
Udgiften for det offentlige i Danmark  

 og Sverige i forbindelse med grænsegængere ligger overvejende i  

 bopælskommunen  

 i form af udgifter til skole, børnepasning mv.
 I nedenstående tabel er skønnet over de provenumæssige  

 konsekvenser af lovforslaget fordelt på de enkelte elementer.
 Provenumæssige konsekvenser for Danmark.  

 Indkomståret 2004.
 Ca. mio. kr.
1.  

 	  

    

 Udveksling  

 vedrørende kommuneskat for grænsegængere -  

 95 -  

 	  

    

  

 Heraf vedrørende privat ansatte pendlere  

 bosat i Sverige, arbejde i Danmark -  

 103 -  

 	  

    

  

 Heraf vedrørende privat ansatte pendlere  

 bosat i Danmark, arbejde i Sverige 8 2.  

 	  

    

 Fradrag for  

 pensionsindbetalinger til institutter i bopælslandet -  

 3 3.  

 	  

    

 Fradrag for  

 broafgiften på Øresundsforbindelsen -  

 3 4.  

 	  

    

 Beskatning af  

 lønindkomst i begge lande ved hjemmearbejdspladser og tjenesterejser 3 -  

 	  

    

  

 Heraf vedrørende pendlere bosat i Sverige,  

 arbejde i Danmark 3,4 -  

 	  

    

  

 Heraf vedrørende pendlere bosat i Danmark,  

 arbejde i Sverige -  

 0,4 5.  

 	  

    

 Ophævelse af  

 overgangsordning -  

 6 I alt - 104 Anm.: - betyder provenutab Skønnet over de provenumæssige konsekvenser af forslaget er  

 forbundet med stor usikkerhed, hvilket skal ses i lyset af meget sparsomme  

 oplysninger om pendlernes indkomstforhold mv.
 Der findes således ingen umiddelbart tilgængelige  

 oplysninger om grænsegængeres indkomstforhold mv. i Skatteministeriets  

 registre.
Danmarks Statistik udarbejder som nævnt i samarbejde med  

 det svenske Statistika Centralbyrån en statistik over omfanget af  

 pendlerbevægelser om Øresund.
Den seneste statistik er opgjort pr. november  

 2001, og den viste, at der på dette tidspunkt i alt var 3.760 pendlere med  

 bopæl i Sverige og 206 pendlere med bopæl i Danmark.
Heraf er ca. 3.100  

 privatansatte pendlere med bopæl i Sverige og tilsvarende ca. 150  

 privatansatte  

 med bopæl i Danmark.
Til brug for de ovenstående provenuskøn er disse fakta  

 suppleret med en række antagelser om indkomstforhold, tidspunkt for hvornår  

 pendling startede mv., transportmåde over Øresund mv.
Dette indebærer   

 som  

 nævnt - at provenuskønnene er behæftet med stor usikkerhed.
Usikkerheden  

 skønnes dog at være størst vedr. elementerne med relativt lille  

 provenueffekt.
Vedrørende skønnet for provenuudvekslingen, er der taget  

 udgangspunkt i det samlede antal privatansatte Øresundspendlere, der  

 skønsmæssigt er reduceret for ansatte i SAS og for personer, der er flyttet  

 inden 1997. Den omfattede gruppe udgør herefter ca. 1.500 personer med bopæl  

 i  

 Sverige og arbejde i Danmark og ca. 110 med bopæl i Danmark og arbejde i  

 Sverige.
Provenuudvekslingen er herefter beregnet under antagelse af en  

 gennemsnitlig skattepligtig indkomst på ca. 300.000 Dkr. og en gennemsnitlig  

 kommuneskatteprocent i Sverige på ca. 22 pct.
 Ved beregningen af provenutabet vedrørende fradrag for  

 pensionsindbetalinger er det antaget, at en meget beskeden andel - 2 pct. -  

 af  

 de danske pendlere bosiddende i Sverige har en svensk pension, der skal gives  

 fradrag for.
Provenutabet ved det særlige brofradrag er skønnet under  

 antagelse af, at ca. 80 pct. af pendlerne anvender Øresundbron  heraf  

 10 pct.  

 i bil og resten i tog.
I skønnet er herudover medregnet fradrag for ca. 500  

 daglige pendlere fra Bornholm til Sjælland.
 Provenuvirkningen af den ændrede beskatning vedrørende  

 hjemmearbejdspladser og tjenesterejser er beregnet ved en antagelse om, at  

 ca.  

 4 pct. af pendlerne er omfattede, og at 25 pct. af indkomsten efter de  

 gældende  

 regler beskattes i bopælslandet.
Ophævelsen af overgangsordningen for dansk bosiddende  

 pendlere fra før 1997 er skønnet på baggrund af en forudsætning om, at 25  

 pct.  

 af de dansk bosiddende pendlere er fra før 1997, hvilket svarer til ca. 50  

 pendlere.
Disse antages at have en gennemsnitlig skattepligtig indkomst på  

 ca.  

 255.000 Dkr. efter svensk arbejdsmarkedsbidrag.
 For indkomståret 2004 vedrører hele provenutabet staten,  

 mens provenutabet i 2005 og fremefter vedrører kommunerne.
 Langt størsteparten af provenutabet vil fremkomme i  

 finansåret 2005 i forbindelse med provenuudvekslingen vedrørende indkomståret  

 2004, der vil finde sted i oktober 2005.
 Finansårsvirkning vedrørende aftalens øvrige elementer vil  

 afhængige af, om elementerne får effekt fra 2004 eller 2005.
 Ved effekt fra 1.1. 2004 skønnes ca. halvdelen af  

 provenutabet eller ca. 5 mio. kr. at ville ske i finansåret 2004 som følge af  

 ændrede forskudsregistreringer, mens det resterende provenutab på ca. 5 mio.  

 kr. skønnes at ville fremkomme i finansåret 2005 i forbindelse med  

 slutligningen i oktober 2005.
Økonomiske konsekvenser for erhvervslivet Skatteaftalen vil få stor positiv betydning for integrationen  

 i Øresundsregionen, fordi aftalen både fjerner en række af de problemer, som  

 grænsegængere og deres arbejdsgivere har levet med i dagligdagen og ikke  

 mindst  

 usikkerheden om de fremtidige skatteregler.
 Virksomhederne kan således med aftalen til fulde høste  

 fordelene i form af øget udbud af kompetencer og arbejdskraft på begge sider  

 af  

 Øresund.
Administrative konsekvenser for stat, kommuner og  

 amtskommuner Gennemførelse af lovforslaget skønnes at medføre  

 engangsudgifter til systemtilretning på 6.365.000 kr. og information på  

 150.000  

 kr.
De samlede engangsudgifter skønnes således at udgøre 6.515.000 kr.,  

 fordelt  

 med 6.450.000 kr. i 2004 og 65.000 kr. i senere år.
I ovenstående er ikke iberegnet udgifter af ukendt  

 størrelsesorden vedrørende administration af udligningsordningen mellem  

 Danmark  

 og Sverige.
Det vil først kunne blive klarlagt i forbindelse med det kommende  

 lovforslag, som skal fastlægge den nærmere udformning af finansieringen af  

 provenuudvekslingen fra og med 2005, og som skal fremsættes i 2004.
Endvidere er der heller ikke iberegnet udgifter til  

 pensionsbidragssystemet.
Disse udgifter er ikke endeligt opgjort af Told- og  

 Skattestyrelsen, men vil blive videregivet til Folketinget inden 1.  

 behandlingen af lovforslaget.
Administrative konsekvenser for erhvervslivet Skatteaftalen fjerner en række af de administrative  

 problemer, som grænsegængerne og deres arbejdsgivere har levet med i  

 dagligdagen.
Administrative konsekvenser for borgerne Skatteaftalen fjerner en række af de administrative problemer,  

 som grænsegængerne og deres arbejdsgivere har levet med i dagligdagen.
Miljømæssige konsekvenser Forslaget vurderes ikke at have miljømæssige konsekvenser  

 af betydning.
Forholdet til EU-retten Med aftalen indføres fradrag for indskud på svenske  

 pensionsordninger foretaget af vandrende arbejdstagere (grænsegængere og  

 tilflyttere). EU-kommissionen har anlagt sag ved EF-domstolen med påstand om,  

 at Danmark skal give fradrag for indskud på pensionsordninger i andre  

 EU-lande  

 foretaget af såvel vandrende arbejdstagere som andre arbejdstagere.
Det er  

 den  

 danske regerings opfattelse, at Danmark ikke er forpligtiget til at indføre  

 en  

 sådan generel fradragsret og at indførelsen af fradrag for indskud foretaget  

 af  

 vandrende arbejdstagere via en bilateral aftale med Sverige ikke ændrer på  

 dette.
Fradrag for indskud på pensionsordninger kan indføres via  

 bilaterale aftale.
Det fremgår således af Bachmann-dommen (C-204/90), at  

 fradrag for pensionsordning på fællesskabsrettens nuværende udviklingstrin  

 kun  

 kan indføres ved bilaterale aftale (præmis 26-27).
 Det kan i øvrigt bemærkes, at de to lande har sikret  

 beskatning af udbetalingerne ved, at forpligte kildelandet til at beskatte i  

 tilfælde, hvor det andet land har givet fradrag.
 Sammenfatning af økonomiske og administrative  

 konsekvenser.
Positive konsekvenser Negative konsekvenser Økonomiske  

 konsekvenser for stat, amter og kommuner Den langt overvejende del af de økonomiske konsekvenser  

 af lovforslaget udgøres af den aftalte udveksling af kommuneskat mellem  

 Danmark og Sverige.
Af det samlede provenutab ved forslaget på ca. 104 mio.  

 kr. i indkomståret 2004, skønnes udvekslingen af kommuneskat at udgøre ca. 95  

 mio. kr.
Administrative  

 konsekvenser for stat, amter og kommuner Gennemførelse af lovforslaget skønnes at medføre  

 engangsudgifter til systemtilretning på 6.365.000 kr. og information på  

 150.000 kr.
Heri er ikke iberegnet udgifter af ukendt størrelsesorden  

 vedrørende administration af udligningsordningen mellem Danmark og Sverige.  

 Det vil først kunne blive klarlagt i forbindelse med det kommende lovforslag,  

 som skal fastlægge den nærmere udformning af finansieringen af  

 provenuudvekslingen fra og med 2005, og som skal fremsættes i 2004.
Endvidere er der heller ikke iberegnet udgifter til  

 pensionsbidragssystemet.
Disse udgifter er ikke endeligt opgjort af Told- og  

 Skattestyrelsen, men vil blive videregivet til Folketinget inden 1.  

 behandlingen af lovforslaget.
Økonomiske  

 konsekvenser for erhvervslivet Skatteaftalen vil få stor positiv betydning for  

 integrationen i Øresundsregionen, fordi aftalen både fjerner en række af de  

 problemer, som grænsegængere og deres arbejdsgivere har levet med i  

 dagligdagen og ikke mindst usikkerheden om de fremtidige skatteregler.
 Virksomhederne kan således med aftalen til fulde høste  

 fordelene i form af øget udbud af kompetencer og arbejdskraft på begge sider  

 af Øresund.
Administrative  

 konsekvenser for erhvervslivet Skatteaftalen fjerner en række af de administrative  

 problemer, som grænsegængerne og deres arbejdsgivere har levet med i  

 dagligdagen.
Miljømæssige  

 konsekvenser Ingen Administrative  

 konsekvenser for borgerne Skatteaftalen fjerner en række af de administrative  

 problemer, som grænsegængerne har levet med i dagligdagen.
Forholdet til  

 EU-retten Med aftalen indføres fradrag for indskud på svenske  

 pensionsordninger foretaget af vandrende arbejdstagere (grænsegængere og  

 tilflyttere). EU-kommissionen har anlagt sag ved EF-domstolen med påstand om,  

 at Danmark skal give fradrag for indskud på pensionsordninger i andre  

 EU-lande foretaget af såvel vandrende arbejdstagere som andre arbejdstagere.  

 Det er den danske regerings opfattelse, at Danmark ikke er forpligtiget til  

 at indføre en sådan generel fradragsret og at indførelsen af fradrag for  

 indskud foretaget af vandrende arbejdstagere via en bilateral aftale med  

 Sverige ikke ændrer på dette.
Bemærkninger til de enkelte bestemmelser Til § 1 Efter lovforslagets § 1 bemyndiges regeringen til at  

 tiltræde aftalen mellem Kongeriget Danmark og Kongeriget Sverige om visse  

 skattespørgsmål.
Aftalen er optaget som bilag til lovforslaget, og dens  

 bestemmelser gennemgås nedenfor.
Regeringen vil efter lovens vedtagelse kunne  

 gennemføre overenskomstens bestemmelser i Danmark, når dens betingelser  

 herfor  

 er opfyldt.
Disse betingelser er, at de to staters regeringer skal  

 underrette hinanden, når de forfatningsmæssige betingelser for aftalens  

 ikrafttræden er opfyldt.
Dette vil for Danmarks vedkommende sige, at dette  

 lovforslag er endeligt vedtaget.
Aftalen træder i kraft 21 dage efter, at  

 begge  

 lande har givet underretning til hinanden, jf. overenskomstens artikel 7.  

 Aftalen vil herefter være en del af de to landes skattelovgivning.
 De enkelte artikler i den dansk-svenske aftale har følgende  

 bestemmelser:
Artikel 1  Arbejde udført i bopælslandet Formålet med denne artikel er at sikre, at grænsegængere,  

 som bor i det ene land og som normalt udfører arbejdet i det andet land for  

 en  

 arbejdsgiver i dette andet land, bliver beskattet i arbejdsgiverens hjemland  

 af  

 hele lønindkomsten  uanset at dele af arbejdet reelt udføres uden for  

 arbejdsgiverlandet.
Dette er det letteste for grænsegængerne og deres  

 arbejdsgiver og det sikrer, at betalingen af indkomstskat og sociale bidrag  

 betales i et og samme land for så vidt angår hele lønindkomsten.
Bestemmelsen medfører, at arbejde  som faktisk udføres i  

 bopælslandet (eller i et tredjeland)  ved anvendelse af artiklen om  

 beskatning  

 af personlige tjenesteydelser anses for udført i arbejdsgiverlandet.
Det er  

 en  

 forudsætning, at arbejdet udføres for arbejdsgiveren.
Bestemmelsen opregner  

 to  

 tilfælde, hvor arbejde, som faktisk udføres i bopælslandet, ved anvendelsen  

 af  

 artikel 15 i den nordiske dobbeltbeskatningsoverenskomst skal anses for  

 udført  

 i arbejdsgiverlandet.
 Det  

  

 første tilfælde  

  

 er, hvor arbejdet udføres fra en hjemmearbejdsplads i grænsegængerens egen  

 bolig.
Det  

  

 andet tilfælde  

  

 er, hvor grænsegængeren udfører arbejdet i bopælslandet eller i et tredjeland  

 som følge af tjenesterejser eller andet arbejde af lejlighedsvis karakter.  

 Der  

 kan eksempelvis være tale om kurser, konferencer, messer eller lignende.  

 Bestemmelsen finder også anvendelse på håndværkere, som eksempelvis bor i  

 Malmø  

 og normalt arbejde i København, men som af sin arbejdsgiver lejlighedsvis  

 sendes til Malmø for at arbejde.
Beskatningen i arbejdsgiverlandet  

 opretholdes  

 således, selv om arbejdet faktisk udføres uden for arbejdsgiverlandet.
 Der er indsat en  

  

 tidsgrænse  

  

 for, hvor stor en del af arbejdet, der kan udføres uden for  

 arbejdsgiverlandet.  

 Arbejdet i arbejdsgiverlandet skal således mindst udgøre halvdelen af  

 arbejdstiden i hver 3 måneders periode.
 Tidsgrænsen skal ses i sammenhæng med den aftale, som Den  

 Sociale Sikringsstyrelse i Danmark og Riksförsäkringsverket i Sverige indgik  

 den 4. december 2001 om administration af artikel 17 i EF-forordning nr.  

 1408/71 i visse grænsetilfælde (distancearbejde mv.). Det fremgår af punkt 4  

 i  

 denne aftale, at:
 »Efter ansøgning i hvert enkelt tilfælde gives samtykke  

 til, at en person er omfattet af lovgivningen i arbejdsgiverens eller  

 hovedarbejdsgiverens hjemstedsland i følgende situationer:
 a  

  

 . Personer  

 ansat af én arbejdsgiver med hjemsted i ét land, når de både arbejder en  

 væsentlig del i det land, hvor arbejdsgiveren har sit hjemsted (mindst  

 halvdelen af arbejdstiden i løbet af en sammenhængende periode på 3 måneder)  

 og  

 som distancearbejde i bopælslandet.
Disse kriterier anvendes også i andre situationer, hvor der  

 udføres arbejde i bopælslandet for samme arbejdsgiver.« I en tilføjelse til aftalen mellem Den Sociale  

 Sikringsstyrelse og Riksförsäkringsverket er det aftalt, at aftalens  

 bestemmelser på visse betingelser kan anvendes på arbejde i form af  

 tjenesterejser, kurser, konferencer, messer og lignende i andre EU/EØS-lande  

 eller Schweiz.
Hermed kan grænsegængeren fortsat være socialt sikret i  

 arbejdsgiverlandet, selvom en del af arbejdet udføres som tjenesterejser.
 Med denne sammenhæng til aftalen på socialsikringsområdet  

 opnås der sammenhæng mellem betalingen af indkomstskat og betalingen af  

 sociale  

 bidrag, idet disse hermed betales i ét og samme land.
Det er som nævnt en forudsætning, at arbejdet udføres for  

 arbejdsgiveren i det normale arbejdsland.
Påhviler vederlaget for det udførte  

 arbejde et fast driftssted, som arbejdsgiveren har i bopælslandet, finder  

 bestemmelsen ikke anvendelse.
Skatteaftalens artikel 1 skal ses i sammenhæng med aftalens  

 artikel 5, stk. 1, hvorefter de to lande forpligter sig til at beskatte  

 den del af lønindkomsten, som de med artikel 1 får beskatningsretten til.
I  

 lovforslagets § 2, stk. 1, gøres lønindkomsten til omfattet af den  

 begrænsede skattepligt og gøres til A-indkomst.
 En svensk bosiddende grænsegænger, som normalt udfører sit  

 arbejde i Danmark og er socialt sikret i Danmark, vil med aftalen og  

 lovforslaget skulle betale dansk indkomstskat samt arbejdsmarkedsbidrag og  

 det  

 særlige pensionsbidrag af den del af indkomsten, som optjenes ved  

 hjemmearbejde  

 i egen bolig i Sverige eller ved tjenesterejser eller andet arbejde af  

 lejlighedsvis karakter i Sverige eller i tredjestat.
Artikel 2  Grænsegængers og tilflytteres fradrag  

 for bidrag til pensionsordning Bestemmelsen medfører, at de to lande giver grænsegængere  

 og tilflyttere fradrag for grænsegængerens egne indskud på pensionsordninger  

 i  

 det andet land.
Bestemmelsen omfatter såvel lønmodtagere som selvstændigt  

 erhvervsdrivende.
Er der tale om bidrag indbetalt af en lønmodtagers  

 arbejdsgiver medregnes bidragene ikke i lønmodtagerens skattepligtige  

 indkomst  

 (bortseelsesret) og arbejdsgiveren har fradrag for bidragene.
Det er en betingelse, at pensionsordningen er en  

 skattebegunstiget ordning i ordningens hjemland.
De relevante ordninger er  

 for  

 Danmarks vedkommende pensionsordninger omfattet af pensionsbeskatningslovens  

 afsnit I og for Sveriges vedkommende pensionsordninger omfattet af kapital 28  

 eller 58 i indkomstskatteloven (1999:1229).
Bidragene er dog alene fradragsberettigede indenfor de  

 beløbsgrænser, som gælder i begge lande.
Danmark skal således kun give  

 fradrag  

 for indskud til en svensk pensionsordning, i det omfang personen kunne have  

 indskudt på pensionsordningen med fradragsret efter de svenske  

 beløbsgrænseregler (og danske beløbsgrænseregler, hvor der imidlertid ikke er  

 beløbsgrænser for indskud på ordninger med løbende udbetalinger - ordninger  

 med  

 engangsudbetalinger svarende til eksempelvis danske kapitalpensionsordninger  

 er  

 ikke skattebegunstigede i Sverige.). Tilsvarende skal der kun gives  

 bortseelsesret for arbejdsgiverens indskud til en svensk pensionsordning  

 inden  

 for de svenske beløbsgrænser.
 Tilsvarende skal Sverige kun give fradrag for indskud til  

 en dansk pensionsordning, i det omfang personen kunne have indskudt på  

 pensionsordningen med fradragsret efter svenske og danske regler om  

 beløbsgrænser.
 Bestemmelsen omfatter alene grænsegængere og tilflyttere,  

 som er defineret som:
·  

 	  

    

 Grænsegængere  

 er lønmodtagere eller selvstændigt erhvervsdrivende, som arbejder og  

 beskattes  

 i det ene land og bor i det andet land.
Indkomsten, som kan beskattes i  

 arbejdslandet, skal udgøre mindst 75 pct. af den samlede nettoindtægt fra  

 personligt arbejde i tjenesteforhold eller selvstændig erhvervsvirksomhed.
 ·  

 	  

    

 Tilflyttere  

 er lønmodtagere eller selvstændigt erhvervsdrivende, som er hjemmehørende i  

 det  

 ene land og umiddelbart inden tilflytningen deltog i og bidrag blev betalt  

 til  

 en pensionsordning i det andet land.
 Bestemmelsen skal ses i sammenhæng med aftalens artikel 5,  

 stk. 2, hvorefter kildelandet har pligt til at beskatte udbetalinger,  

 når  

 det andet land har givet fradrag for pensionsindskud som følge af aftalens  

 artikel 2.
Der vil ikke ske afkastbeskatning i Danmark på afkastet hos  

 de svenske pensionsinstitutter.
Sverige kan beskatte afkastet.
Artikel 3  Fradrag for broafgiften på  

 Øresundsforbindelsen De to lande forpligter sig til at indføre fradrag for  

 broafgiften på Øresundsforbindelsen, når afgiften afholdes for rejse mellem  

 sædvanlig bopæl og arbejdsplads.
Fradraget gives dog kun, såfremt de almindelige vilkår for  

 befordringsfradrag er opfyldte.
De almindelige vilkår, der skal være  

 opfyldte,  

 er de vilkår, som det enkelte land har opstillet.
For Danmark vedkommende er  

 det betingelserne i ligningslovens § 9 C, hvor der ikke stilles krav om  

 tidsbesparelse.
Eksemplet i artiklens ordlyd har således ingen betydning ved  

 opgørelsen af den skattepligtige indkomst efter danske regler.
I Sverige er  

 der  

 derimod krav om tidsbesparelse, hvorfor dette krav skal være opfyldt for at  

 få  

 fradrag ved opgørelsen af den skattepligtige indkomst efter svenske regler.
 Fradragets størrelse skal gives med udgangspunkt i den  

 dokumenterede udgift til billigste periode abonnement.
 I lovforslagets § 5 foreslås indført fradrag ved  

 opgørelsen af den skattepligtige indkomst i Danmark.
Artikel 4  Ophævelse af overgangsreglen fra 1997  

 for dansk bosiddende grænsegængere I forbindelse med ophævelsen af den tidligere  

 grænsegængerregel i 1997 indførtes en overgangsregel for grænsegænger, der  

 den  

 1. januar 1997 opfyldte betingelserne i den tidligere regel.
Overgangsreglen  

 medfører, at de omfattede grænsegængere forsætter med at blive beskattet i  

 overensstemmelse med den tidligere grænsegængerregel, dvs. bopælsbeskatning,  

 så  

 længe de opfylder betingelserne i den tidligere regel.
Med artikel 4 ophæves overgangsreglen for de dansk  

 bosiddende grænsegængere.
De dansk bosiddende grænsegængere vil herefter  

 blive  

 beskattet efter hovedreglen om arbejdslandsbeskatning.
 Der sker ingen ændringer for så vidt angår de svensk  

 bosiddende grænsegængere omfattet af overgangsreglen fra 1997.
Artikel 5  Diverse bestemmelser Stk. 1  

  

 :  

 Bestemmelsen skal ses i sammenhæng med aftalens artikel 1, hvorefter de to  

 lande får beskatningsretten til arbejde, som udføres i det andet land af  

 lønmodtagere hjemmehørende i dette land.
Stk.1 forpligter de to lande til at  

 beskatte den del af lønindkomsten, som de med artikel 1 får beskatningsretten  

 til.
I lovforslagets § 2 gøres lønindkomsten til omfattet af den  

 begrænsede skattepligt og gøres til A-indkomst.
En svensk bosiddende grænsegænger, som normalt udfører sit  

 arbejde i Danmark, vil dermed skulle betale dansk indkomstskat samt  

 arbejdsmarkedsbidrag og det særlige pensionsbidrag af den del af indkomsten,  

 som omfattes af aftalens artikel 1. Der skal dog kun betales  

 arbejdsmarkedsbidrag og det særlige pensionsbidrag, når lønmodtageren er  

 socialt sikret i Danmark.
Grænsegængeren vil - som følge af sammenhængen med  

 den under artikel 1 omtalte aftale mellem de sociale sikringsmyndigheder  

   

 kunne få tilladelse til at være socialt sikret i Danmark.
Stk. 2  

  

 :  

 Bestemmelsen skal ses i sammenhæng med artikel 2, hvorefter der gives fradrag  

 for pensionsindskud i det andet land.
Efter bestemmelsen forpligtes landene  

 til  

 at beskatte hjemmehørende personer, som får pensionsudbetalinger fra et  

 institut i bopælslandet, når det andet land har givet fradragsret eller  

 bortseelsesret for indbetalingerne efter artikel 2.
Bestemmelsen skal sikre, at eksempelvis en svensk  

 bosiddende tidligere grænsegænger, som har fået fradrag i Danmark for sine  

 pensionsbidrag til en svensk ordning som følge af artikel 2, bliver beskattet  

 i  

 Sverige ved udbetalingerne.
Danmark vil ikke selv kunne beskatte personen,  

 idet  

 hverken personen eller instituttet er hjemmehørende i Danmark.
 Danmark har allerede intern hjemmel til at beskatte sådanne  

 udbetalinger fra pensionsordninger omfattet af pensionsbeskatningslovens  

 afsnit  

 I.
Stk. 3  

  

 :  

 Bestemmelsen er indsat på grund af de nuværende svenske  

 SINK-beskatningsregler.  

 Efter disse regler beskattes dansk bosiddende grænsegængere med 25 pct. af  

 bruttoindkomsten.
Bruttoindkomstopgørelsen gør det ikke muligt at foretage  

 fradrag for befordringsudgifter og pensionsindskud.
Bestemmelsen om disse  

 fradrag finder derfor alene anvendelse, hvis beskatningen sker på nettobasis  

 med mulighed for fradrag for udgifter.
 Det svenske Finansdepartement har - uafhængigt af aftalen -  

 fremlagt en udredning (SOU 2003:12), hvori det anbefales, at grænsegængere,  

 herunder dansk bosiddende grænsegængere, vil blive beskattet efter de  

 almindelige svenske beskatningsregler i stedet for den nuværende  

 bruttobeskatning (SINK-beskatning).
Artikel 6 - Provenuudveksling Bestemmelsen indeholder en provenuudvekslingsordning mellem  

 de to lande.
De to lande udveksler den gennemsnitlige primærkommuneskat, som  

 opkræves fra privat ansatte grænsegængere.
Danmark udveksler den  

 primærkommuneskat, der opkræves fra grænsegængeren  for Københavns  

 kommune,  

 Frederiksberg kommune samt Bornholms Regionskommune dog kun den del, der  

 svarer  

 til den gennemsnitlige primærkommuneskat.
 Udvekslingen skal ske senest den 1. oktober i året efter  

 det skatteår, som udvekslingen vedrører.
Det er en provenuudveksling til den anden stat.
Den  

 modtagende stat fastsætter selv, hvordan provenuet skal fordeles og anvendes.  

 I  

 Danmark er det tanken, at det provenu, som modtages fra Sverige - som følge  

 af  

 dansk bosiddendes beskatning i Sverige  skal fordeles til de danske  

 kommuner,  

 hvor grænsegængerne er bosiddende.
Der skal foretages udveksling af indkomst optjent af  

 lønmodtagere omfattet af artikel 15 i den nordiske  

 dobbeltbeskatningsoverenskomst, som bor i det ene land (Danmark eller  

 Sverige)  

 og arbejder i det andet land (Sverige eller Danmark). Bruttoindkomsten fra  

 personligt arbejde i tjenesteforhold, som kan beskattes i arbejdslandet, skal  

 dog mindst udgøre et beløb svarende til 150.000 danske kr.
Der sker dog ikke  

 provenuudveksling vedrørende indkomst fra arbejde udført ombord på svensk  

 eller  

 dansk skib i international trafik, idet disse vil være omfattet af  

 beskatningen  

 af søfolk på skibe i Dansk Internationalt Skibsregister (eller den svenske  

 pendant hertil), hvorfor der ikke vil være noget skatteprovenu at udveksle.
Danmark og Sverige kan indgå en gensidig aftale om den  

 nærmere udformning af udligningsordningen.
En eventuel aftale indgås af den  

 kompetente myndighed efter dobbeltbeskatningsoverenskomsten, hvilket for  

 Danmark vedkommende vil sige Told- og Skattestyrelsen.
Udligningsbeløbene kan revurderes uafhængigt af aftalens  

 øvrige bestemmelser.
De to regeringer har til hensigt at revurdere denne  

 ordning efter to år, særligt for så vidt angår niveauet for udligningen.  

 Derefter sker der en revurdering hvert femte år eller ved væsentlige  

 ændringer  

 af skattesystemet.
Sker der ved en revurdering, ændringer i ordningen, vil  

 skatteministeren efterfølgende skulle have en godkendelse af ændringen fra  

 Folketinget.
Artikel 7 - Ikrafttrædelse De to staters regeringer skal underrette hinanden, når de  

 forfatningsmæssige betingelser for aftalens ikrafttræden er opfyldt.
Dette  

 vil  

 for Danmarks vedkommende sige, når dette lovforslag er endeligt vedtaget.
 Bestemmelserne om fradrag for pensionsindskud og udgifter  

 til broafgiften samt provenuudveklingen skal finde anvendelse fra og med 1.  

 januar 2004. Dette gælder, uanset hvornår de to lande opfylder de  

 forfatningsmæssige betingelser.
De øvrige dele af aftalen træder i kraft 21 dage efter, at  

 begge lande har givet hinanden underretning, og den finder anvendelse fra og  

 med det næstfølgende indkomstår.
Aftalen vil herefter være en del af de to  

 landes skattelovgivning.
 De to landes regeringer har aftalt, at hvis der måtte vise  

 sig yderligere hindringer for den fortsatte integration i Øresundsregionen,  

 vil  

 de indlede forhandlinger for at overveje ændringer i skattereglerne.
Artikel 8  Opsigelse Aftalen har virkning på ubestemt tid.
En kontraherende stat  

 kan dog senest den 30. juni i et kalenderår opsige aftalen med virkning for  

 det  

 følgende indkomstår.
Eventuel opsigelse skal ske ved skriftlig meddelelse  

 herom  

 til den anden kontraherende stat.
Til § 2 Lovforslagets § 2, stk. 1, medfører, at begrænset  

 skattepligtige med bopæl i Sverige tillige bliver indkomstskattepligtige af  

 den  

 indkomst, som Danmark får beskatningsretten til efter aftalens artikel 1,  

 selvom arbejdet udføres i Sverige eller i tredjeland.
Indkomsten gøres  

 samtidigt til A-indkomst.
Herved bliver indkomsten tillige en del  

 af  

 bidragsgrundlaget efter arbejdsmarkedsfondslovens § 8, stk. 1,  

 litra  

 a, og lov om Arbejdsmarkedets Tillægspensions § 17 f (den særlige  

 pensionsopsparing). Personerne er allerede omfattet af bidragspligten, jf.  

 arbejdsmarkedsfondslovens § 7.
I § 2, stk. 2, foreslås det, at indskud på  

 svenske pensionsordninger efter artikel 2 kan fradrages i den personlige  

 indkomst  ligesom indskud på danske pensionsordninger omfattet af  

 pensionsbeskatningslovens afsnit I.
Der er kun fradrag for indskud på  

 pensionsordninger i Sverige, som er skattemæssigt anerkendt i Sverige.
I  

 Sverige kan der ikke opnås fradrag / bortseelsesret for indskud på ordninger  

 med engangsudbetalinger.
Til § 3 Efter lovforslagets § 3 træder loven i kraft dagen  

 efter bekendtgørelse i Lovtidende.
Bestemmelsen i lovforslagets § 4 (arbejdsmarkedsbidrag  

 af pensionsindskud) får virkning samtidigt med aftalens artikel 2 om fradrag  

 for pensionsindskud.
Endelig får § 5, nr. 1, 3 og 5, om  

 Øresundsbrofradrag  

 virkning samtidigt med aftalens artikel 3 om samme emne.
Til § 4 Med forslaget sikres det, at indbetalinger, som  

 arbejdsgiveren foretager, til svenske pensionsordninger - ligesom  

 indbetalinger  

 til danske pensionsordninger  er omfattet af  

 arbejdsmarkedsbidragspligt.
Ved indbetalinger foretaget af en arbejdsgiver til en dansk  

 pensionsordning, er det pensionskassen m.v., som opgør bidragsgrundlaget,  

 beregner bidragets størrelse og indeholder bidraget.
Ved indbetalinger til en  

 pensionsordning i Sverige, kan disse forpligtelser ikke pålægges  

 pensionsinstituttet i Sverige.
Pligterne kan i stedet pålægges den danske  

 arbejdsgiver.
 Det foreslås derfor, at indskud, som i overensstemmelse med  

 aftalens artikel 2 (eller en tilsvarende bestemmelse i anden  

 dobbeltbeskatningsoverenskomst) ikke medregnes ved den ansattes  

 skattepligtige  

 indkomst i Danmark, foretaget af danske arbejdsgivere, er bidragspligtige.  

 Arbejdsgiveren opgør bidragsgrundlaget, beregner bidragets størrelse og  

 indeholder bidraget.
Til § 5 Med lovforslagets § 5 indføres et fradrag for  

 broafgiften på Øresundsforbindelsen.
Fradraget fastsættes til 50 kr. for  

 passage i bil eller på motorcykel og til 8 kr. pr. passage, hvis der anvendes  

 kollektiv trafik.
Fradragets størrelse er beregnet med udgangspunkt i prisen  

 for billigste periodeabonnement for henholdsvis bil og tog.
Fradraget er  

 således fastsat efter de samme principper, som er anvendt ved fastsættelsen  

 af  

 fradraget på Storebæltsforbindelsen.
Med forslaget indføres endvidere hjemmel til fradrag for  

 passage af Storebæltsforbindelsen på motorcykel med det samme fradrag som er  

 gældende for bil på denne forbindelse.
Passage af Storebæltsforbindelsen på  

 motorcykel er ikke omfattet af den gældende formulering af bestemmelsen.  

 Antallet af pendlere, der anvender motorcykel ved passagen af de to  

 forbindelser, skønnes at være relativt begrænset, men det er anset for  

 hensigtsmæssigt at indføre den fornødne lovhjemmel for fradrag også for denne  

 type pendlere i forbindelse med den foreliggende ændring af bestemmelsen.
 Ligesom fradraget for broafgiften på Storebæltsforbindelsen  

 fastsættes fradraget for broafgiften på Øresundsforbindelsen direkte i loven  

 uden automatisk regulering.
 Der foreslås et dokumentationskrav vedrørende passage af  

 Øresundsforbindelsen svarende til det gældende dokumentationskrav ved passage  

 af Storebæltsforbindelsen.
Endvidere foreslås det, at reglerne for samkørsel i bil,  

 der gælder ved passage af Storebæltsforbindelsen, tillige skal gælde ved  

 passage af Øresundsforbindelsen.
Endelig konsekvensrettes  

 samkørselsbestemmelsen i forhold til indførelse af fradrag for passage af de  

 to  

 faste forbindelser på motorcykel.
Til § 5 Efter lovforslagets § 5 gælder loven ikke for Færøerne  

 eller Grønland, idet skattespørgsmål hører under det færøske og det  

 grønlandske  

 hjemmestyres kompetence.
Aftalen vil således ikke gælde for disse dele af  

 rigsfællesskabet.
Bilag Lovforslaget sammenholdt med gældende lov Gældende formulering Lovforslaget § 1.  

  

 Aftale mellem Kongeriget Danmark og Kongeriget Sverige om visse  

 skattespørgsmål kan tiltrædes på Danmarks vegne.
Aftalen mellem Kongeriget  

 Danmark og Kongeriget Sverige om visse skattespørgsmål er optaget som bilag  

 til denne lov.
 Stk. 2.  

  

 Aftalen  

 træder i kraft og finder anvendelse i Danmark efter bestemmelserne i aftalens  

 artikel 7.
 § 2.  

  

 Skattepligtige efter  

 kildeskattelovens § 2, stk. 1, litra a, er tillige  

 indkomstskattepligtige af indkomst, som Danmark kan beskatte i henhold til  

 aftalens artikel 1. Indkomsten henregnes til A-indkomst efter  

 kildeskattelovens § 43, stk.1.
 Stk. 2.  

  

 Fradrag  

 efter aftalens artikel 2 fradrages i den personlige indkomst, jf.  

 personskattelovens § 3.
 § 3.  

  

 Loven  

 træder i kraft dagen efter bekendtgørelse i Lovtidende, jf. dog stk. 2.
 Stk. 2.  

  

 § 4  

 får virkning samtidigt med aftalens artikel 2. § 5, nr. 1, 3 og 5, får  

 virkning samtidigt med aftalens artikel 3.
 § 4.  

  

 I  

 lov om en arbejdsmarkedsfond, jf. lovbekendtgørelse nr. 694 af 20. august  

 2002, som senest ændret ved § 5 i lov nr. 447 af 10. juni 2003,  

 foretages følgende ændringer:
 § 8.  

  

 For  

 personer omfattet af lønmodtagerbidraget, jf. § 7, stk. 1, udgør  

 bidragsgrundlaget:
--- i)  

 	  

    

 indbetalinger, som  

 de kommunale myndigheder foretager til en ordning omfattet af § 19 i  

 pensionsbeskatningsloven for en person, der modtager hjælp efter § 29 i  

 lov om social service.
 1.  

  

 I  

  

 § 8, stk. 1, litra i,  

  

 ændres  

 »lov om social service.« til: »lov om social service,«.
 2.  

  

 I  

  

 § 8, stk. 1,  

  

 indsættes efter  

 litra i som litra j:
»j)  

 	  

    

 indbetalinger, som  

 arbejdsgiveren foretager til en pensionsordning i fremmed stat og som ikke  

 medregnes ved den skattepligtige indkomst som følge af bestemmelser i en  

 dobbeltbeskatningsoverenskomst.« § 11.
--- Stk. 2  

                                                                      .  

                                                                            Ind  

 Indbetalinger, der ikke kan henføres til den enkelte ansatte, som en  

 arbejdsgiver foretager til en pensionskasse omfattet af lov om tilsyn med  

 firmapensionskasser, eller til en hjælpe- og understøttelsesfond efter  

 reglerne i pensionsbeskatningslovens § 52, indgår i bidragsgrundlaget  

 efter stk. 1.
 3.  

  

 I  

  

 § 11, stk. 2,  

  

 indsættes  

 efter 1. pkt. som 2. punktum:
»Tilsvarende gælder indbetalinger, som en arbejdsgiver foretager  

 til et pensionsinstitut i fremmed stat, og som ikke medregnes ved den  

 ansattes skattepligtige indkomst som følge af bestemmelser i en  

 dobbeltbeskatningsoverenskomst.« § 5.  

  

 I  

 lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, som ændret ved lov nr. 1056  

 af 17. december 2002 og senest ved § 431 i lov nr. 453 af 10. juni 2003,  

 foretages følgende ændringer:
 § 9  

 C.
--- Stk. 9.  

  

 Den  

 skattepligtige kan ved opgørelsen af fradrag for befordring frem og tilbage  

 mellem sædvanlig bopæl og arbejdsplads mod dokumentation foretage fradrag for  

 udgifter afholdt til benyttelse af Storebæltsforbindelsen.
Fradraget for  

 benyttelse af Storebæltsforbindelsen kan foretages med 90 kr. pr. passage ved  

 benyttelse af bil og med 15 kr. pr. passage for brugere af kollektiv trafik.  

 Ved samkørsel i bil kan fradrag efter 1. pkt. alene foretages af den af de  

 samkørende, som har afholdt udgiften til A/S Storebælt for benyttelsen af  

 forbindelsen.
Modtager den pågældende udgiftsgodtgørelse for passageudgiften  

 fra medkørende, er den pågældende ikke skattepligtig heraf, og de medkørende  

 har ikke fradragsret for godtgørelsen.
 1.  

  

 I   

  

 § 9 C, stk. 9, 1. pkt.,  

  

 indsættes  

 efter »Storebæltsforbindelsen«: »og Øresundsforbindelsen«.
 2.  

  

 I   

  

 § 9 C, stk. 9, 2. pkt.,  

  

 indsættes  

 efter »bil«: »eller motorcykel«.
 3.  

  

 I  

  

 § 9 C, stk. 9,  

  

 indsættes  

 efter 2. pkt  

                                                                          .  

                                                                              

 :
»Fradraget for benyttelse af Øresundsforbindelsen kan foretages  

 med 50 kr. pr. passage ved benyttelse af bil eller motorcykel og  

 med 8 kr. pr. passage for brugere af kollektiv trafik.« 4.  

  

 I  

  

 § 9 C, stk. 9, 3. pkt., som  

 bliver 4. pkt.,  

  

 indsættes efter »bil«: »eller på motorcykel« 5.  

  

 I  

  

 § 9 C, stk. 9, 3. pkt., som  

 bliver 4. pkt.,  

  

 indsættes efter »A/S Storebælt«: »eller Øresundsbro  

 Konsortiet«.
 § 6.  

  

 Loven  

 gælder ikke for Færøerne eller Grønland.
