I medfør af § 15, stk. 5, i lov nr. 428 af 1. juni 1994 om markedsføring fastsættes herved følgende regler for Forbrugerombudsmandens virksomhed:
 § 1.  Forbrugerombudsmanden kan på eget initiativ  

 eller på baggrund af klager fra andre optage sager til behandling.  

 Forbrugerombudsmanden er ikke forpligtet til at behandle alle klager, som han  

 får forelagt.
 Stk. 2.  Forbrugerombudsmanden skal ved optagelsen af  

 sager til behandling navnlig lægge vægt på varetagelsen af hensynet til  

 forbrugerne.
 § 2.  Forbrugerombudsmanden skal lægge vægt på at  

 orientere offentligheden om sager, som er behandlet af Forbrugerombudsmanden  

 og domstolene, og som er af almen interesse eller af betydning for  

 forståelsen af markedsføringslovens bestemmelser.
 § 3.  Forbrugerombudsmanden kan indtræde efter  

 retsplejelovens almindelige regler i civile retssager vedrørende  

 markedsføringsloven.
 § 4.  Forbrugerstyrelsen varetager  

 Forbrugerombudsmandens sekretariatsopgaver.
 Stk. 2.  Forbrugerstyrelsen udarbejder ved finansårets  

 udløb en årsberetning til erhvervsministeren om aktiviteterne i det forløbne  

 år og administrationen i øvrigt.
§ 5.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 542 af  

 10. august 1989 om regler for Forbrugerombudsmandens virksomhed.
