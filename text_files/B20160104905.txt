Bekendtgørelse om ændring af bekendtgørelse om eksamens- og prøveafholdelse samt bedømmelse af deltagere ved de maritime uddannelser § 1 I bekendtgørelse nr. 1289 af 14. december 2009 om eksamens- og prøveafholdelse samt bedømmelse af deltagere ved de maritime uddannelser, som ændret ved bekendtgørelse nr. 848 af 16. august 2012, bekendtgørelse nr. 1454 af 16. december 2013, bekendtgørelse nr. 1601 af 17. december 2014 og bekendtgørelse nr. 1653 af 14. december 2015, foretages følgende ændringer:
 1. § 41 affattes således:
 »§ 41. Uddannelsesinstitutionens ledelse fastsætter i overensstemmelse med nedenstående regler bestemmelser om:
1) mulighed for at bruge computere ved prøver og eksamener, 2) prøvesproget, 3) retningslinjer i tilfælde af en studerendes sygdom, 4) mulighed for afholdelse af ekstraordinære prøver, herunder sygeprøver, 5) retningslinjer for følgerne af uregelmæssigheder og manglende overholdelse af reglerne for prøveafholdelse, 6) frister for offentliggørelse af karakterer, 7) formkrav til prøver, 8) eventuelle særlige prøvevilkår for deltagere og 9) retningslinjer for udlevering af kopi af opgavebesvarelser og anden dokumentation, som ligger til grund for bedømmelse.
 Stk. 2. Uddannelsesinstitutionen skal sikre, at de studerende er oplyst om de i stk. 1 nævnte bestemmelser, der endvidere skal være offentligt tilgængelige.
Stk. 3. Begyndelse på et uddannelseselement, semester m.v. er samtidig tilmelding til de tilhørende prøver.
Uddannelsesinstitutionen fastsætter for hver prøve en frist for, hvornår afmelding fra prøven kan finde sted.
 Stk. 4. Foreligger rettidig afmelding ikke, betragtes prøven med hensyn til antallet af prøvegange som påbegyndt, jf. § 45, stk. 2 og 3.
 Stk. 5. Uddannelsesinstitutionen kan i studieordningen fastsætte, at opfyldelse af deltagelsespligt og aflevering af opgaver og projekter m.v. er en forudsætning for deltagelse i en prøve.
 Stk. 6. Uddannelsesinstitutionen kan for hele eller dele af uddannelsen i studieordningen fastsætte, at afmelding fra prøver ikke kan finde sted.
Stk. 7. Uddannelsesinstitutionen kan dispensere fra stk. 3-6, når det er begrundet i usædvanlige forhold.« 2. Efter § 41 indsættes i kapitel 11:
»§ 41 a.
For uddannelser, der er normeret til mindst 1 studieår, svarende til 60 ECTS-point for videregående uddannelser, kan uddannelsesinstitutionen for hele eller dele af uddannelsen i studieordningen fastsætte, at den studerende skal bestå prøver af et omfang på højst 45 ECTS-point pr. studieår.
Den studerende har tre forsøg til at bestå prøverne.
Stk. 2. Uddannelsesinstitutionen kan dispensere fra stk. 1, hvis den studerende er eliteidrætsudøver, eller det er begrundet i usædvanlige forhold.« § 2 Bekendtgørelsen træder i kraft den 10. juli 2016 og har virkning for prøver påbegyndt den 1. september 2016 eller senere.
