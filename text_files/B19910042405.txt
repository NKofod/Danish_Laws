 I medfør af § 6, stk. 1 og 3 og § 24 i lov nr. 414 af 13. juni 1990 om  

 administrationen af Det Europæiske Økonomiske Fællesskabs forordninger om  

 landbrugsvarer m.v. fastsættes følgende:
§ 1.  For alt kvæg - herunder kalve med undtagelse af  

 spædekalve under 25 kg slagtet vægt - som er produceret i Danmark, og som  

 slagtes og ved offentlig kontrol ubetinget eller betinget godkendes til  

 menneskeføde, skal der erlægges en afgift på 30 kr. pr. stk.
Afgiften  

 omfatter også kvæg, der slagtes for private til eget forbrug.
 § 2.  For kvæg, der slagtes på eksportsvineslagterier,  

 offentlige slagtehuse og kreatureksportslagterier, påhviler det vedkommende  

 slagteri/slagtehus hos leverandøren at opkræve det i § 1 nævnte afgiftsbeløb  

 og hver uge at indsende indberetning til Kvægafgiftsfonden, c/o Kødbranchens  

 Fællesråd, Vesterbrogade 6 D, 7. sal, 1620 København V, om antallet af de i  

 den foregående kalenderuge slagtede og godkendte voksne kreaturer og kalve og  

 samtidig at indbetale den herefter skyldige afgift til nævnte fonds  

 postgirokonto nr. 1 00 45 57.
Stk. 2.  For kvæg, der slagtes i private slagtehuse,  

 påhviler det slagteren at indbetale det i § 1 nævnte afgiftsbeløb til  

 Kvægafgiftsfonden, postgirokonto nr. 1 00 45 57 senest 14 dage efter en  

 foretaget slagtning.
Indbetalingskort fås udleveret af den kontrollerende  

 dyrlæge, hvem det påhviler umiddelbart efter den foretagne kontrolstempling  

 at indsende indberetning til nævnte fond.
 § 3.  Ved enhver udførsel her fra landet af levende  

 kvæg, der er produceret i Danmark, med undtagelse af avlskvæg og spædekalve  

 under 50 kg levende vægt, skal eksportøren betale en afgift på 30 kr. pr.  

 stk.
 Stk. 2.  Det påhviler eksportøren senest 14 dage efter  

 eksporten at afgive indberetning til Kvægafgiftsfonden om den stedfundne  

 eksport med oplysning om antallet af levende kreaturer og kalve og samtidig  

 til Kvægafgiftsfondens postgirokonto nr. 1 00 45 57 at indbetale den herefter  

 skyldige afgift.
 § 4.  Beløb, der ikke betales rettidigt, tillægges en  

 rente på 1,3 pct. månedligt for hver påbegyndt måned fra forfaldsdagen at  

 regne.
 § 5.  Der er udpantningsret for forfaldne beløb,  

 herunder for de i § 4 nævnte rentebeløb.
 § 6.  Den, der overtræder eller forsøger at overtræde  

 §§ 2-4, straffes med bøde, medmindre højere straf er forskyldt i medfør af §  

 25 i lov om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i lov om administration af Det Europæiske Økonomiske Fællesskabs forordninger  

 om markedsordninger for landbrugsvarer m.v. pålægges selskabet som sådant  

 bødeansvar.
 § 7.  Denne bekendtgørelse træder i kraft den 15. juni  

 1991.
 Stk. 2.  Samtidig ophæves bekendtgørelse nr. 428 af 15.  

 juli 1988.
