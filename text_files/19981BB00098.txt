Fremsat den 23. marts 1999 af Tom Behnke (FP),  

 Kim Behnke (FP), Thorkild B.
Fransgaard (FP) og  

 Christian Jensen (FP) Forslag til folketingsbeslutning om hastebehandling i Arbejdsskadestyrelsen af visse  

 sager Folketinget opfordrer regeringen til inden udgangen af  

 dette folketingsår at gennemføre de nødvendige  

 ændringer i administrative forskrifter, således at der sikres  

 hastebehandling i Arbejdsskadestyrelsen af sager, der vedrører  

 personer med livstruende sygdomme og personer i en høj alder.
Bemærkninger til forslaget Forslagsstillerne finder det  

 nødvendigt at fremsætte dette beslutningsforslag, fordi  

 sagsbehandlingstiden i Arbejdsskadestyrelsen er så lang, at personer,  

 der må indstille sig på kun at have kort tid tilbage at leve i,  

 ikke kan regne med, at der træffes afgørelse i deres sag, inden  

 de dør.
Fremskridtspartiet er opmærksom på, at  

 Arbejdsskadestyrelsen er underlagt forvaltningsretlige principper om hurtig  

 og smidig sagsbehandling, jf.
Justitsministeriets vejledning om  

 forvaltningsloven.
Forslagsstillerne er desuden klar over, at styrelsen - ud  

 fra forvaltningsretlige principper - fremskynder behandlingen af sager  

 vedrørende personer, der lider af en livstruende sygdom.
 Det er dog forslagsstillernes opfattelse, at princippet om  

 hurtig sagsbehandling i sager, der drejer sig om personer med livstruende  

 sygdomme, skal indskærpes i en administrativ forskrift, således  

 at det er helt klart for personalet i Arbejdsskadestyrelsen, at der skal  

 tages disse hensyn i sagsbehandlingen, og så borgerne bliver gjort  

 opmærksom på, at de har denne ret.
 Som eksempler på sygdomme, der kan begrunde en  

 hastebehandling, kan nævnes aids og kræftsygdomme, men også  

 andre sygdomme, hvor det må formodes, at personen har en  

 begrænset og kort levetid tilbage.
 Høj alder bør efter Fremskridtspartiets  

 mening også være et forhold, der begrunder hastebehandling.  

 Høj alder bør som udgangspunkt være 70 år eller  

 derover. Ældre mennesker må på lige fod med personer, der  

 lider af en livstruende sygdom, indstille sig på en kort tidshorisont,  

 og det er ofte meget opslidende for disse ældre at have en uafsluttet  

 sag kørende.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om hastebehandling i  

 Arbejdsskadestyrelsen af visse sager.
(Beslutningsforslag nr.
B 98).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
