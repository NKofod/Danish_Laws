Nr BTL 218B Betænkning over Forslag til lov om ændring af forskellige  

 energiafgiftslove m.v. (Justering af rumvarmeafgiften m.v.)   

 Nr L 218 B 1996-97, 1. samling Afgivet af Skatteudvalget Afgivet: 19970527 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Et af udvalgets spørgsmål og skatteministerens svar herpå er optrykt som  

 bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Dansk Industri, Dansk Renseri Forening, Danske Elværkers Forening, Danske Fjernvarmeværkers Forening, East Consult A/S, Entreprenørforeningen, Fiskeindustriens Arbejdsgiverforening, Gøl Pølsefabrik, HORESTA, HST Padborg A/S, Håndværksrådet, Landbrugsraadet, NESA A/S, PBS Holding A/S, Plastindustrien i Danmark og Stora Dalum A/S.
Der er af skatteministeren og et mindretal stillet ændringsforslag,  

 herunder om deling af lovforslaget.
Udvalget har tiltrådt delingen af  

 lovforslaget.
Der henvises i øvrigt til bemærkningerne til  

 ændringsforslagene.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) finder ikke, at lovforslaget lever  

 op til de intentioner, der er om at gavne miljøet uden samtidig at genere  

 erhvervslivet med en meget besværlig administration med en forringelse af  

 konkurrenceevnen og en belastning af likviditeten til følge.
Der er stadig alt for mange forskellige satser og kringlede regler, hvor  

 man slet ikke for alvor tager fat på problemerne.
I relation til målet om at  

 spare energi er den foreslåede ændring, om at overskudsvarme og varme fra  

 fremstilling af varmt vand ikke beskattes i sommerhalvåret, helt  

 utilstrækkelig.
Det bevirker, at en række virksomheder enten ikke får  

 forrentet deres tidligere foretagne investeringer i udnyttelse af  

 overskudsvarme og genbrug af vand eller mangler det økonomiske incitament til  

 at foretage sådanne investeringer.
Det blev i sin tid som et argument for indførelse af CO2-afgiften  

 fremført, at bare Danmark indførte denne afgift, ville resten af EU snart  

 følge efter.
Danmark har nu været ene om disse afgifter i flere år, med den  

 øgede belastning det konkurrencemæssigt fører til for dansk erhvervsliv.
Det virker også helt urimeligt, at regeringen ikke er indstillet på  

 yderligere lettelser for turisterhvervet.
Det er utroligt nemt for turisterne  

 at lægge ferien i et af vore nabolande eller at afkorte besøget i Danmark.
 Det virker ligeså urimeligt, at man ikke gennem ændringer i  

 kategoriseringen vil tage hensyn til de virksomheder, der har særlige  

 udgifter på grund af arbejdsmiljøbetinget ventilation, særlige krav til  

 hærdning af store emner af glasfiberarmeret hærdeplast eller særlige krav til  

 rengøring for at leve op til en høj standard inden for  

 levnedsmiddelproduktion.
Lige så urimeligt virker det, at processerne med tørring og farvning af  

 tekstiler ikke kan henregnes til rækken af tunge processer.
Alt i alt savnes  

 der på alt for mange områder logik og sammenhæng i lovforslaget.
Der er alt  

 for stor tilfældighed om, hvilke energiformer der har hvilken afgift.
Ud over den tilsigtede likviditetsforringelse virksomhederne har ved, at  

 pengene først opkræves som afgifter og derpå udbetales som tilskud, kommer  

 der yderligere en forhåbentlig utilsigtet likviditetsforringelse i den  

 ophobning af ikke udbetalte tilskud, der ligger i statskassen.
Ifølge et svar  

 fra skatteministeren forventes der på trods af alle regeringens løfter ved  

 udgangen af 1997 at restere 541,3 mio. kr. i statskassen stammende fra  

 ikkeudbetalte energisparetilskud.
 Mindretallet har noteret sig, at ministeren er kommet med enkelte  

 forbedringer i lovforslaget blandt andet ved at henregne forbruget af gas i  

 hotelkøkkener til let proces, ved nogle justeringer af farvet benzin og ved  

 justeringer på kraftvarmeområdet, men det er alt for lidt til, at  

 lovforslaget er fornuftigt og rimeligt.
Hvis regeringen vil gennemføre en erhvervsvenlig politik på miljø- og  

 energiområdet, ønsker mindretallet stadig at fastslå, at det bør ske på  

 baggrund af frivillige brancheaftaler med blandt andet omsættelige  

 miljøtilladelser.
På denne baggrund kan mindretallet ikke stemme for  

 lovforslaget.
 Herefter indstiller et mindretal (Socialdemokratiets, Socialistisk  

 Folkepartis og Det Radikale Venstres medlemmer af udvalget) de under A og  

 under B nævnte lovforslag til vedtagelse med de af skatteministeren  

 stillede ændringsforslag.
Et andet mindretal (Venstres medlem af udvalget) vil redegøre for  

 sin stilling til det under A nævnte lovforslag ved 2. behandling.  

 Mindretallet vil stemme for de af mindretallet stillede ændringsforslag.  

 Mindretallet vil stemme hverken for eller imod de af skatteministeren  

 stillede ændringsforslag.
Mindretallet vil ligeledes redegøre for sin  

 stilling til det under B nævnte lovforslag ved 2. behandling, men vil stemme  

 for de af skatteministeren stillede ændringsforslag.
Et tredje mindretal (Det Konservative Folkepartis medlem af  

 udvalget) vil redegøre for sin stilling til det under A nævnte lovforslag ved  

 2. behandling.
Mindretallet vil stemme for de af mindretallet stillede  

 ændringsforslag.
Mindretallet vil stemme hverken for eller imod de af  

 skatteministeren stillede ændringsforslag.
Mindretallet vil ligeledes  

 redegøre for sin stilling til det under B nævnte lovforslag ved 2.  

 behandling, men vil stemme for de af skatteministeren stillede  

 ændringsforslag.
Et fjerde mindretal (Fremskridtspartiets medlem af udvalget)  

 indstiller det under A nævnte lovforslag til vedtagelse med de  

 stillede ændringsforslag.
Mindretallet vil dog kun stemme for de under nr.  

 13, 26, 34 og 44 stillede ændringsforslag, såfremt de under nr. 12, 25, 33 og  

 43 stillede ændringsforslag ikke vedtages, og mindretallet vil stemme imod  

 ændringsforslag nr. 42, 50 og 51. Mindretallet indstiller det under B nævnte  

 lovforslag til forkastelse, men vil stemme for de af skatteministeren  

 stillede ændringsforslag.
Et femte mindretal (Enhedslistens medlem af udvalget) indstiller  

 det under A nævnte lovforslag til forkastelse, men vil stemme for de  

 af skatteministeren stillede ændringsforslag.
Mindretallet vil stemme imod de  

 af et mindretal stillede ændringsforslag.
Mindretallet indstiller det under B  

 nævnte lovforslag til vedtagelse med de af skatteministeren stillede  

 ændringsforslag.
 Et sjette mindretal (Centrum-Demokraternes medlem af udvalget)  

 indstiller det under A nævnte lovforslag til vedtagelse med de af  

 skatteministeren stillede ændringsforslag og de under nr. 11, 24, 32 og 41 af  

 et mindretal stillede ændringsforslag.
 Mindretallet indstiller det under B nævnte lovforslag til  

vedtagelse med de af skatteministeren stillede ændringsforslag.  

 Mindretallet bemærker, at man kan tilslutte sig de af et mindretal stillede  

 ændringsforslag vedrørende rumopvarmning af hotelværelser, ferielejligheder  

 og hytter samt afgiften for opvarmning af forbrugsvand til disse.  

 Mindretallet har siden sommeren 1993 argumenteret for en lempelse af disse  

 afgifter, som virker forvridende for de indenlandske turisterhverv.
 ÆndringsforslagAf skatteministeren, tiltrådt af udvalget:
 a 1) Lovforslaget deles i to lovforslag med følgende  

 titler og indhold:
 A. »Forslag til lov om ændring af forskellige  

 energiafgiftslove m.v. (Justering af rumvarmeafgiften m.v.)» omfattende  

 §§ 1-7 og § 8, stk. 1-9.
 B. »Forslag til lov om ændring af lov om afgift af  

 elektricitet« omfattende §§ 4 og 8.
 b Ændringsforslag til det under A nævnte lovforslag.
 Af skatteministeren, tiltrådt af et flertal (udvalget med  

 undtagelse af V og KF):
 Til § 1 2) Nr. 2 affattes således:
 »2. I § 1, stk. 2, indsættes som 3. og 4.  

 pkt.:
»Af varer, der anvendes til varmefremstilling på stationære motorer i  

 kraftvarmeværker, betales der afgift efter den sats, der gælder for  

 tilsvarende fyringsolier, når der skal betales afgift efter lov om afgift af  

 elektricitet af hele elproduktionen.
Forgasningsgas og restprodukter herfra,  

 som er produceret på basis af biomasse, samt biogas er dog fritaget for  

 afgift, når de nævnte varer anvendes til elektricitets- eller  

 varmefremstilling på stationære motorer og kedler.«» 3) Efter nr. 4 indsættes som nye numre:
 »01. Efter § 4 indsættes:
»§ 4 a.
Virksomheder, der ikke er registreret som  

 oplagshaver, og som både afsætter ufarvet gas- og dieselolie og gas- og  

 dieselolie, der er farvet i henhold til bestemmelser fastsat efter § 24, stk.  

 1, kan blive registreret som farvningsvirksomhed hos de statslige told- og  

 skattemyndigheder.
Det er en betingelse herfor, at virksomheden afsætter  

 mindst 500.000 l gas- og dieselolie årligt, og at denne afsætning ikke sker  

 fra stationære detailsalgsanlæg.
Stk. 2. Farvningsvirksomheder er berettiget til med henblik på  

 videresalg at få tilført og oplagre ufarvet gas- og dieselolie, hvoraf der  

 kun er betalt afgift efter satsen for varer omfattet af § 1, stk. 1, nr. 2,  

 jf. dog § 4, stk. 3. Ved videresalg af ufarvet olie, hvoraf der er betalt  

 afgift efter den i 1. pkt. nævnte afgiftssats, skal differencen mellem denne  

 afgiftssats og satsen for varer omfattet af henholdsvis § 1, stk. 1, nr. 1 og  

 3, indbetales til de statslige told- og skattemyndigheder.
Tilsvarende  

 gælder, når farvet olie videresælges til anvendelse som motorbrændstof.
Stk. 3. Til de registrerede farvningsvirksomheder udstedes et  

 bevis for registreringen.« 02. I § 5 indsættes efter stk. 1 som nyt stykke:
»Stk. 2. Registrerede farvningsvirksomheders tanke og anlæg  

 til indpumpning, behandling, opbevaring, udlevering m.v. af afgiftspligtige  

 varer, hvoraf der er betalt afgift efter § 4 a, stk. 2, skal være godkendt af  

 de statslige told- og skattemyndigheder.« Stk. 2 og 3 bliver herefter stk. 3 og 4.
03. I § 5, stk. 3, ændres »stk. 1« til:  

 »stk. 1 eller 2«.' 4) Nr. 5 affattes således:
 »5. I § 7 indsættes efter stk. 3 som nye stykker:
 »Stk. 4. Registrerede farvningsvirksomheder skal opgøre den  

 mængde varer, hvoraf der skal betales det i § 4 a, stk. 2, nævnte  

 differencebeløb, som den mængde afgiftspligtig gas- og dieselolie, der er  

 udleveret fra virksomhedens godkendte anlæg til anvendelse som motorbrændstof  

 i afgiftsperioden.
Stk. 5. Skatteministeren kan fastsætte nærmere regler for, hvordan  

 registrerede oplagshavere og varemodtagere skal opgøre den afgiftspligtige  

 mængde for varer omfattet af § 1, stk. 5.« Stk. 4-6 bliver herefter stk. 6-8.' 5) I den under nr. 6 foreslåede ændring af § 9, stk. 2,  

 sidste pkt., indsættes efter »Biogas ................. 19,7 MJ/(Nm3)»:
 »Forgasningsgas ......... 4,0 MJ/(Nm3)».
 6) Efter nr. 10 indsættes som nyt nummer:
»04. I § 11, stk. 5, nr. 1, ophæves 2.  

 pkt.« Af et mindretal (V og KF), tiltrådt af et mindretal (FP):
 7) Nr. 11 affattes således:
»11. I § 11, stk. 5, nr. 2, 1. pkt., indsættes efter  

 »(trætørrestuer)»: », og produktionslokaler, hvor det af  

 arbejdsmiljømæssige hensyn er nødvendigt at ventilere, således at luften  

 udskiftes minimum 2 gange i timen, som følge af helbredsskadelige  

 koncentrationer af giftige dampe, opløsningsmidler, høj luftfugtighed og  

 andre sundhedsskadelige forhold, og produktionslokaler, hvor store emner af  

 glasfiberarmeret hærdeplast hærdes ved en temperatur på mindst 18I C, samt  

 lignende særligt indrettede rum, hvor opvarmningen udelukkende er et led i en  

 forarbejdning, der ændrer varens karakter, og hvor der under forarbejdningen  

 kun lejlighedsvis opholder sig personer i lokalet«.' Af skatteministeren, tiltrådt af et flertal (udvalget med  

 undtagelse af V og KF):
 8) I det under nr. 12 foreslåede § 11, stk. 5, nr.  

 5, ændres »vask af tekstiler« til: »vask eller rens af  

 tekstiler«.
 9) I det under nr. 12 foreslåede § 11, stk. 5, nr.  

 5, indsættes efter 1. pkt. som nyt punktum:
»For genbrugsemballage gælder det også, selv om indtil 25 pct. af  

 genbrugsemballagen anvendes til andre formål end transport eller salg af  

 varer.« Af et mindretal (V og KF), tiltrådt af et mindretal (FP):
 10) I nr. 12 indsættes efter det foreslåede § 11, stk. 5,  

 nr. 5, som som nyt nummer:
»6) Afgiften af varme og varer omfattet af stk. 4, som anvendes til  

 opvarmning af hotelværelser, ferielejligheder og hytter, eller som anvendes  

 til fremstilling af varmt vand til personlig hygiejne for gæsterne i  

 forbindelse med udlejning af disse.« Af et mindretal (V og KF), tiltrådt af et mindretal (FP og  

 CD):
 11) I nr. 12 indsættes efter det foreslåede § 11, stk. 5,  

 nr. 5, som nyt nummer:
»7) Afgiften af varme og varer omfattet af stk. 4, som anvendes til  

 rengøring af produktionsudstyr på slagterier og pølsefabrikker.« Af et mindretal (V og KF), tiltrådt af et mindretal (FP):
 12) Nr. 16 affattes således:
 »16. I § 11, stk. 7, der bliver stk. 8, indsættes  

 efter 3. pkt. som nyt punktum:
»Der skal ikke ske nedsættelse af tilbagebetalingen for eget forbrug  

 til opvarmning af rum og varmt vand.«» Af skatteministeren, tiltrådt af et flertal (udvalget med  

 undtagelse af V, KF og FP):
 13) I den under nr. 16 foreslåede ændring af § 11, stk.  

 7, der bliver stk. 8, ændres »i perioden 1. april til 31.  

 september« til: »eller fremstilling af varmt vand i perioden 1.  

 april til 30. september«.
 Af skatteministeren, tiltrådt af et flertal (udvalget med  

 undtagelse af V og KF):
 14) Efter nr. 21 indsættes som nyt nummer:
»05. I § 14, stk. 2, indsættes efter  

 »oplagshavere«: »og farvningsvirksomheder registreret efter §  

 4 a«.' 15) Efter nr. 22 indsættes som nyt nummer:
»06. I § 14, stk. 5, der bliver stk. 7, indsættes to  

 steder efter »oplagshaver«: »eller farvningsvirksomhed«.' 16) Efter nr. 23 indsættes som nye numre:
 »07. § 16, stk. 1, 1. pkt., affattes således:
»Registrerede oplagshavere, varemodtagere og farvningsvirksomheder  

 skal efter udløbet af hver måned og senest den 15. i den måned, der følger  

 efter afgiftsperioden, til de statslige told- og skattemyndigheder angive  

 mængden af de varer, hvoraf der skal betales afgift, jf. § 7, stk. 1-4, og §  

 8.« 08. I § 17, stk. 1, ændres »oplagshavere og  

 varemodtagere« til: »oplagshavere, varemodtagere og  

 farvningsvirksomheder«.' 17) Efter nr. 25 indsættes som nyt nummer:
»09. I § 28, stk. 3, ændres »§ 14, stk. 6«  

 til: »§ 14, stk. 8«.' Til § 2 18) I den under nr. 4 foreslåede ændring af § 7,  

 stk. 1, sidste pkt., indsættes efter 19) Efter nr. 6 indsættes som nyt nummer:
»01. I § 8, stk. 4, nr. 1, ophæves 2.  

 pkt.« Af et mindretal (V og KF), tiltrådt af et mindretal (FP):
 20) Nr. 7 affattes således:
»7. I § 8, stk. 4, nr. 2, 1. pkt., indsættes efter  

 »(trætørrestuer)»: », og produktionslokaler, hvor det af  

 arbejdsmiljømæssige hensyn er nødvendigt at ventilere, således at luften  

 udskiftes minimum 2 gange i timen, som følge af helbredsskadelige  

 koncentrationer af giftige dampe, opløsningsmidler, høj luftfugtighed og  

 andre sundhedsskadelige forhold, og produktionslokaler, hvor store emner af  

 glasfiberarmeret hærdeplast hærdes ved en temperatur på mindst 18I C, samt  

 lignende særligt indrettede rum, hvor opvarmningen udelukkende er et led i en  

 forarbejdning, der ændrer varens karakter, og hvor der under forarbejdningen  

 kun lejlighedsvis opholder sig personer i lokalet«.' Af skatteministeren , tiltrådt af et flertal (udvalget med  

 undtagelse af V og KF):
 21) I det under nr. 8 foreslåede § 8, stk. 4, nr. 5,  

 ændres »vask af tekstiler« til: »vask eller rens af  

 tekstiler«.
 22) I det under nr. 8 foreslåede § 8, stk. 4, nr. 5,  

 indsættes efter 1. pkt. som nyt punktum:
»For genbrugsemballage gælder det også, selv om indtil 25 pct. af  

 genbrugsemballagen anvendes til andre formål end transport eller salg af  

 varer.« Af et mindretal (V og KF), tiltrådt af et mindretal (FP):
 23) I nr. 8 indsættes efter det foreslåede § 8, stk. 4, nr.  

 5, som nyt nummer:
»6) Afgiften af varme og varer omfattet af stk. 3, som anvendes til  

 opvarmning af hotelværelser, ferielejligheder og hytter, eller som anvendes  

 til fremstilling af varmt vand til personlig hygiejne for gæsterne i  

 forbindelse med udlejning af disse.« Af et mindretal (V og KF), tiltrådt af et mindretal (FP og  

 CD):
 24) I nr. 8 indsættes efter det foreslåede § 8, stk. 4, nr.  

 5, som nyt nummer:
»7) Afgiften af varme og varer omfattet af stk. 3, som anvendes til  

 rengøring af produktionsudstyr på slagterier og pølsefabrikker.« Af et mindretal (V og KF), tiltrådt af et mindretal (FP):
 25) Nr. 12 affattes således:
 »12. I § 8, stk. 6, der bliver stk. 7, indsættes efter  

 3. pkt. som nyt punktum:
»Der skal ikke ske nedsættelse af tilbagebetalingen for eget forbrug  

 til opvarmning af rum og varmt vand.«» Af skatteministeren, tiltrådt af et flertal (udvalget med  

 undtagelse af V, KF og FP):
 26) I den under nr. 12 foreslåede ændring af § 8, stk.  

 6, der bliver stk. 7, ændres »i perioden 1. april til 31.  

 september« til: »eller fremstilling af varmt vand i perioden 1.  

 april til 30. september«.
 Af skatteministeren, tiltrådt af et flertal (udvalget med  

 undtagelse af V og KF):
 Til § 3 27) Efter nr. 1 indsættes som nyt nummer:
»01. I § 10, stk. 5, nr. 1, ophæves 2.  

 pkt.« Af et mindretal (V og KF), tiltrådt af et mindretal (FP):
 28) Nr. 2 affattes således:
»2. I § 10, stk. 5, nr. 2, 1. pkt., indsættes efter  

 »(trætørrestuer)»: », og produktionslokaler, hvor det af  

 arbejdsmiljømæssige hensyn er nødvendigt at ventilere, således at luften  

 udskiftes minimum 2 gange i timen, som følge af helbredsskadelige  

 koncentrationer af giftige dampe, opløsningsmidler, høj luftfugtighed og  

 andre sundhedsskadelige forhold, og produktionslokaler, hvor store emner af  

 glasfiberarmeret hærdeplast hærdes ved en temperatur på mindst 18I C, samt  

 lignende særligt indrettede rum, hvor opvarmningen udelukkende er et led i en  

 forarbejdning, der ændrer varens karakter, og hvor der under forarbejdningen  

 kun lejlighedsvis opholder sig personer i lokalet«.' Af skatteministeren, tiltrådt af et flertal (udvalget med  

 undtagelse af V og KF):
 29) I det under nr. 3 foreslåede § 10, stk. 5, nr.  

 5, ændres »vask af tekstiler« til: »vask eller rens af  

 tekstiler«.
 30) I det under nr. 3 foreslåede § 10, stk. 5, nr.  

 5, indsættes efter 1. pkt. som nyt punktum:
»For genbrugsemballage gælder det også, selv om indtil 25 pct. af  

 genbrugsemballagen anvendes til andre formål end transport eller salg af  

 varer.« Af et mindretal (V og KF), tiltrådt af et mindretal (FP):
 31) I nr. 3 indsættes efter det foreslåede § 10, stk. 5,  

 nr. 5, som nyt nummer:
»6) Afgiften af varme og varer omfattet af stk. 4, som anvendes til  

 opvarmning af hotelværelser, ferielejligheder og hytter, eller som anvendes  

 til fremstilling af varmt vand til personlig hygiejne for gæsterne i  

 forbindelse med udlejning af disse.« Af et mindretal (V og KF), tiltrådt af et mindretal (FP og  

 CD):
 32) I nr. 12 indsættes efter det foreslåede § 11, stk. 5,  

 nr. 5, som nyt nummer:
»7) Afgiften af varme og varer omfattet af stk. 4, som anvendes til  

 rengøring af produktionsudstyr på slagterier og pølsefabrikker.« Af et mindretal (V og KF), tiltrådt af et mindretal (FP):
 33) Nr. 7 affattes således:
 »7. I § 10, stk. 7, der bliver stk. 8, indsættes efter  

 3. pkt. som nyt punktum:
»Der skal ikke ske nedsættelse af tilbagebetalingen for eget forbrug  

 til opvarmning af rum og varmt vand.«» Af skatteministeren , tiltrådt af et flertal (udvalget med  

 undtagelse af V, KF og FP):
 34) I den under nr. 7 foreslåede ændring af § 10, stk.  

 7, der bliver stk. 8, ændres »i perioden 1. april til 31.  

 september« til: »eller til fremstilling af varmt vand i perioden 1.  

 april til 30. september«.
 Af skatteministeren, tiltrådt af et flertal (udvalget med  

 undtagelse af V og KF):
 Til § 4 35) Før nr. 1 indsættes som nyt nummer:
 »01. § 2, stk. 2, affattes således:
»Stk. 2. Uanset bestemmelsen i stk. 1, litra a, bestemmer de  

 statslige told- og skattemyndigheder efter anmodning, at elektricitet, der  

 enten fremstilles på anlæg med en kapacitet på mellem 50 kW og 150 kW, og som  

 har en årlig produktion på mere end 50.000 kWh, eller på stationære anlæg med  

 en kontinuerlig fremstilling af elektricitet, er omfattet af afgiftspligten  

 efter denne lov, når afgiften af den fremstillede elektricitet er helt eller  

 delvis tilbagebetalingsberettiget efter § 11.«» 36) Nr. 1 affattes således:
 »1. I § 8 indsættes som stk. 3:
»Stk. 3. Registrerede virksomheder, der årligt afsætter  

 mindre end 100 GWh elektricitet, kan efter ansøgning til de statslige told-  

 og skattemyndigheder få tilladelse til at opgøre de afgiftspligtige  

 leverancer i den enkelte måned eller anden periode, for hvilken  

 acontoopkrævning over for samtlige forbrugere finder sted, på grundlag af de  

 fra kraftværker m.v. leverede mængder elektricitet med fradrag af 4 pct.  

 ledningstab, under forudsætning af, at endelig afregning af afgiften finder  

 sted mindst en gang om året ved opgørelse og afregning af de faktiske  

 leverancer hos samtlige forbrugere.«» Af et mindretal (V og KF), tiltrådt af et mindretal (FP):
 37) Nr. 2 affattes således:
»2. I § 11, stk. 4, nr. 1, 1. pkt., indsættes efter  

 »(trætørrestuer)»: », og produktionslokaler, hvor det af  

 arbejdsmiljømæssige hensyn er nødvendigt at ventilere, således at luften  

 udskiftes minimum 2 gange i timen, som følge af helbredsskadelige  

 koncentrationer af giftige dampe, opløsningsmidler, høj luftfugtighed og  

 andre sundhedsskadelige forhold, og produktionslokaler, hvor store emner  

 glasfiberarmeret hærdeplast hærdes ved en temperatur på mindst 18I C, samt  

 lignende særligt indrettede rum, hvor opvarmningen udelukkende er et led i en  

 forarbejdning, der ændrer varens karakter, og hvor der under forarbejdningen  

 kun lejlighedsvis opholder sig personer i lokalet«.' Af skatteministeren , tiltrådt af et flertal (udvalget med  

 undtagelse af V og KF):
 38) I det under nr. 3 foreslåede § 11, stk. 4, nr.  

 3, ændres »vask af tekstiler« til: »vask eller rens af  

 tekstiler«.
 39) I det under nr. 3 foreslåede § 11, stk. 4, nr.  

 3, indsættes efter 1. pkt. som nyt punktum:
»For genbrugsemballage gælder det også, selv om indtil 25 pct. af  

 genbrugsemballagen anvendes til andre formål end transport eller salg af  

 varer.« Af et mindretal (V og KF), tiltrådt af et mindretal (FP):
 40) I nr. 3 indsættes efter det foreslåede § 11, stk. 4,  

 nr. 3, som nyt nummer:
»4) Afgiften af varme og varer omfattet af stk. 3, som anvendes til  

 opvarmning af hotelværelser, ferielejligheder og hytter, eller som anvendes  

 til fremstilling af varmt vand til personlig hygiejne for gæsterne i  

 forbindelse med udlejning af disse.« Af et mindretal (V og KF), tiltrådt af et mindretal (FP og  

 CD):
 41) I nr. 3 indsættes efter det foreslåede § 11, stk. 4,  

 nr. 3, som nyt nummer:
»5) Afgiften af varme og varer omfattet af stk. 3, som anvendes til  

 rengøring af produktionsudstyr på slagterier og pølsefabrikker.« Af skatteministeren , tiltrådt af et flertal (S, SF, RV, EL  

 og CD):
 42) Efter nr. 3 indsættes som nyt nummer:
 »02. I § 11 indsættes efter stk. 6 som nyt stykke:
»Stk. 7. I det omfang, der er tale om opvarmning af rum over  

 100 m2, finder stk. 6 tilsvarende anvendelse, såfremt virksomheden kan  

 godtgøre, at en direkte måling ville medføre en større tilbagebetaling.
Er  

 der til opvarmningen anvendt varme eller varer, der ikke er ydet fuld  

 tilbagebetaling af afgiften for, kan den betalte afgift modregnes i  

 m2-afgiften.
Virksomheden kan for forbrug af varmt vand, der vil indebære  

 måling af mindre end 50 GJ årligt, fastsætte forbruget efter andet end  

 direkte måling, når virksomheden kan godtgøre, at en direkte måling ville  

 medføre en større tilbagebetaling.«» Af et mindretal (V og KF), tiltrådt af et mindretal (FP):
 43) Nr. 5 affattes således:
 »5. I § 11, stk. 7, indsættes efter 3. pkt. som nyt  

 punktum:
»Der skal ikke ske nedsættelse af tilbagebetalingen for eget forbrug  

 til opvarmning af rum og varmt vand.«» Af skatteministeren, tiltrådt af et flertal (udvalget med  

 undtagelse af V, KF og FP):
 44) I den under nr. 5 foreslåede ændring af § 11, stk.  

 7, ændres »i perioden 1. april til 31. september« til:  

 »eller fremstilling af varmt vand i perioden 1. april til 30.  

 september«.
 Af skatteministeren, tiltrådt af et flertal (udvalget med  

 undtagelse af V og KF):
 Til § 5 45) Nr. 2 affattes således:
 »2. I § 34, stk. 3, indsættes efter nr. 14 som nye  

 numre:
Nr. 15-20 bliver herefter nr. 17-22.« Af et mindretal (V og KF), tiltrådt af et mindretal (FP):
 Til § 6 46) Efter nr. 3 indsættes som nyt nummer:
 »01. I bilaget til loven indsættes efter nr. 35 som nyt  

 nummer:
»36) Der anvendes direkte til tørring og farvning af  

 tekstiler.«» Af skatteministeren , tiltrådt af et flertal (udvalget med  

 undtagelse af V og KF):
 Til § 8 47) I stk. 5 ændres »§ 1, nr. 24,» til:  

 »§ 1, nr. 04 og 24, § 2, nr. 01, og § 3, nr. 01,».
 48) Efter stk. 6 indsættes som nyt stykke:
»Stk. 7. Loven finder anvendelse på spildolie iblandet vand,  

 der fra og med dagen efter bekendtgørelsen i Lovtidende udleveres fra  

 registrerede virksomheder, angives til fortoldning eller modtages fra  

 udlandet.« Stk. 7-9 bliver herefter stk. 8-10.
 49) I stk. 8, 1. pkt., der bliver stk. 9, 1. pkt., ændres  

 »datoen for lovforslagets fremsættelse i Folketinget kan der ikke ydes  

 afgiftsgodtgørelse efter en bevilling udstedt før lovforslagets fremsættelse  

 eller i perioden mellem fremsættelsen« til: »den 9. april 1997 kan  

 der ikke ydes afgiftsgodtgørelse efter en bevilling udstedt før den 9. april  

 1997 eller i perioden mellem den 9. april 1997«.
 Af skatteministeren, tiltrådt af et flertal (S, SF, RV, EL  

 og CD):
 50) I stk. 8, der bliver stk. 9, indsættes som 3.  

 pkt.:
»Afgiftsgodtgørelse, der ydes efter de hidtil gældende regler i  

 perioden fra 9. april 1997 til lovens ikrafttræden, men som ikke kan ydes  

 efter denne lov, skal tilbagebetales efter denne lovs ikrafttræden.« 51) Efter stk. 9, der bliver stk. 10, indsættes som nyt stykke:
»Stk. 11. Skatteministeren kan fastsætte de fornødne regler  

 til gennemførelse af loven.« Af skatteministeren, tiltrådt af et flertal (udvalget med  

 undtagelse af V og KF):
 52) Efter stk. 9, der bliver stk. 10 indsættes som nyt stykke:
»Stk. 12. De statslige told- og skattemyndigheder kan efter  

 forhandling med de statslige energimyndigheder bevilge afgiftsgodtgørelse i  

 forbindelse med leverancer af overskudsvarme i perioden før 6. april 1995,  

 når der ville have været mulighed for at bevilge afgiftsgodtgørelse efter de  

 dagældende regler i § 9, stk. 5, i lov om energiafgift af  

 mineralolieprodukter m.v. jf. lovbekendtgørelse nr. 543 af 22. juni 1994, §  

 8, stk. 4, i lov om afgift af stenkul, brunkul og koks m.v., jf.  

 lovbekendtgørelse nr. 544 af 22. juni 1994 og § 11, stk. 5, i lov om afgift  

 af elektricitet, jf. lovbekendtgørelse nr. 545 af 22. juni 1994. En  

 tilladelse vedrørende perioden før 6. april 1995, som der ansøges om efter  

 denne dato, skal i forhold til bestemmelserne i § 11, stk. 12, i lov om  

 energiafgift af mineralolieprodukter m.v., § 8, stk. 11 i lov om afgift af  

 stenkul, brunkul og koks m.v. og § 11, stk. 11, i lov om afgift af  

 elektricitet ligestilles med ansøgninger modtaget før 6. april 1995.« Af skatteministeren, tiltrådt af udvalget:
c Ændringsforslag til det under B nævnte lovforslag Til § 4 53) Paragraffen affattes således:
 »§ 4 I lov om afgift af elektricitet, jf. lovbekendtgørelse  

 nr. 885 af 3. oktober 1996, som ændret ved lov nr. 1211 af 27. december 1996,  

 foretages følgende ændring:
 1. I § 19 indsættes som stk. 4:
»Stk. 4. Afgiftspligtige virksomheder, som i 1996 opgjorde de  

 afgiftspligtige mængder efter forfaldsdagen, kan frem til den 31. december  

 1997 fortsat anvende forfaldsdagen frem for fakturadagen ved opgørelse af den  

 afgiftspligtige mængde.« Til § 8 54) Paragraffen affattes således:
»§ 8 Loven træder i kraft dagen efter bekendtgørelsen i  

 Lovtidende.« Bemærkninger Til nr. 1 Da der ikke har kunnet samles flertal for lovforslaget i sin  

 helhed, foreslås det, at lovforslaget deles op i to, således at hver del kan  

 vedtages for sig.
Til nr. 2 Ændringsforslaget indeholder for det første en præcisering af,  

 at bestemmelsen om afgiftsbetaling efter fyringsoliesatsen ved  

 varmefremstilling på stationære motorer i kraftvarmeværker kun gælder, når  

 der betales elafgift af hele elproduktionen.
Desuden udvides den foreslåede  

 afgiftsfritagelse, så den også omfatter forgasningsgas og restprodukter  

 herfra, som er produceret på basis af biomasse.
Med restprodukter menes de  

 produkter, der er til rest fra forgasningsprocessen.
Disse må højst  

 repræsentere 5 pct. af det samlede energiindhold.
Til nr. 3, 4, 14, 15 og 16 Efter farvningsbekendtgørelsen, bekendtgørelse  

 nr. 970 af 18. november 1996, er det kun virksomheder, der er registreret  

 efter mineralolieafgiftsloven som oplagshavere, det vil sige de virksomheder,  

 der indbetaler afgiften til told- og skattemyndighederne, der vil kunne få  

 tilladelse til farvning af gas- og dieselolie.
Dette skyldes, at det kun er  

 de registrerede oplagshavere, der ifølge loven skal opfylde særlige krav om  

 regnskabsførelse, og hvis anlæg og tanke m.v. skal være godkendt af Told og  

 Skat.
 De registrerede oplagshavere er enten producentvirksomheder eller  

 virksomheder, der bl.a. afsætter olie, og som råder over en lagerkapacitet på  

 mindst 1000 m3. Dette sidste krav medfører, at mindre olieleverandører efter  

 de gældende regler ikke kan få tilladelse til at farve olie.
Der foreslås derfor en særlig registreringsordning for disse mindre  

 virksomheder.
Ordningen er dog begrænset til virksomheder, der afsætter  

 mindst 500.000 l gas- og dieselolie årligt fra ikke stationære  

 detailsalgsanlæg.
Ifølge ordningen skal disse virksomheder opfylde de samme  

 regnskabskrav og krav om godkendelse af tanke m.v. som oplagshaverne.  

 Bekendtgørelsen vil herefter blive ændret, således at virksomheder omfattet  

 af ordningen vil kunne få tilladelse til farvning ligesom oplagshaverne.
Til  

 forskel fra oplagshaverne kan de dog ifølge lovforslaget ikke oplagre  

 afgiftspligtige varer under suspension af afgiften, men kun ufarvet olie,  

 hvoraf der er betalt afgift efter fyringsoliesatsen, eftersom den endelige  

 anvendelse af olien normalt først fastlægges efterfølgende.
Når virksomheden  

 videresælger (eller forbruger) olien, skal den indbetale differencen mellem  

 fyringsolieafgiftssatsen og motorbrændstofsatsen til de statslige told- og  

 skattemyndigheder for så vidt angår den del af olien, der enten ikke er  

 blevet farvet, eller som er blevet farvet, men sælges til anvendelse som  

 motorbrændstof.
 Er en virksomhed også registreret som varemodtager efter lovens § 4, stk.  

 2, er den berettiget til at få tilført olien fra andre EU-lande under  

 suspension af afgiften og kan derefter på tilvsvarende vis nøjes med i første  

 omgang at indbetale olieafgift efter fyringsolieafgiftssatsen til de  

 statslige told- og skattemyndigheder.
 Til nr. 5, 18 og 45 Ligesom for biogas foreslås der indsat et standard  

 energiindhold for forgasningsgas.
Til nr. 6, 19 og 27 Det foreslås, at bestemmelsen om, at der ikke kan ydes  

 tilbagebetaling af afgiften i forbindelse med varefremstilling i hoteller,  

 restaurationer m.v. eller varmeforbrug i komfurer og kogeplader ophæves,  

 således at den nævnte varefremstilling betragtes som proces.
Dette indebærer  

 især en lempelse for hoteller, restaurationer m.v., der anvender naturgas i  

 komfurer.
Gaskomfurer i restaurationskøkkener vil herved fremover være let  

 proces under den forudsætning, at gasforbruget i køkkenet kan måles og  

 opgøres særskilt.
Til nr. 7, 20, 28 og 37 Arbejdsmiljøbetinget ventilation er vel nok den  

 rumvarmeafgiftsbelagte energitjeneste, der berører flest virksomheder og  

 brancher.
Opretholdelse af et sundt arbejdsmiljø vil på mange virksomheder  

 alene som følge af den nuværende rumvarmebeskatning føre til årlige  

 omkostninger på mellem 5.000 og 10.000 kr. pr. medarbejder fra 1998, hvor  

 afgiften er fuldt indfaset.
 I fiskeindustrien, hos bryggerierne og andre læskedrikproducenter opstår  

 ventilationsbehovet, fordi produktionen medfører høj luftfugtighed.
 I farve- og lakindustrien, i store dele af plastindustrien, på støberier  

 og andre jern- og metalvirksomheder og på Roulunds Fabrikker opstår  

 ventilationsbehovet som følge af, at luften indeholder giftige stoffer,  

 opløsningsmidler og partikler.
 At der i det fremsatte lovforslag L 218 lægges op til, at en ændring af  

 afgiftssatserne for opvarmning af ventilationsluft på dette område skal  

 udskydes indtil resultaterne af igangværende forsøg foreligger, er ganske  

 urimeligt.
 Tilsvarende forsøg med filtrering og recirkulation af ventilationsluft  

 blev i 1994 igangsat i træbranchen hos virksomheder, der udelukkende  

 forarbejder rent træ. Erfaringerne herfra peger på, at det tager lang tid,  

 før en sådan teknologi er tilgængelig for virksomhederne.
De arbejdsmiljømæssige krav til disse systemer er således endnu ikke på  

 plads, ligesom der heller ikke forefindes standardudstyr.
Men det vigtigste  

 problem for udbredelsen af partikelventilationssystemer, der recirkulerer  

 luften, er, at de fleste virksomheder også har et stort ventilationsbehov som  

 følge af giftige dampe og opløsningsmidler fra produktionen.
 De foreslåede ændringer lægger op til at afgiftslempelsen kun kommer til  

 at gælde for produktionslokaler, hvor der ventileres meget at hensyn til  

 arbejdsmiljøet, således at en vedtagelse ikke medfører en generel  

 afgiftsnedsættelse for energiforbrug til opvarmning af ventilationsluft i  

 erhvervslivets produktionslokaler.
 Der foreslås desuden en afgiftslempelse for produktion af glasfiberarmeret  

 hærdeplast.
 Ved produktion med glasfiberarmeret hærdeplast gælder, at emnerne, der  

 fremstilles, alle har behov for en konstant omgivende temperatur på minimum  

 18I C for at hærde plasten, der anvendes.
 Grundlæggende er hærdningen en langtidsproces, der tidsmæssigt kan vare op  

 til flere dage/uger afhængigt af emnets godstykkelse og størrelse.
De virksomheder, der fremstiller store, uhåndterlige emner som f.eks.  

 skibsfartøjer, møllevinger, fragtcontainere m.v., er alle afhængige af, at  

 den videre forarbejdning kan foregå, mens emnet afhærder.
Det betyder, at  

 virksomhederne alene af hensyn til processen er nødsaget til, hvad enten der  

 er bemanding på eller ej, at opretholde en minimumstemperatur på 18I C i  

 produktionslokalerne.
Kravene er ikke alene betinget af en konstant temperatur, men også af en  

 bestemt luftfugtighed, der styres ved regulering af varmen.
Således kan der i  

 sommerperioden, når luftfugtigheden er høj, være behov for indfyring af varme  

 for at kunne overholde kravene til hærdeprocessen.
 Endelig er kravet til arbejdsmiljøbetinget ventilation særligt højt for  

 disse virksomheder, da der under støbningen med glasfiberarmeret hærdeplast  

 afgives dampe af farlige stoffer, som nødvendigvis skal fjernes.
Alt i alt betyder dette, at virksomheder, der fremstiller emner af  

 glasfiberarmeret hærdeplast, alle har et særligt stort opvarmningsbehov -  

 ikke af hensyn til komforten, men alene af hensyn til processen.
Det er  

 derfor helt forkert, at varmebehovet beskattes som rumvarme og ikke som  

 procesvarme.
 Undersøgelser viser, at rumvarmebeskatning for disse virksomheder regnet  

 ud fra afgiftsniveuaet for 1998 vil være mellem 3.300 og 14.800 kr. pr.  

 ansat.
 Til nr. 8, 21, 29 og 38 Det foreslås, at vask og rens af tekstiler  

 ligestilles, da der i begge tilfælde er tale om energikrævende  

 vedligeholdelsesprocesser.
 Til nr. 9, 22, 30 og 39 Ændringen indebærer, at vaskeanlæggets forbrug  

 beskattes som proces, såfremt højst 25 pct. af genbrugsemballagen er til  

 internt brug.
 Til nr. 10, 23, 31 og 40 Ændringsforslaget indebærer, at der kan ydes  

 tilbagebetaling af afgiften af kundeforbrugt energiforbrug i hoteller m.v.
Til nr. 11, 24, 32 og 41 Ændringsforslagene indebærer, at der kan ydes  

 tilbagebetaling af afgiften af energiforbrug i forbindelse med rengøring af  

 produktionsudstyr på slagterier og pølsefabrikker.
Der foretages en  

 justering, som sikrer, at slagteriers og pølsefabrikkers store energiforbrug  

 i forbindelse med rengøring af produktionsudstyr beskattes efter satserne for  

 energi til lette produktionsprocesser.
Justeringen bør gennemføres ud fra et ønske om at producere sunde  

 fødevarer af høj mikrobiologisk standard, hvilket forudsætter et højt  

 hygiejnisk niveau i virksomhederne.
Et sådant ønske stiller krav om effektiv  

 rengøring og sterilisering af lokaler og produktionsudstyr, ligesom det  

 kræver, at produktionsmedarbejderne udviser omhu med den personlig hygiejne.  

 Det vil ligeledes ofte være nødvendigt at benytte udtørring som afslutning på  

 rengøringsprocesserne.
 De nuværende afgiftsregler giver ikke mulighed for, at hele  

 energiforbruget i forbindelse med rengøring, sterilisering og udtørring og  

 hærdning af forarbejdnings- og forædlingsvirksomhederne kategoriseres som  

 procesenergi.
 Til nr. 12, 25, 33 og 43 Med skatteministerens forslag, som fritager  

 udnyttelse af overskudsvarme i sommerhalvåret, erkendes det, at beskatning af  

 overskudsvarme er uhensigtsmæssig, hvis målet er at få virksomhederne til at  

 spare på energien.
 En række virksomheder, som i en lang årrække har udnyttet overskudsvarmen  

 fra produktionsprocessen, overvejer i øjeblikket at anvende anden energi til  

 rumopvarmning eller at gennemføre en efterisolering af produktionslokalerne.
 Begge løsninger vil imidlertid forøge virksomhedernes omkostninger og det  

 samlede energiforbrug i form at mere brændsel til rumopvarmning og mere  

 elektricitet til køling, alt sammen til ugunst for miljøet.
Til nr. 13, 26, 34 og 44 Af administrative grunde foreslås det også at  

 lade bestemmelsen omfatte fremstilling af varmt vand.
Desuden indeholder  

 ændringsforslaget en korrektion af en fejl.
 Til nr. 17 Der er tale om rettelse af en henvisning.
Til nr. 35 Ved ændringen kan momsregistrerede virksomheder få ligestillet  

 små og store kraftvarmeværker.
Af administrative grunde fastholdes  

 bagatelgrænsen for mobile anlæg og nødstrømsanlæg.
Til nr. 36 Det foreslås, at grænsen for elsalget hæves fra 1 til 100 GWh,  

 da reglen ellers ikke vil få praktisk betydning.
I overensstemmelse med  

 Danske Elværkers Forenings vurdering af det reelle ledningstab nedsættes de 5  

 pct. ledningstab samtidig fra 5 til 4 pct.
Endelig præciseres det, at det  

 ikke er den fakturerede mængde elektricitet, der er afgørende, men den fysisk  

 af kraftværkerne leverede elektricitetsmængde.
Til nr. 42 Det foreslås, at bestemmelsen om, at en m2-afgift også kan  

 erstatte rumvarmeafgiften, når der er tale om større rum, samt bestemmelsen  

 om, at varmtvandsforbruget fra tappesteder med begrænset anvendelse kan  

 fastsættes uden brug af direkte måling, også indsættes i elafgiftsloven.
Da  

 elafgiften pr. energienhed er højere end afgiften af brændsel, vil der dog  

 snarere være elopvarmede rum, hvor afgiften af det faktiske energiforbrug er  

 højere end m2-afgiften, end tilfældet er for rum opvarmet med brændsel.
Der  

 er imidlertid stadig mulighed for at tage udgangspunkt i den installerede  

 effekt.
 Til nr. 46 Det foreslås, at tørring og farvning af tekstiler ændres fra  

 let til tung proces.
 Til nr. 47 Det foreslås, at ophævelsen af bestemmelserne vedrørende  

 varefremstilling i hoteller, restaurationer m.v. træder i kraft den 1. juli  

 1997.
 Til nr. 48 Den foreslåede ændring indeholder en overgangsbestemmelse  

 vedrørende afgiften af slopolie.
 Til nr. 49 Ved ændringen indsættes datoen for fremsættelsen af  

 lovforslaget i lovbestemmelsen.
Til nr. 50 Ifølge lovforslaget § 8, stk. 8, kan der ikke ydes  

 afgiftsgodtgørelse efter bevillinger udstedt før lovens fremsættelse (den 9.  

 april 1997) eller i perioden mellem den 9. april og lovens ikrafttræden, hvis  

 virksomheden og dens leverandør er indbyrdes forbundne virksomheder.
I  

 praksis kan der i den nævnte periode være udbetalt godtgørelser, som ville  

 være omfattet af den nævnte regel, og hvor der ikke ville kunne opnås  

 dispensation.
Det foreslå derfor, at der indsættes en bestemmelse om, at en  

 sådan godtgørelse skal tilbagebetales efter lovens ikrafttræden.
Til nr. 51 Ifølge den foreslåede bestemmelse kan skatteministeren  

 fastsætte de fornødne regler til gennemførelse af loven.
Der kan bl.a være  

 tale om at fastsætte regler for, hvorledes virksomheden skal opgøre afgiften  

 for en afgiftsperiode, hvis loven ikke træder i kraft pr. den 1. i måneden.
 Til nr. 52 Leverancer af overskudsvarme fra virksomheder, der før den 6.  

 april 1995 havde ansøgt om tilladelse til afgiftsgodtgørelse, er ikke  

 omfattet af overskudsvarmeafgiften.
 Det har nu vist sig, at der er virksomheder, som gennem en længere årrække  

 har leveret varme uden en tilladelse til afgiftsgodtgørelse.
 Det foreslås, at der med tilbagevirkende kraft kan gives tilladelse til  

 afgiftsgodtgørelse, sådan at disse virksomheder for såvel tiden før som efter  

 den 6. april 1995 vil blive ligestillet med virksomheder, der inden denne  

 dato havde ansøgt om dispensation.
 Regeringen vil i øvrigt tage den særlige ordning for »gamle«  

 anlæg op til revision i forbindelse med evalueringen af den grønne  

 afgiftspakke i 1998.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Bilag Et af udvalgets spørgsmål til skatteministeren og dennes svar herpå Spørgsmål 11:
 Med udgangspunkt i de tilsagn, der er givet til energibesparelser i  

 erhvervslivet i 1996, bedes ministeren vedrørende spørgsmålet om  

 tilbageføring af CO2-midlerne til erhvervslivet redegøre for de  

 forventninger, regeringen har til de kommende års træk på tilskudsordningen,  

 herunder størrelsen af uforbrugte tilskudsmidler år for år i tilskudsperioden  

 hvis trækket på ordningen fortsætter på 1996-niveau.
 Svar:
 Spørgsmålet har været forelagt miljø- og energiministeren, der havde  

 følgende bemærkninger:
 I Finansloven for 1997 optræder regeringens seneste skøn for  

 tilsagnsgivningen på ordningen heraf fremgår, at der forventes afgivet  

 følgende tilsagn:
Trækket på ordningen har for 1996 været mindre end forudsat i Finansloven,  

 således blev der i 1996 givet tilsagn på 462,7 mill. kr.
Der er efterfølgende  

 sket et bortfald på 36,3 mill. kr., netto er der derfor givet tilsagn på  

 426,4 mill. kr. for 1996. Størstedelen af bortfaldet er begrundet i, at  

 ansøgere har valgt at trække ansøgningen tilbage.
Andre bortfald er begrundet  

 i, at ansøgere ikke har overholdt formelle krav.
Yderligere er der i  

 forbindelse med udbetalinger sket et mindre bortfald, dette bortfald er  

 begrundet i, at de faktiske omkostninger har været mindre end forudsat i  

 tilsagnet.
CO2-afgiften er endnu ikke fuldt indfaset, men efterhånden som afgiften  

 slår igennem, vil rentabiliteten i energibesparelser forøges.
Således er det  

 forventningen, at der i de kommende år vil komme flere ansøgninger på  

 fornuftige energispareprojekter fra virksomhederne.
Energipakken skal evalueres i 1998. I den forbindelse vil der kunne ske  

 justeringer i aftaler, afgifter og tilskudsordninger.
Hvis det viser sig, at  

 erhvervslivet ikke kan anvende alle de afsatte midler, vil det blive  

 overvejet, hvordan den resterende del af midlerne kan tilbageføres på en  

 måde, der understøtter målsætningen om CO2-reduktion i erhvervene.
 Hvis trækket på tilskudsordningen i de kommende år mod forventning ikke  

 stiger, men fortsætter på samme niveau som for 1996, vil der ske følgende  

 udvikling vedrørende uforbrugte midler på kontoen:
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Endvidere har udvalget modtaget en skriftlig henvendelse fra  

 Centralorganisationen af Industriansatte i Danmark.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse i den affattelse,  

 hvori det foreligger efter 2. behandling.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti  

 havde ikke medlemmer i udvalget.
