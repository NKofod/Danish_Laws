(Til samtlige folkehøjskoler,  

 landbrugsskoler, husholdningsskoler og efterskoler) Som resultat af overenskomstforliget i begyndelsen af 1987 åbnedes der  

 mulighed for en differentiering af bidragssatserne til ATP i forbindelse med  

 den aftalte forhøjelse af ATP-satserne pr. 1. januar 1988 og pr. 1. januar  

 1990.
 Ved lov nr. 367 af 10. juni 1987, om ATP, blev det muligt for grupper af  

 lønmodtagere, der er omfattet af en pensionsordning, via kollektive  

 overenskomster og aftaler at fravælge ATP-bidragsforhøjelsen og i stedet få  

 et puljebeløb til anvendelse efter aftale mellem aftale/overenskomstparterne.
 Lærernes Centralorganisation har i forbindelse med indgåelse af en aftale  

 med Finansministeriet om fravalg af ATP-bidragsforhøjelsen forudsat, at dette  

 også skal gælde for de lærere ved efterskoler og husholdningsskoler, der er  

 omfattet af § 4 a i lov nr. 367 af 10. juni 1987, d.v.s. forstandere,  

 heltidsbeskæftigede lærere og kvotalærere.
 For timelærere forhøjes ATP-bidraget pr. 1. januar 1988 og pr. 1. januar  

 1990, jf. lovens § 15.
 Undervisningsministeriet har efter drøftelser med Foreningen for  

 Folkehøjskoler i Danmark og Foreningen for Danske Landbrugsskoler truffet  

 beslutning om tilsvarende at fravælge ATP-bidragsforhøjelsen for lærere på  

 højskoler og landbrugsskoler, der er omfattet af en pensionsordning, efter  

 ovennævnte retningslinier.
 De skoler, som endnu ikke har underrettet ATP om, at de beskæftiger  

 lønmodtagere omfattet af lovens § 4 a, skal snarest give ATP meddelelse  

 herom, bl.a. med henblik på udsendelse af opkrævninger til  

 arbejdsgiverne/skolerne.
 Der henvises iøvrigt til Finansministeriets cirkulæreskrivelse af 8.  

 december 1987 (LP. nr. 197/87) om differentierede bidragssatser til  

 Arbejdsmarkedets Tillægspension, hvori er optrykt Arbejdsministeriets  

 bekendtgørelse 696 af 30. oktober 1987 vedrørende lov om Arbejdsmarkedets  

 Tillægspension.
 Endvidere henvises til Arbejdsministeriets bekendtgørelse af 13. oktober  

 1987, hvor de nye bidragssatser er optrykt.
 Loven og Arbejdsministeriets bekendtgørelse fås ved henvendelse til ATP.
 P.m.v.
 e.b.
Hanne M.
Holm fm.
