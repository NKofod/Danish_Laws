Nr BTL 34 Betænkning over Forslag til lov om ændring af straffeloven og  

 retsplejeloven (Økonomisk kriminalitet)   

 Nr L 34 1986-87, 1. samling Blad nr 964 Afgivet af retsudvalget Afgivet: 19870519 Udvalget har behandlet lovforslaget i nogle møder og har herunder stillet spørgsmål til justitsministeren, som denne har besvaret skriftligt.
Udvalget har endvidere modtaget mundtlige og/ eller skriftlige henvendelser fra Stig Andresen og statsautoriseret revisor Otto Jensen m.fl.
Der er af justitsministeren stillet ændringsforslag, hvorom henvises til de ledsagende bemærkninger.
Herefter indstiller et »flertal§ (udvalget med undtagelse af Socialistisk Folkepartis medlemmer) lovforslaget til »vedtagelse§ med de stillede ændringsforslag.
Et »mindretal§ (Socialistisk Folkepartis medlemmer af udvalget) finder, at en vedtagelse af lovforslaget ikke på nogen måde vil begrænse omfanget af den økonomiske kriminalitet, endsige forbedre ressourceanvendelsen i disse sager.
Mindretallet finder endvidere, at lovforslaget bør afvente en grundig drøftelse af de dele af erhvervslovgivningen, der skal præciseres, for at de materielle regler vedrørende økonomisk kriminalitet er anvendelige.
Der henvises i denne sammenhæng til de forslag til folketingsbeslutning, der af SF den 21. maj 1987 fremsættes vedrørende ændring af revisorlovgivningen og selskabslovgivningen (forslag til folketingsbeslutning om revisorers virksomhed (B 165), forslag til folketingsbeslutning om registrerede revisorer (B 166) og forslag til folketingsbeslutning om Aktieselskabs-Registret (B 167)). Der henvises endvidere til de forslag, der samme dag fremsættes om ændring af årsregnskabsloven, anpartsselskabsloven og aktieselskabsloven (forslag til lov om ændring af lov om statsautoriserede revisorer (L 241) og forslag til lov om ændring af lov om visse selskabers aflæggelse af årsregnskab m.v., lov om aktieselskaber, lov om anpartsselskaber, lov om erhvervsdrivende fonde, lov om fonde og visse foreninger og lov om banker og sparekasser m.v. (L 242)).
Mindretallet bemærker afslutningsvis, at man er helt indstillet på drøftelser vedrørende straffe- og retsplejelovgivningen, når spørgsmålene vedrørende erhvervslovgivningen er afklarede.
På dette grundlag kan mindretallet ikke medvirke til lovforslagets gennemførelse.
Ændringsforslag Af »justitsministeren§, tiltrådt af et »flertal§ (udvalget med undtagelse af SF):
Til § 1 1) »Indledningen§ affattes således:
 »I borgerlig straffelov, jf. lovbekendtgørelsen nr. 607 af 6.
 september 1986, foretages følgende ændringer:».
Til § 2 2) »Indledningen§ affattes således:
 »I lov om rettens pleje, jf. lovbekendtgørelsen nr. 567 af 1.
 september 1986, foretages følgende ændringer:».
 3) Nr. 2 affattes således:
»2. I § 721, stk. 1, nr. 1, indsættes efter »§§ 103, stk.  

 2,»: »131, stk. 2,».« Til § 3 4) I stk. 1 ændres datoen »1. januar 1987« til: »1. juli  

 1987«.
BEMÆRKNINGER Til nr. 1-3 Ændringerne er af rent redaktionel karakter, idet der i det fremsatte lovforslag er byttet om på lovbekendtgørelseshenvisningerne til henholdsvis borgerlig straffelov og retsplejeloven og sket en fejlcitering af retsplejelovens § 721, stk. 1, nr. 1.
Til nr. 4 En ny ikrafttrædelsesdato er nødvendiggjort, idet den oprindeligt foreslåede dato er overskredet.
Hagen Hagensen (KF) fmd.
Annelise Gotfredsen (KF) Karen Thurøe Hansen (KF) Grethe Fenger Møller (KF) Bjørn Elmquist (V) Birthe Rønn Hornbech (V) Birgith Mogensen (CD) Inger Stilling Pedersen (KRF) Ole Espersen (S) Henning Rasmussen (S) Korneliusen (S) Torben Lund (S) Lissa Mathiasen (S) Jimmy Stahr (S) Leif Hermann (SF) Ebba Strange (SF) nfmd.
Bernhard Baunsgaard (RV) Partierne FP og VS havde ikke medlemmer i udvalget.
