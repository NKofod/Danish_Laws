 I medfør af § 10, stk. 1, § 21 og § 22, stk. 3, i lov nr. 342 af 14. maj  

 1992 om mælk, mælkeprodukter og margarine m.v. (mælkeproduktloven) og § 1,  

 stk. 1, og § 23 i lov nr. 414 af 13. juni 1990 om administration af Det  

 Europæiske Økonomiske Fællesskabs forordninger om markedsordninger for  

 landbrugsvarer m.v. og efter bemyndigelse fra landbrugsministeren fastsættes:
Bekendtgørelsens område § 1.  Bekendtgørelsen omfatter mælkeprodukter m.v.,  

 der tilvirkes eller indføres i Danmark.
 Stk. 2.  Kapitel 2-10 gælder dog ikke for mælkeprodukter  

 m.v., der lovligt er tilvirket i et andet land inden for Det Europæiske  

 Fællesskab (EF), og som lovligt kan markedsføres i henhold til dette lands  

 lovgivning.
Generelle bestemmelser Rå mælk og mejerimælk § 2.  Rå mælk skal nedkøles umiddelbart efter  

 indvejningen på den modtagende virksomhed og holdes nedkølet indtil  

 forsendelse til anden virksomhed eller indtil den videre tilvirkning,  

 medmindre tilvirkningen påbegyndes senest 4 timer efter mælkens indvejning.  

 Mælken skal afkøles til 6 grader C eller derunder, når mælken tages i  

 anvendelse inden 36 timer efter indvejningen og til 4 grader C eller  

 derunder, når mælken tages i anvendelse inden 48 timer efter indvejningen.  

 Indvejningen og behandlingen skal foregå på en hygiejnisk forsvarlig måde.
 § 3.  Mejerimælk er rå mælk underkastet en af de i §  

 6, stk. 3 og 4, nævnte varmebehandlinger eller en eller flere af de i bilag A  

 nævnte tilvirkningsprocesser under iagttagelse af de begrænsninger, der er  

 angivet i § 28, stk. 1, § 32, stk. 1, og § 46, stk. 3. Tilvirkningen skal  

 foregå på en hygiejnisk og sundhedsmæssigt forsvarlig måde.
 Stk. 2.  Mejerimælk skal så hurtigt som muligt efter  

 tilvirkningen afkøles til en temperatur, der sikrer produktets holdbarhed  

 indtil den videre tilvirkning eller indtil forsendelse til anden virksomhed.
 § 4.  Ved transport af mejerimælk mellem virksomheder  

 skal mælken holdes afkølet til en temperatur, der sikrer mejerimælkens  

 holdbarhed.
 Tilvirkning af mælkeprodukter m.v.
 § 5.  Tilvirkning af mælkeprodukter mv. skal foregå på  

 en sundhedsmæssigt og hygiejnisk forsvarlig måde og således, at de i § 11  

 angivne normer opfyldes.
Stk. 2.  Tilvirkning skal gennemføres hurtigst muligt  

 efter modtagelsen af den rå mælk, og hurtigst muligt efter mejerimælkens  

 tilvirkning eller modtagelse.
Varmebehandling skal foretages senest 72 timer  

 efter, at al den i produktet indgående mælk er udmalket, jf. dog § 46, stk. 2  

 og 5. De i bilag A angivne tilvirkningsprocesser kan anvendes i det omfang,  

 der er teknologisk behov herfor, under iagttagelse af de begrænsninger, der  

 er angivet i § 28, stk. 1, § 32, stk. 1, og § 46, stk. 3.
 Stk. 3.  Såfremt mælk varmebehandles senere end 36 timer  

 efter indvejningen, skal virksomheden træffe alle forholdsregler til sikring  

 af, at den rå mælk ikke umiddelbart før varmebehandlingen har et kimtal ved  

 30 grader C på over 300.000 pr. ml., jf. dog § 46, stk. 1. Såfremt mejerimælk  

 underkastes en afsluttende varmebehandling, skal det sikres, at mælken har et  

 kimtal ved 30 grader C, der ikke umiddelbart før den afsluttende  

 varmebehandling overstiger 100.000 pr. ml.
 Stk. 4.  De til tilvirkning af blandingsprodukter, is og  

 limonadeis samt desserter nødvendige fedt- og proteinstoffer, som ikke  

 hidrører fra mælk, skal opfylde de for det pågældende levnedsmiddel gældende  

 bestemmelser og skal være egnede til konsum.
 Stk. 5.  Vand, der anvendes ved tilvirkningen, skal  

 opfylde kravene til drikkevand.
 § 6.  Mælk eller mælkebestanddele, der indgår i et af  

 nærværende bekendtgørelse omfattet produkt eller det fremstillede produkt,  

 skal varmebehandles, jf. dog § 18. Varmebehandlingen skal gennemføres så sent  

 i tilvirkningsforløbet som muligt, og såfremt det er teknologisk muligt som  

 den afsluttende behandling.
 Stk. 2.  Varmebehandlingen skal gennemføres ved mindst  

 71,7 grader C i 15 sekunder eller ved en tilsvarende kombination af  

 temperatur og tid og således, at varmebehandlingen medfører en negativ  

 fosfatasereaktion.
 Stk. 3.  Produkter, herunder mejerimælk, der betegnes  

 som »pasteuriseret«, skal være underkastet en varmebehandling  

 således, at produkterne udviser såvel en negativ fosfatasereaktion som en  

 positiv peroxydasereaktion.
 Stk. 4.  Produkter, herunder mejerimælk, der betegnes  

 som »højpasteuriseret«, skal være underkastet en varmebehandling  

 således, at produktet udviser en negativ peroxydasereaktion.
Stk. 5.  Produkter, der betegnes som  

 »UHT-behandlet« (Ultra Høj Temperatur-behandlet), skal være  

 underkastet en varmebehandling ved en kontinuerlig varmestrøm til mindst 135  

 grader C i mindst 1 sekund med henblik på at dræbe alle mikroorganismer eller  

 hindre, at tilbageblevne fordærvende mikroorganismer eller deres sporer  

 udvikler sig, kombineret med en aseptisk emballering i beholdere, der er  

 ugennemsigtige, eller bliver det i kraft af den anvendte pakning.
Det skal  

 sikres, at de kemiske, fysiske og organoleptiske ændringer er mindst mulige,  

 og at der ikke kan registreres nogen forringelse efter 15 dages opbevaring i  

 uåbnet emballage ved 30 grader C eller efter 7 dages opbevaring i uåbnet  

 emballage ved 55 grader C.
Ved en UHT-behandling, hvor produktet kommer i  

 direkte berøring med vanddamp, skal vanddampen være fremstillet af  

 drikkevand, og den må ikke udskille fremmede stoffer i produktet eller  

 indvirke uheldigt på dette.
Processen må ikke ændre det færdigbehandlede  

 produkts vandindhold.
 Stk. 6.  Produkter, der betegnes som  

 »steriliseret«, skal efter aftapning i en hermetisk lukket pakning  

 være underkastet en sådan varmebehandling, at der ikke kan registreres nogen  

 forandring efter opbevaring i uåbnet pakning i 15 dage ved 30 grader C eller  

 i 7 dage ved 55 grader C.
§ 7.  Såfremt et mælkeprodukt m.v. tilsættes et  

 levnedsmiddel, der ikke er omfattet af denne bekendtgørelse, skal dette  

 levnedsmiddel hidrøre fra en autoriseret virksomhed og opfylde de for det  

 pågældende levnedsmiddel gældende bestemmelser.
Ved tilsætningen skal det  

 sikres, at produktets hygiejniske og sundhedsmæssige kvalitet ikke herved  

 påvirkes.
Ved anvendelse af æg må der alene anvendes varmebehandlede  

 ægprodukter.
 Stk. 2.  Anvendelse af andre levnedsmidler til  

 mælkeprodukter m.v. skal have til formål at ændre produktet, men uden at det  

 tilvirkede produkt ændrer karakter af et mælkeprodukt.
 Stk. 3.  Veterinærdirektoratet kan tillade, at andre  

 levnedsmidler før tilsætningen underkastes en behandling på den tilvirkende  

 virksomhed med det formål at sikre den holdbarhedsmæssige og sundhedsmæssige  

 kvalitet af det fremstillede produkt.
 § 8.  For produkter bestemt til eksport skal  

 afvigelser for så vidt angår indhold af tilsætningsstoffer og aromastoffer  

 fra de til forhandling i Danmark i henhold til lov om levnedsmidler m.m.  

 gældende bestemmelser anmeldes for Veterinærdirektoratet, der kan meddele  

 nærmere betingelser for sådanne afvigelser.
 Pakning, emballering og mærkning af mælkeprodukter m.v.
§ 9.  Pakninger skal være tilstrækkeligt solide til at  

 beskytte produkterne, og skal være effektivt lukket.
Ved emballering af  

 flydende produkter skal pakningen være forsynet med en lukkeanordning  

 udformet således, at det efter åbningen let kan kontrolleres, om åbning har  

 fundet sted.
 Stk. 2.  Flader, der kommer i direkte kontakt med  

 produkterne, skal være således fri for mikroorganismer, at produkternes  

 hygiejniske og sundhedsmæssige kvalitet ikke påvirkes.
Stk. 3.  Pakninger, der har været i direkte berøring med  

 mælkeprodukter m.v., må ikke genbruges, medmindre de består af et materiale,  

 som efter længere tids anvendelse stadig kan holdes rent og praktisk frit for  

 mikroorganismer, og pakningerne er udformet således, at de er lette at  

 rengøre og desinficere.
Sådanne genbrugspakninger skal rengøres og  

 desinficeres inden den fornyede anvendelse.
 § 10.  Såfremt mælk, der er anvendt til tilvirkningen,  

 ikke er komælk, skal den anvendte mælketype angives.
Stk. 2.  Pakninger af flydende produkter skal tydeligt  

 og letlæseligt mærkes med Stk. 3.  Pakninger skal sundhedsmærkes.
Stk. 4.  Sundhedsmærkningen må ikke anvendes på  

 blandingsprodukter, is og limonadeis samt på modermælkserstatning og  

 desserter, hvor en mælkebestanddel er erstattet med en vegetabilsk  

 bestanddel.
Sundhedsmærkningen må ikke anvendes på produkter, der tilvirkes  

 på en virksomhed, som Veterinærdirektoratet har meddelt en dispensation, der  

 betinger en begrænsning i brugen af sundhedsmærket.
Produkter, der ikke  

 sundhedsmærkes, skal mærkes med den tilvirkende virksomheds  

 autorisationsnummer efter de i stk. 5 og 6 angivne regler for sundhedsmærket.
Stk. 5.  Sundhedsmærkningen skal foretages på  

 virksomheden på fremstillingstidspunktet eller umiddelbart efter  

 fremstillingen.
Sundhedsmærket skal anbringes på et iøjnefaldende sted, og  

 være let læseligt og uudsletteligt.
Sundhedsmærket kan anbringes på selve  

 produktet eller på indpakningen, såfremt produktet er i særskilt indpakning,  

 eller på en etiket, der anbringes på denne indpakning.
Hvis et produkt  

 indpakkes og emballeres individuelt, er det tilstrækkeligt at anbringe  

 sundhedsmærket på pakningen.
Hvis et produkt, der er forsynet med et  

 sundhedsmærke, senere anbringes i en yderligere pakning, skal sundhedsmærket  

 tillige anbringes på denne pakning.
Stk. 6.  Sundhedsmærket kan anbringes med farvestempel  

 eller brændemærkning eller være trykt eller anbragt på en etiket.
For  

 steriliserede produkter i hermetisk lukkede beholdere skal mærket være  

 anbragt på låget eller på dåsen, så det ikke kan slettes.
Sundhedsmærket kan  

 også bestå af en uaftagelig plade af et solidt materiale, som opfylder alle  

 hygiejnekrav, og hvorpå de nævnte oplysninger er anført.
 Stk. 7.  Sundhedsmærket skal omfatte følgende  

 oplysninger i en oval ramme:
Stk. 8.  Tilsættes et mælkeprodukt m.v. et andet  

 levnedsmiddel, jf. § 7, skal betegnelsen for det pågældende produkt tilføjes  

 navnet på det tilsatte levnedsmiddel.
Såfremt tilsætningen af et andet  

 levnedsmiddel udgør under 2 pct. af det fremstillede produkt, og formålet  

 hermed alene er at opnå en teknologisk effekt, kan angivelse af navnet på det  

 anvendte levnedsmiddel undlades i betegnelsen.
 Stk. 9.  Bestemmelserne om mærkning af mælkeprodukter  

 m.v. i denne bekendtgørelse, bortset fra stk. 2 og 4-7, finder ikke  

 anvendelse for produkter bestemt til eksport til lande uden for EF.
 Normer for mælkeprodukter m.v.
§ 11.  Mælkeprodukter m.v. skal opfylde de for det  

 enkelte produkt i kapitel 3-10 angivne bestemmelser om definition,  

 sammensætning og betegnelse.
De i kapitel 3-10 for fedt, fedtfrit  

 mælketørstof, mælketørstof m.v. anførte procenter er vægtprocenter.
Stk. 2.  Mælkeprodukter m.v. skal opfylde de i bilag B,  

 pkt.
A, angivne obligatoriske mikrobiologiske normer, og må ikke indeholde  

 restkoncentrationer af stoffer med farmakologisk eller hormonal virkning, af  

 antibiotika, pesticider, rengøringsmidler eller andre stoffer, som er  

 skadelige, eller som vil kunne ændre produktets organoleptiske egenskaber,  

 eller som eventuelt kan gøre indtagelsen af produktet sundhedsfarlig eller  

 -skadelig.
Stk. 3.  Hvis de i stk. 2 nævnte normer ikke overholdes,  

 eller de nævnte restkoncentrationer forefindes, skal produktet udelukkes fra  

 konsum og trækkes tilbage fra markedet.
Den tilbagetrukne mængde skal  

 opbevares under tilsynsmyndighedens kontrol og ansvar indtil den destrueres,  

 anvendes til andet formål end konsum eller efter tilladelse fra  

 Veterinærdirektoratet forarbejdes påny på passende måde for at sikre, at den  

 er uskadelig.
Stk. 4.  Konsummælk, jf. § 40, nr. 1, skal, når den  

 forlader virksomheden, udover det i stk. 1 og 2 anførte, opfylde de i bilag  

 B, pkt.
B, angivne normer for konsummælk.
Såfremt disse normer ikke  

 overholdes, og det ved efterfølgende undersøgelse påvises, at der er en mulig  

 sundhedsrisiko, træffer tilsynsmyndigheden de fornødne foranstaltninger.
Ost Definition og betegnelser § 12.  Ved ost forstås det umodnede (friske) eller det  

 modnede produkt, i hvilket forholdet mellem valleprotein og kasein ikke  

 overskrider det, der findes i mælk (1:3), og som er opnået Stk. 2.  Ost skal betegnes i overensstemmelse med  

 behandlingen efter fremstillingen:
 Stk. 3.  Ost skal betegnes efter de konsistensmæssige  

 egenskaber bestemt på grundlag af indholdet af vand i den fedtfri ostemasse:
 Stk. 4.  Ost skal betegnes efter indholdet af fedt i  

 tørstof:
 Stk. 5.  Ost, der er smeltet ved mindst 70 grader C i  

 mindst 30 sekunder eller ved tilsvarende kombination af højere temperatur og  

 eventuelt kortere tid, og ved brug af smeltesalte og eventuelt  

 emulgeringsmidler, skal betegnes »smelteost« suppleret med  

 angivelse af mindsteindholdet af mælkefedt eller med angivelse som anført i  

 stk. 4.
 Stk. 6.  Ved fremstilling af smelteost kan andre  

 mælkebestanddele anvendes, jf. § 17, stk. 1, nr. 3-5, såfremt den største  

 enkeltingrediens bortset fra vand består af ost.
 Stk. 7.  Produkter, der ved varme og tørring til pulver  

 er fremstillet af smeltet ost med eventuel tilsætning af andre  

 mælkebestanddele, jf. § 17, stk. 1, nr. 3-6, skal betegnes  

 »ostepulver«.
§ 13.  Ost, der er revet, granuleret, strimlet eller  

 tørret skal betegnes »revet ost«, »granuleret ost«,  

 »strimlet ost« eller »tørret ost« suppleret med angivelse  

 af indholdet af mælkefedt.
Er osten fremstillet af en bestemt ost, kan ordet  

 »ost« suppleres med de i § 12, stk. 2-4, angivne betegnelser eller  

 erstattes med karakteristiknavnet, jf. § 16, stk. 1.
 § 14.  Ost nedlagt i lage skal betegnes som angivet i  

 § 12, stk. 2-4, suppleret med angivelse af arten af den lage, osten er  

 nedlagt i.
 § 15.  Produkter udvundet ved koncentrering af valle  

 med eller uden tilsætning af mælk eller mælkefedt og formning af det  

 koncentrerede produkt skal betegnes »valleost« eller  

 »myseost«.
 Stk. 2.  Produkter udvundet ved koagulering eller  

 fældning af valle eller blandinger af valle og mælk og som har et forhold  

 mellem indhold af valleprotein og kasein, der overskrider det, der findes i  

 mælk (1:3), skal betegnes »valleproteinost«.
Supplerende og alternativ mærkning § 16.  Såfremt en ost opfylder betingelserne for  

 anvendelse af et af Veterinærdirektoratet i henhold til §§ 8 og 21 i  

 bekendtgørelse nr. 540 af 3. december 1969 om tilvirkning, forhandling,  

 udførsel og indførsel af ost og smelteost m.m., jf. § 58, stk. 2, nr. 2,  

 godkendt karakteristiknavn, kan dette navn angives i stedet for  

 varebetegnelsen efter § 12, stk. 2-4.
Stk. 2.  I stedet for mærkning i henhold til § 12, stk.  

 4, kan - herunder også i forbindelse med angivelse af et karakteristiknavn,  

 jf. stk. 1, - angives Stk. 3.  Hvor fedtindholdet angives i varebetegnelsen  

 som fedt i tørstof, jf. stk. 2, nr. 1, skal i mærkningen angives ostens  

 totale indhold af fedt.
Hvor fedtindholdet angives i varebetegnelsen som  

 ostens totale fedtindhold, jf. stk. 2, nr. 2, skal ostens indhold af fedt i  

 tørstof angives under varens deklaration.
 Stk. 4.  Betegnelsen »umodnet ost« eller  

 »frisk ost«, jf. § 12, stk. 2, nr. 1, kan erstattes af følgende  

 betegnelser:
Stk. 5.  Betegnelsen »umodnet blød ekstra fuldfed  

 ost« kan erstattes af betegnelsen »flødeost«.
Betegnelsen  

 »ekstra fuldfed smelteost« kan erstattes af betegnelsen  

 »flødesmelteost«.
 Stk. 6.  Betegnelserne »flødeost«,  

 »flødesmelteost« og »smelteost« kan suppleres med  

 betegnelsen »smøreost«, når osten er smørbar.
 Stk. 7.  Betegnelsen »ekstra mager«, jf. § 12,  

 stk. 4, nr. 5, kan erstattes af betegnelsen »skummetmælk«.
 Stk. 8.  Betegnelsen »skimmelmodnet ost«, jf.  

 § 12, stk. 2, nr. 3, kan - afhængig af den udviklede skimmelart - erstattes  

 af betegnelsen »blåskimmelost«, »hvidskimmelost« eller  

 »blå- og hvidskimmelost«.
 Stk. 9.  Ved betegnelsen af smelteost kan indgå  

 karakteristiknavnet, jf. stk. 1, hvis mindst 75 pct. af den til tilvirkningen  

 anvendte ost opfylder betingelserne for anvendelse af karakteristiknavnet, og  

 den resterende ost er af lignende type.
Specielle krav til tilvirkning § 17.  Ved tilvirkning af ost må udover mejerimælk  

 anvendes følgende produkter:
 Stk. 2.  Ved tilvirkning af umodnet ost, smelteost og  

 ostepulver under anvendelse af de i stk. 1 nævnte andre mælkeprodukter og  

 mælkebestanddele må laktoseindholdet i produktet ikke overstige 6 pct.
 Stk. 3.  Ost, der anvendes til videretilvirkning, skal  

 inden denne tilvirkning omhyggeligt sorteres med hensyn til egnethed, og skal  

 i fornøden udstrækning være rengjort og renskåret for paraffin, mug og andre  

 urenheder.
 Stk. 4.  Røg, der anvendes ved tilvirkning af ost, skal  

 hidrøre fra naturlige træsorter af løvtræ eller halm, der ikke har været  

 behandlet ved imprægnering, farvning, limning, bemaling eller lignende.
§ 18.  Mejerimælk til fremstilling af blåskimmelmodnet  

 ost kan, uanset § 6, stk. 1, undlades varmebehandlet på betingelse af, at der  

 til fremstillingen anvendes termiseret mælk, jf. bilag A, nr. 2, og denne  

 termisering foretages senest 72 timer efter, at al den i produktet indgående  

 mælk er udmalket.
Såfremt mælken varmebehandles senere end 36 timer efter  

 indvejningen, skal mejeriet træffe alle forholdsregler til sikring af, at  

 mælken ikke umiddelbart før termiseringen har et kimtal ved 30 grader C på  

 over 300.000 pr. ml.
Opbevaring § 19.  Umodnede og friske oste, jf. § 12, stk. 2, nr.  

 1, skal opbevares ved 5 grader C eller derunder.
Smør Definition og betegnelser § 20.  Ved smør forstås et smørbart levnedsmiddel, som  

 er en fast, plastisk emulsion i det væsentlige af typen vand-i-olie, og hvor  

 proteindelen og fedtdelen udelukkende hidrører fra mælk.
Indholdet af  

 mælkefedt i smør skal være mindst 39 pct.
 Stk. 2.  Smør skal betegnes på følgende måde:
 Stk. 3.  Er de i stk. 2 nævnte produkter tilsat salt i  

 en mængde af mindst 0,1 pct., skal produktet betegnes »saltet«.
 Stk. 4.  Er fraktioneret fedt anvendt ved fremstillingen  

 af de i stk. 2 nævnte produkter, skal produktet mærkes med oplysning herom.
 Stk. 5.  Er det i stk. 2, nr. 1, nævnte produkt  

 tilvirket helt eller delvis af vallefløde skal det betegnes  

 »vallesmør«.
 Stk. 6.  Et produkt, der er tilvirket af mælk, fløde,  

 eller smør, således at indholdet af vand og fedtfrit mælketørstof er  

 nedbragt, og som har et fedtindhold på mindst 90 pct. og mindre end 99,3  

 pct., skal betegnes »koncentreret smør« eller  

 »stegesmør«.
 Stk. 7.  Et produkt fremstillet af mælk, fløde eller  

 smør, således at indholdet af vand og fedtfrit mælketørstof er nedbragt til  

 et minimum, og som har et fedtindhold på mindst 99,3 pct. og et vandindhold  

 på højst 0,5 pct., skal betegnes »smørolie«.
 Stk. 8.  Et produkt fremstillet af mælk, fløde eller  

 smør, således at indholdet af vand og fedtfrit mælketørstof er nedbragt til  

 et minimum, og som har et fedtindhold på mindst 99,8 pct. og et vandindhold  

 på højst 0,1 pct., skal betegnes »vandfrit mælkefedt« eller  

 »vandfri smørolie«.
Opbevaring § 21.  De i § 20, stk. 2, nævnte produkter skal  

 opbevares ved 10 grader C eller derunder.
Blandingsprodukter Definition, betegnelser og opbevaring § 22.  Ved smørbare blandingsprodukter forstås  

 produkter, som er en fast, plastisk emulsion i det væsentlige af typen  

 vand-i-olie, og som med hensyn til formål og anvendelse modsvarer smør eller  

 margarine.
Proteindelen skal i det væsentlige bestå af mælkeprotein og  

 fedtdelen af mindst 15 pct. og højst 80 pct. mælkefedt og herudover af  

 vegetabilske eller animalske fedtstoffer udover mælkefedt.
 Stk. 2.  Smørbare blandingsprodukter skal betegnes på  

 følgende måde:
 Stk. 3.  For smørbare blandingsprodukter gælder, at  

 indhold (mængde og art) af mælkefedt, vegetabilsk fedt og eventuelle andre  

 animalske fedtstoffer udover mælkefedt skal angives i faldende orden efter  

 deres vægtandel.
 Stk. 4.  Smørbare blandingsprodukter skal opbevares ved  

 10 grader C eller derunder.
§ 23.  Ved blandingsprodukter forstås udover de i § 22  

 nævnte, produkter, som med hensyn til formål og anvendelse modsvarer ost.
I  

 sådanne produkter skal proteindelen i det væsentlige bestå af mælkeprotein,  

 og fedtdelen skal bestå af vegetabilske eller animalske fedtstoffer.
Mælkekonserves Definition og betegnelser § 24. »  Helt inddampet mælk« er et produkt,  

 som i fast form eller i pulverform er fremkommet umiddelbart ved fjernelse af  

 vand fra mælk, hel eller delvis skummet mælk, fløde eller fra en blanding af  

 disse produkter, og som er gjort langtidsholdbar ved inddampning og tørring.  

 Vandindholdet må højst være 5 pct.
Helt inddampet mælk skal betegnes på  

 følgende måde:
 Stk. 2.  For de i stk. 1, nr. 1-3, nævnte produkter  

 bestemt til levering i uændret stand til den endelige forbruger og tilsat  

 lecitin skal varebetegnelsen suppleres med betegnelsen »øjeblikkelig  

 opløselig (instant)».
Stk. 3. »  Delvis inddampet mælk« er et  

 flydende produkt, som er fremkommet ved delvis fjernelse af vand fra mælk,  

 fra hel eller delvis skummet mælk eller fra en blanding af disse produkter,  

 og som er gjort langtidsholdbar for så vidt angår de under nr. 1-4 nævnte  

 produkter ved UHT-behandling eller ved sterilisering, og for så vidt angår de  

 under nr. 5-7 nævnte produkter ved varmebehandling og ved tilsætning af  

 saccharose (hvidt sukker, halvhvidt sukker eller ekstra hvidt sukker).  

 Eventuel tilsat fløde eller helt inddampet mælk bør ikke overstige 25 pct. af  

 det samlede tørstofindhold i det færdige produkt.
Delvis inddampet mælk skal  

 betegnes på følgende måde:
Stk. 4.  Mælkekonserves omfatter modermælkserstatninger,  

 såfremt der ved tilvirkningen af disse produkter indgår mælk eller  

 mælkebestanddele.
Sammensætning, mærkning og markedsføring af disse produkter  

 reguleres i henhold til levnedsmiddelloven.
 Stk. 5.  Pulver udelukkende fremstillet ved tørring af  

 mejerikærnemælk eller usyrnet (sød) kærnemælk, og som indeholder mindst 1,5  

 og højst 15 pct. mælkefedt, betegnes henholdsvis »kærnemælkspulver«  

 og »usyrnet (sød) kærnemælkspulver«.
 Stk. 6.  Pulver udelukkende fremstillet ved tørring af  

 valle skal betegnes »vallepulver«.
§ 25.  De i § 24, stk. 3, nævnte produkter, som er  

 bestemt til levering i uforandret stand til den endelige forbruger, skal  

 mærkes med oplysning om nettomængde udtrykt i vægtenheder.
Såfremt de i § 24,  

 stk. 3, nr. 1-4, nævnte produkter er emballeret i andet end metaldåser og  

 tuber, skal nettomængden udtrykkes i masse- og rumfangsenheder.
 Stk. 2.  For de i § 24, stk. 1 og 3, nævnte produkter  

 skal følgende angivelser findes på emballager, beholdere eller etiketter, som  

 er bestemt til levering i uforandret stand til den endelige forbruger:
Stk. 3.  For produkter bestemt til levering i uforandret  

 stand til den endelige forbruger skal oplysninger om varebetegnelse,  

 eventuelt angivelsen »øjeblikkelig opløselig (instant)» og  

 eventuelle oplysninger om mælkens fedtindhold og fedtfrit mælketørstof  

 anføres i samme synsfelt som oplysninger om nettoindhold og dato for den  

 mindste holdbarhed.
Vejer produktet under 20 g pr. enhed, og er det pakket i  

 en ydre emballage, er det tilstrækkeligt, at de oplysninger, der kræves i  

 stk. 1 og 2, og eventuelt angivelsen »øjeblikkelig opløselig  

 (instant)», anføres på den ydre emballage.
Stk. 4.  De i § 24, stk. 1 og 3, angivne produkter, der  

 ikke er bestemt til den endelige forbruger, skal være mærket med Stk. 5.  De i stk. 4, nr. 3 og 4, nævnte oplysninger kan  

 angives i et ledsagedokument.
 § 26. »  Mælkekonservesprodukter« er  

 produkter, hvori det naturlige mængdeforhold mellem mælkens fedtfrie  

 bestanddele er ændret, eller hvor fremstillingsproceduren afviger fra det i §  

 24 anførte, og som er gjort langtidsholdbare ved de i § 24 nævnte metoder.  

 Ved tilvirkningen af et mælkekonservesprodukt må anvendes mælkeprodukter  

 omfattet af denne bekendtgørelse samt bestanddele udelukkende fremstillet af  

 mælk.
Supplerende mærkning § 27.  De i § 24 anførte betegnelser kan suppleres med  

 betegnelsen for et syrnet konsummælkprodukt, jf. § 41, stk. 4, nr. 2-5,  

 såfremt produktets mælkedel udelukkende eller i det væsentligste er  

 fremstillet ud fra det pågældende konsummælkprodukt og i salgsklar form  

 indeholder de ved syrningen af det pågældende konsummælkprodukt anvendte  

 mikrobielle kulturer i vækstdygtig form og i en naturlig mængde.
Specielle krav til tilvirkning § 28.  De i bilag A nævnte tilvirkningsprocesser må  

 anvendes ved tilvirkning af mælkekonserves i det omfang, der er teknologisk  

 behov herfor.
De i bilag A, nr. 4 og 8, nævnte tilvirkningsprocesser må dog  

 ikke anvendes ved tilvirkning af de i § 24, stk. 1 og 3, nævnte produkter.
 Stk. 2.  Indholdet af laktater i mælkekonserves omfattet  

 af § 24, stk. 1-3, må ikke overstige 300 mg pr. 100 g fedtfrit mælketørstof.
 Stk. 3.  De i § 24 omhandlede produkter, der er bestemt  

 til detailforhandling, skal pakkes i lukkede beholdere, der beskytter  

 produkterne mod enhver skadelig påvirkning.
Kasein og kaseinater Definition og betegnelse § 29.  Ved »kasein« - syre- eller løbekasein  

 til konsum - forstås det vaskede og tørrede produkt i fast form, som er  

 uopløseligt i vand og fremstillet ved udfældning med syre (kemisk eller  

 mikrobiologisk fremstillet), løbeenzymer eller andre mælkekoagulerende  

 enzymer af skummetmælk eventuelt i koncentreret form.
 Stk. 2.  Kasein, der betegnes »syrekasein til  

 konsum«, skal have følgende sammensætning:
 Stk. 4.  Syre- og løbekasein til konsum skal have  

 følgende egenskaber:
 § 30.  Ved »kaseinater til konsum« forstås  

 produkter fremstillet ved tørring af kasein behandlet med neutraliserende  

 hjælpestoffer, og som har følgende sammensætning:
 Stk. 2.  Kaseinater til konsum skal have følgende  

 egenskaber:
§ 31.  Emballager, beholdere eller etiketter til  

 kasein og kaseinater, som ikke er bestemt til den endelige forbruger, skal  

 være mærket med Stk. 2.  Produkter, der markedsføres i blandinger, skal  

 mærkes med angivelsen »blanding af ...« efterfulgt af betegnelserne  

 for de forskellige produkter, som blandingen består af, efter aftagende vægt.
 Stk. 3.  Blandinger med indhold af kaseinater skal  

 mærkes med angivelse af:
 Stk. 4.  Uanset stk. 1 er det tilstrækkeligt, hvis de i  

 stk. 1, nr. 2-4 og stk. 3, nr. 2, omhandlede angivelser alene angives i et  

 handelsdokument.
Specielle krav til tilvirkning § 32.  De i bilag A nævnte tilvirkningeprocesser med  

 undtagelse af nr. 4 og 8 må anvendes ved tilvirkningen af kasein og  

 kaseinater i det omfang, der er teknologisk behov herfor.
 Stk. 2.  Ved tilvirkning af syrekasein til konsum må til  

 syrning og fældning anvendes valle.
 Stk. 3.  I kaseiner og kaseinater må der ikke kunne  

 påvises fremmedlegemer ved undersøgelse af 25 g af de respektive produkter.
 Konsumis m.m.
Definition og betegnelser § 33.  Ved konsumis forstås produkter med en fast  

 eller tyktflydende konsistens, som opbevares, transporteres og forhandles i  

 frossen stand, og som er bestemt til fortæring i frossen stand.
 Stk. 2.  Konsumis skal betegnes således:
Stk. 3.  Is, jf. stk. 2, nr. 2, der udelukkende  

 indeholder fedt af vegetabilsk oprindelse, skal i forbindelse med betegnelsen  

 tilføjes ordene »fremstillet af vegetabilsk fedt«.
Består  

 fedtindholdet af såvel mælkefedt som fedt af vegetabilsk oprindelse, skal der  

 i forbindelse med betegnelsen tilføjes ordene »fremstillet af mælkefedt  

 og vegetabilsk fedt« med angivelse af produktets fedtindhold og den  

 procentiske fordeling mellem mælkefedt og vegetabilsk fedt.
 § 34.  Et produkt i flydende eller frossen stand  

 bestemt til tilvirkning af henholdsvis mælkeis, flødeis og is skal betegnes  

 »mælkeisblanding«, »flødeisblanding« eller  

 »isblanding«.
 Stk. 2.  Et helt inddampet produkt, som uden andre  

 tilsætninger end vand er bestemt til fremstilling af mælkeis, flødeis eller  

 is ved frysning efter eventuel oppiskning, skal betegnes efter det produkt,  

 der fremstilles af pulveret, som »mælkeispulver«,  

 »flødeispulver« eller »ispulver«.
Supplerende eller alternativ mærkning § 35.  Limonadeis, der indeholder mindst 15 pct.  

 frugt, kan betegnes »frugtis«, og limonadeis, der indeholder mindst  

 25 pct. frugt, kan betegnes »sorbet«.
 Stk. 2.  Betegnelserne »flødeis« og  

 »mælkeis« kan suppleres med betegnelsen for et syrnet  

 konsummælkprodukt, jf. § 41, stk. 4, nr. 2-5, såfremt produktets mælkedel  

 udelukkende eller i det væsentlige består af det pågældende konsummælkprodukt  

 og indeholder de ved syrningen af det pågældende konsummælkprodukt anvendte  

 mikrobielle kulturer i vækstdygtig form og i en naturlig mængde.
Specielle krav til tilvirkning § 36.  Ved tilvirkningen af konsumis m.m. må anvendes  

 mælk, fløde, smør, smørolie, vandfri smørolie samt mælkekonserves.
Stk. 2.  Umiddelbart efter blandingen af de i konsumis  

 indgående ingredienser, eventuelt først efter homogenisering, skal blandingen  

 dybfryses, medmindre den er bestemt til videre forarbejdning.
Såfremt  

 dybfrysningen ikke foretages umiddelbart efter blandingen, skal blandingen  

 nedkøles og opbevares således nedkølet indtil dybfrysningen.
Opbevaringen af  

 blandingen i nedkølet stand skal være så kort som praktisk muligt.
 Stk. 3.  Dybfrysningen skal gennemføres således, at  

 temperaturen i produktets midte så hurtigt som muligt nedbringes til -18  

 grader C eller derunder.
Opbevaring § 37.  De i § 33, stk. 2, nævnte produkter skal under  

 opbevaring og engrostransport opbevares således, at produkttemperaturen ikke  

 overstiger -18 grader C.
 Desserter m.m.
Definition og betegnelser § 38.  Ved desserter m.m. forstås i nærværende  

 bekendtgørelse produkter, hvor fedtdelen og proteindelen i det væsentlige  

 hidrører fra mælk, og som er beregnet til at forhandles som dessert, fromage,  

 creme, dressing, sauce, drik o.l.. Produkterne må ikke kunne henføres til  

 ost, blandingsprodukter, konsumis eller konsummælkprodukter.
 Stk. 2.  Produktbetegnelserne for desserter, hvor  

 proteindelen og fedtdelen, bortset fra fedt eller proteiner fra æg,  

 smagsstoffer og levnedsmidler i formet stand og formede bestanddele, herunder  

 coating udelukkende hidrører fra mælk, skal indledes med ordet  

 »mælk«, såfremt indholdet af mælkefedt i produktet er mindre end 9  

 pct., og med ordet »fløde«, såfremt indholdet af mælkefedt i  

 produktet er mindst 9 pct.
Supplerende mærkning § 39.  Betegnelser for desserter m.m. kan, hvor der  

 ved tilvirkningen ikke er anvendt vegetabilsk fedt eller vegetabilsk protein,  

 udover det i § 38, stk. 2, anførte, suppleres med betegnelsen for et syrnet  

 konsummælkprodukt, jf. § 41, stk. 4, nr. 2-5, såfremt produktets mælkedel  

 udelukkende eller i det væsentlige består af det pågældende konsummælkprodukt  

 og indeholder de ved syrningen af det pågældende konsummælkprodukt anvendte  

 mikrobielle kulturer i vækstdygtig form og i en naturlig mængde.
Konsummælkprodukter Definition og betegnelser § 40.  Konsummælkprodukter omfatter følgende:
 § 41.  Usyrnet konsummælk, som er fremstillet af  

 komælk, skal have et frysepunkt på højst - 0,520 grader C, veje mindst 1028 g  

 pr. liter sødmælk ved 20 grader C eller ækvivalentværdien for fuldstændig  

 fedtfri mælk ved 20 grader C, og indeholde mindst 28 g protein pr. liter  

 opnået ved at multiplicere mælkens indhold af totalkvælstof med 6,38 samt  

 indeholde mindst 8,5 pct. fedtfrit tørstof.
 Stk. 2.  Konsummælk, der ikke er syrnet, skal betegnes  

 således:
 Stk. 3.  Sødmælk og letmælk, der er underkastet  

 homogenisering, skal mærkes med oplysning herom.
 Stk. 4.  Konsummælk, der er syrnet, skal betegnes  

 således:
 § 42.  Konsumfløde, der ikke er syrnet, skal betegnes  

 »fløde x pct.«, hvor »x pct.« angiver mindsteindholdet af  

 mælkefedt i produktet.
 Stk. 2.  Konsumfløde, der er syrnet, skal betegnes  

 »syrnet fløde x pct.«, hvor »x pct«. angiver  

 mindsteindholdet af mælkefedt i produktet.
§ 43.  Kærnemælk skal indeholde mindst 8 pct. fedtfrit  

 mælketørstof og mindst 0,3 pct. og højst 1 pct. mælkefedt.
Produktet skal  

 betegnes »kærnemælk«.
§ 44.  Koncentrerede konsummælkprodukter skal være  

 fremstillet ved de i bilag A, nr. 4, nævnte tilvirkningsprocesser og skal  

 indeholde mindst 4,5 pct. mælkeprotein og mindst 9,5 pct. fedtfrit  

 mælketørstof.
For syrnet sødmælk med koncentreret mælkeprotein og for syrnet  

 letmælk med koncentreret mælkeprotein skal indholdet dog være mindst  

 henholdsvis 5,8 pct. og 10,8 pct.
Stk. 2.  Koncentrerede konsummælkprodukter, der ikke er  

 syrnet, skal efter den anvendte koncentreringsmåde betegnes »konsummælk  

 x pct. med koncentreret mælkeprotein« eller »konsummælk x pct. med  

 koncentreret mælketørstof«, hvor »x pct.« angiver  

 mindsteindholdet af mælkefedt i produktet.
I stedet for »konsummælk x  

 pct.« kan anvendes betegnelserne »sødmælk«,  

 »letmælk« eller »skummetmælk«, såfremt det koncentrerede  

 produkt opfylder de § 41, stk. 2, nr. 1-3, anførte krav til fedtindholdet.
Er  

 mælkefedtindholdet mindst 9 pct., betegnes det koncentrerede  

 konsummælkprodukt »fløde x pct. med koncentreret mælkeprotein«  

 eller »fløde x pct. med koncentreret mælketørstof«, hvor »x  

 pct.« angiver mindsteindholdet af mælkefedt i produktet.
Stk. 3.  Koncentrerede konsummælkprodukter, der er  

 syrnet, betegnes som anført i stk. 2 suppleret med betegnelsen  

 »syrnet«.
Syrnet sødmælk med koncentreret mælkeprotein skal  

 betegnes »ymer«, og syrnet letmælk med koncentreret mælkeprotein  

 skal betegnes »letmælksymer« eller »ylette«.
Såfremt de i  

 § 41, stk. 4, nr. 2-5, angivne vilkår for syrningsbakterier (art og mængde)  

 er opfyldt, betegnes det syrnede koncentrerede konsummælkprodukt i  

 overensstemmelse hermed.
Supplerende eller alternativ mærkning § 45.  Sødmælk og letmælk, der ikke er underkastet  

 homogenisering, kan betegnes »ikke-homogeniseret sødmælk« og  

 »ikke-homogeniseret letmælk«.
 Stk. 2.  Når yoghurt er tilvirket uden omrøring og er  

 skærefast, kan betegnelsen udvides med ordet »skærefast« eller  

 anden lignende betegnelse.
 Stk. 3.  I stedet for betegnelsen »syrnet  

 sødmælk«, jf. § 41, stk. 4, nr. 1, kan anvendes betegnelsen  

 »tykmælk«.
 Stk. 4.  I stedet for betegnelsen »syrnet fløde x  

 pct.« kan anvendes betegnelsen »Creme Fraiche x pct.«, hvor  

 »x pct.« angiver mindsteindholdet af mælkefedt i produktet, når  

 »x pct.« er mindst 18.
Stk. 5.  I stedet for betegnelsen »syrnet fløde x  

 pct.« kan anvendes betegnelsen »flødeyoghurt x pct.«, hvor  

 »x pct.« angiver mindsteindholdet af mælkefedt i produktet, når  

 syrningen er foretaget overvejende med Lactobacillius delbrueckii subsp.  

 bulgaricus, og når produktet indtil holdbarhedsfristens udløb indeholder  

 mindst 10 mio.
Lactobacillus delbrueckii subsp. bulgaricus pr. ml.
 Stk. 6.  Kærnemælk, der udelukkende er fremstillet ved  

 en kærningsproces og består af de naturlige mælkebestanddele, der lades  

 tilbage efter mælkefedtets udkærning, kan betegnes »gammeldags  

 kærnemælk«.
 Stk. 7.  Når et syrnet konsummælkprodukt er således  

 mekanisk behandlet, at det er et drikkeprodukt, kan betegnelsen suppleres med  

 ordet »drikke«.
 Stk. 8.  I stedet for betegnelsen »fløde 38  

 pct.« kan anvendes betegnelsen »piskefløde«.
 Stk. 9.  Mælk med et indhold af 1,5 - 2,0 pct. mælkefedt  

 og tilsat kakao kan uanset det i § 10, stk. 7, anførte betegnes  

 »kakaomælk« (Cacaomælk), og er produktet steriliseret, jf. § 6,  

 stk. 6, kan det betegnes »chokolademælk«.
Specielle krav til tilvirkning § 46.  Ved tilvirkningen af pasteuriseret og  

 højpasteuriseret konsummælk skal varmebehandlingen foretages af mælk, der  

 ikke har været underkastet nogen form for opvarmning, herunder termisering,  

 og som umiddelbart før varmebehandlingen har et kimtal ved 30 grader C på  

 højst 200.000 pr. m.l.
Der kan dog foretages sådanne opvarmninger, der af  

 teknologiske grunde er nødvendige, f.eks. til rensning og homogenisering og  

 som ikke påvirker mælkens fosfataseenzym.
 Stk. 2.  Ved tilvirkningen af pasteuriseret og  

 højpasteuriseret konsummælk skal varmebehandlingen foretages senest 54 timer  

 efter, at al den i produktet indgående mælk er udmalket.
 Stk. 3.  Mejerimælk til tilvirkning af  

 konsummælkprodukter må ikke underkastes de i bilag A, nr. 1 og 2, angivne  

 tilvirkningsprocesser.
Stk. 4.  UHT-behandlet og steriliseret konsummælk kan  

 dog tilvirkes af mejerimælk fremstillet af rå mælk, der forud for  

 UHT-behandlingen eller steriliseringen har været varmebehandlet, herunder  

 termiseret, således at mælken udviser en positiv peroxydasereaktion, og som  

 har et kimtal ved 30 grader C på højst 100.000 pr. ml.
Såfremt denne  

 varmebehandling er foretaget på en anden virksomhed end den, hvor  

 UHT-behandlingen og steriliseringen gennemføres, skal dette anføres i  

 handelsdokumentet.
 Stk. 5.  Ved tilvirkningen af pasteuriseret og  

 højpasteuriseret konsumfløde skal den afsluttende varmebehandling gennemføres  

 senest 54 timer efter, at al den i produktet indgående mælk er udmalket.
 § 47.  Umiddelbart efter pasteuriseringen eller  

 højpasteuriseringen skal konsummælkproduktet afkøles således, at  

 produkttemperaturen på intet tidspunkt indtil udleveringen overstiger 6  

 grader C.
 Stk. 2.  Uanset stk. 1 kan syrnede pasteuriserede og  

 højpasteuriserede konsummælkprodukter, som aftappes ved en temperatur på 14  

 grader C eller derover, og hvor en modning af produkterne i pakningen indgår  

 som led i tilvirkningen, hurtigst muligt og senest, når produkterne udleveres  

 fra mejeri eller engroslager til udbringning til detailudsalgssted eller  

 lign., være afkølet til en temperatur på 8 grader C eller herunder.
 § 48.  Ved tilvirkningen af de i § 41, stk. 4, nr.  

 2-5, nævnte produkter, kan der foretages en tørstofkoncentrering ved  

 inddampning, ved membranfiltrering eller ved tilsætning af  

 skummetmælkspulver, således at mælkeproteinindholdet ikke overstiger 45 g pr.  

 liter (4,5 pct.). Forhøjelse af proteinindholdet i mælken ved brug af  

 skummetmælkspulver må dog højst udgøre 5 g pr. liter.
 § 49.  Ved tilvirkningen af steriliseret og  

 UHT-behandlet kakaomælk og steriliseret chocolademælk kan anvendes usyrnet  

 (sød) mejerikærnemælk.
§ 50.  Syrnet konsummælk - herunder smagstilsat syrnet  

 konsummælk - kan underkastes en varmebehandling efter syrningen med det  

 formål at tilvirke produktet til drikkebrug.
Sådanne produkter skal uanset §  

 41, stk. 4, nr. 1, betegnes »syrnet mælkedrik« med tydelig  

 supplerende mærkning »varmebehandlet efter syrningen«.
 § 51.  Pakning af konsummælkprodukter skal foregå på  

 den virksomhed, hvor den afsluttende varmebehandling er foretaget og  

 umiddelbart efter denne varmebehandling.
 § 52.  Mælkeprodukter, der har været udleveret til en  

 detailforhandlingsvirksomhed, må ikke anvendes ved tilvirkning af  

 konsummælkprodukter.
Opbevaring § 53.  Pasteuriserede og højpasteuriserede  

 konsummælkprodukter skal opbevares ved 5 grader C eller derunder.
 Opbevaring en gros og transport en gros af  

 mælkeprodukter m.v.
§ 54.  Opbevaring, udlevering, indlevering og  

 transport skal foregå således, at produkternes holdbarhed sikres og således,  

 at produkterne ikke udsættes for forurening, direkte sollys,  

 temperaturstigning eller anden skadelig påvirkning.
Temperaturen i  

 pasteuriseret og højpasteuriseret konsummælk må under transport, herunder  

 transport i tank eller lignende, ikke overstige 6 grader C.
 Stk. 2.  Ved opbevaring, udlevering og indlevering samt  

 under transport mellem virksomheder og fra virksomhed (engroslager) til  

 detailforhandlingsvirksomhed m.m. skal det sikres, at de  

 opbevaringsforskrifter, der er påført de enkelte færdigpakkede produkter, og  

 de for de enkelte produkter givne forskrifter for opbevaring samt for  

 produkttemperatur overholdes.
Stk. 3.  Transportmidler skal være således indrettet, at  

 stk. 1 og 2 kan overholdes.
Ved transport af produkter, der skal opbevares  

 kølet, skal transportmidlet være isoleret og forsynet med køleaggregat,  

 medmindre der højst hengår 2 timer mellem produktets udlevering fra  

 virksomhed (engroslager) og dets anbringelse i  

 detailforhandlingsvirksomhedens køleindretning.
 Stk. 4.  Ved transport må der i transportmidlet udover  

 mælkeprodukter m.v. og de hertil hørende pakninger, kasser o.l. kun  

 forefindes andre levnedsmidler, såfremt de er emballeret i tætte pakninger.
Stk. 5.  Produkter, der må EF-sundhedsmærkes, og som  

 transporteres i ikke-emballeret stand, skal under transporten være ledsaget  

 af et handelsdokument med oplysninger om sundhedsmærket for det pågældende  

 produkt, samt en angivelse af, hvilken form for varmebehandling der er  

 foretaget.
For produkter, hvor Veterinærdirektoratet har nedlagt forbud mod  

 brug af sundhedsmærket, skal handelsdokumentet indeholde oplysning om den  

 kompetente myndighed, der er ansvarlig for kontrollen med  

 fremstillingsvirksomheden.
Handelsdokumentet skal opbevares af adressaten i  

 mindst et år.
Handelsdokumentet er ikke påkrævet, hvis produktet leveres  

 direkte til den endelige forbruger.
Eksportcertifikater § 55.  Veterinærdirektoratet udsteder  

 sundhedscertifikater m.v. til brug ved eksport af mælkeprodukter m.v.
Dispensations- og overgangsbestemmelser § 56.  Veterinærdirektoratet kan dispensere fra  

 bestemmelserne i denne bekendtgørelse, såfremt en sådan dispensation skønnes  

 sundhedsmæssigt og teknologisk forsvarlig.
Hvis en dispensation vedrører  

 produkternes mængdemæssige sammensætning, kan der, i det omfang disse ikke er  

 omfattet af de i denne bekendtgørelse angivne og definerede betegnelser, som  

 vilkår for dispensationen stilles krav om, at sådanne produkter gives særlige  

 varebetegnelser.
 Stk. 2.  Emballage, der er mærket i overensstemmelse med  

 de før denne bekendtgørelses ikrafttræden gældende regler, kan anvendes  

 indtil 31. december 1994, såfremt mærkningen ikke er vildledende.
 Stk. 3.  Ved samhandel med andre EF-lande skal produkter  

 i den i stk. 2 nævnte emballage ledsages af et handelsdokument, hvoraf  

 fremgår, at disse produkter hidrører fra virksomheder autoriseret med ret til  

 brug af sundhedsmærkning og med angivelse af autorisationsnummer.
Straffebestemmelser § 57.  Med mindre højere straf er forskyldt efter  

 anden lovgivning, straffes med bøde den, der overtræder Stk. 2.  For overtrædelser begået af et aktieselskab,  

 anpartsselskab, andelsselskab eller lignende, kan der efter § 22, stk. 4, i  

 mælkeproduktloven eller § 27 i lov om administration af Det Europæiske  

 Økonomiske Fællesskabs forordninger om markedsordninger for landbrugsvarer  

 m.v. pålægges selskabet som sådant bødeansvar.
Er overtrædelsen begået af en  

 kommune eller et kommunalt fællesskab, der er omfattet af § 60 i lov om  

 kommunernes styrelse, kan der efter samme bestemmelser pålægges kommunen  

 eller det kommunale fællesskab bødeansvar.
 Stk. 3.  Overtrædelser af de kvalitetsnormer, der er  

 fastsat i Rådets forordning nr. 1411/71 af 29. juni 1971 med senere ændringer  

 straffes med bøde i henhold til § 23, stk. 5, og § 27 i lov om administration  

 af Det Europæiske Økonomiske Fællesskabs forordninger om markedsordninger for  

 landbrugsvarer m.v.
Ikrafttrædelses- og ophævelsesbestemmelser § 58.  Bekendtgørelsen træder i kraft den 1. januar  

 1994.
 Stk. 2.  Samtidig ophæves:
 Stk. 3.  Overtrædelse af den bestemmelse, der er nævnt i  

 stk. 2, nr. 8, straffes med bøde. § 57, stk. 2, finder tilsvarende  

 anvendelse.
 Stk. 4.  Cirkulærer og meddelelser, der knytter sig til  

 de i stk. 2, nr. 1-3, 5, 7 og 8 nævnte bekendtgørelser forbliver i kraft  

 indtil videre.
Veterinærdirektoratet, den 29. november  

 1993 Erik Stougaard / Anette Løndahl Bilag A Tilvirkningsprocesser Bilag B A.
Obligatoriske mikrobiologiske normer for mælkeprodukter m.v.:
 n = Antallet af enheder i stikprøven.
m = Grænseværdien for bakterietallet.
Resultatet anses for  

 tilfredsstillende, hvis alle stikprøveenhederne har et bakterietal, der ikke  

 overstiger m.
M = Maksimumværdien for bakterietallet.
Resultatet anses for  

 utilfredsstillende, hvis en eller flere stikprøveenheder har et bakterietal,  

 der er lig med M eller derover.
 c = Antallet af stikprøveenheder, hvis bakterietal må ligge mellem m og M.  

 Resultatet anses stadig for acceptabelt, hvis de øvrige stikprøveenheder har  

 et bakterietal, der ikke overstiger m.
 Ved stikprøveenheder forstås enkeltprøver i en serie af fortløbende  

 stikprøver udtaget af det samme mælkeprodukt over en periode.
(* 1) Bekendtgørelsen indeholder bestemmelser, der gennemfører dele af - Rådets direktiv nr. 76/118/EØF, EF-Tidende 1976, L 24 s. 49; som ændret  

 ved Rådets direktiv nr. 83/683/EØF, EF-Tidende 1983, L 357 s. 37, - Rådets direktiv nr. 83/417/EØF, EF-Tidende 1983, L 237 s. 25, - Rådets direktiv nr. 92/46/EØF, EF-Tidende 1992, L 268 s. 1.
 I bekendtgørelsens § 41, stk. 2, er medtaget visse bestemmelser fra Rådets  

 forordning (EØF) nr. 1411/71 af 29. juni 1971 som ændret ved Rådets  

 forordning (EØF) nr. 566/76 af 15. marts 1976. Ifølge artikel 189 i  

 EØF-traktaten gælder en forordning umiddelbart i hvert medlemsland.  

 Gengivelsen af disse bestemmelser i bekendtgørelsen er således udelukkende  

 begrundet i praktiske hensyn og berører ikke de nævnte forordningers  

 umiddelbare gyldighed i Danmark.
