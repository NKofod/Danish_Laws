En patentagent indankede Patentdirektoratets afslag af en  

 patentansøgning, men betalte ikke rettidigt den foreskrevne afgift.
Anmodning  

 om genoprettelse af rettigheder, jf. § 72, afslået efter en samlet vurdering  

 af sagen.
År 1993, den 16. april afsagde Patentankenævnet (Grønning-Nielsen, Hans Chr.
Thomsen, Arne Holm) følgende Med skrivelse af 30. juli 1991 indbragte klageren Patentdirektoratets  

 afgørelse af 30. maj 1991 om meddelelse af patent i henhold til  

 patentansøgning nr. 2707/83 for Patentankenævnet.
 Den 2. august 1991 meddelte Patentankenævnet klageren følgende:
»I skrivelse af 30. juli 1991 - ref.
OC/ABH IPA 2 - har bureauet  

 indanket den af Patentdirektoratet ved skrivelse af 30. maj 1991 trufne  

 afgørelse med hensyn til patentansøgning nr. 2707/83.
Da den foreskrevne afgift for sagens indbringelse for Patentankenævnet  

 imidlertid ikke er blevet indbetalt senest 2 måneder efter direktoratets  

 afgørelse, afvises klagen i henhold til Patentlovens § 25.« Klageren anførte i skrivelse af 1. august 1991, modtaget i Ankenævnet den  

 5. august, følgende:
 »Under henvisning til telefonsamtale den 31. juli 1991 mellem  

 Patentankenævnet og Ole Thierry-Carstensen vedrørende manglende indbetaling  

 af klagegebyr kan jeg oplyse, at jeg den 26. juli 1991 modtog instruktioner  

 til at indgive klage over Patentdirektoratets afgørelse af 30. maj 1991 i  

 ovennævnte danske patentansøgning.
Instruktionerne gik helt klart ud på, at klage skulle indgives direkte  

 uden nogen forudgående formel klage, idet jeg skulle anvende en direkte  

 oversættelse af instruktionerne.
På grund af tidnød og opfordringen i  

 instruktionerne til at bruge en direkte oversættelse af disse, blev klagen  

 udarbejdet uden om den sædvanlige klageprocedure, hvorved  

 standardindledningen vedrørende indbetaling af klageafgiften beklageligvis  

 blev udeladt.
Ifølge standardproceduren ville en formel klage automatisk have medført,  

 at jeg havde brugt et standardbrev, hvorved klagegebyret automatisk var  

 blevet betalt.
Alle andre involverede personer overså tilsyneladende også  

 dette.
Derefter passerede klagen af uforklarlige årsager alle vore  

 sikkerhedssystemer, uden at klageafgiften blev betalt.
Den skete fejl skyldes desværre en menneskelig fejl, som helt klart ikke  

 skulle have været sket, idet der ikke hersker tvivl om, at gebyret skulle  

 have været indbetalt, og da den manglende betaling ingen anden årsag har end  

 en yderst beklagelig og enkeltstående fejl fra bureauets side, beder jeg om,  

 at Patentankenævnet vil anerkende den for sent indbetalte indbetaling af  

 klageafgiften.« Herefter meddelte Ankenævnet i skrivelse af 9. august 1991:
»Under henvisning til Deres skrivelse af 1. august 1991 og til det  

 den 1. august 1991 for sent indbetalte klagegebyr, kan det herved meddeles,  

 at Patentankenævnet ikke finder at kunne bortse fra fristen for indbetaling  

 af klagegebyr, men må have Dem henvist til at indgive genoprettelsesbegæring  

 efter patentlovens § 72 og indbetale kr. 3000.« Den 20. september 1991 indgav klageren begæring om genoprettelse i henhold  

 til patentlovens § 72 og anførte følgende begrundelse:
»Genoprettelsen bør kunne tiltrædes, da patentansøgeren og vi, der er  

 hans fuldmægtige, netop har udvist al den omhu, som man med rimelighed kan  

 forlange.
At dette er gældende for ansøgeren er en selvfølge, da denne har  

 valgt et kvalificeret Patentbureau som fuldmægtig, og klart har instrueret  

 dette om at indgive klage til Patentankenævnet.
Klagen blev derfor også  

 indgivet rettidigt den 30. juli 1991.
 Også vi som fuldmægtig har efter vores bedste overbevisning udvist al den  

 omhu, som med rimelighed kan forlanges, idet sagen er blevet behandlet af  

 velkvalificerede personer og herunder har været underkastet kontrol af mindst  

 to uafhængigt arbejdende erfarne kontorfunktionærer, som har til opgave  

 blandt andet at sikre, at en klage ledsages af den foreskrevne klageafgift.
Ved modtagelsen af Patentdirektoratets afgørelse af 30. maj 1991 blev  

 fristen for at klage afgørelsen indført i vores journal i vores EDB-anlæg  

 samt i en manuelt ført fristbog, ligesom også undertegnede noterede sagen i  

 min egen fristbog.
I EDB-anlægget blev fristen noteret sammen med betegnelsen  

 (fristtypen) »Appelaf« og i den manuelt førte fristbog med  

 betegnelsen »Appel«.
EDB-anlægget sørger automatisk for at give en frist for at rapportere  

 afgørelsen til ansøgeren og en frist for evt. at rykke ansøgeren for  

 instruktioner.
Da instruktionerne til at klage på pågældende afgørelse blev  

 modtaget den 26. juli 1991 efter rykning den 24. juli 1991 blev fristen for  

 modtagelse af instruktioner »lukket«, og herefter var kun den  

 endelige frist for at indgive klage, den 30. juli 1991, »åben«.  

 Denne frist blev, som det fremgår af vedlagte erklæring, udarbejdet af  

 afdelingsleder Inge Kehlet Brandt, efter normal praksis først lukket  

 umiddelbart før posten var klar til afsendelse til  

 Patentdirektoratet/-ankenævnet.
Undertegnede, Civilingeniør Ole Thierry-Carstensen er sagsbehandler i den  

 foreliggende sag.
Jeg har været ansat hos Chas.
Hude siden 1992. Jeg blev  

 efter bestået eksamen optaget i Patentagentforeningen i 1979 og har siden  

 1978 haft fuldmagt til at tegne firmaet Chas.
Hude i alle anliggender over  

 for Patentdirektoratet.
Jeg er også optaget på EPO's fuldmægtigliste.
Ansøgerens instruktioner til at klage Patentdirektoratets afgørelse blev  

 som nævnt modtaget den 26. juli 1991, og jeg gik straks i gang med at  

 udarbejde et brev til Patentankenævnet.
Som beskrevet udførligt i mit brev af  

 1. august 1991 skete der desværre det, at jeg glemte at anføre, at  

 klageafgiften ville være vedlagt.
For at sikre os imod fejl og herunder, at klageafgift betales rettidigt  

 sammen med klagens indlevering, har vi opbygget en kontrolprocedure, der  

 skulle virke uafhængigt af om sagsbehandleren har husket at nævne noget herom  

 i brevet til Patentankenævnet.
Denne kontrolprocedure varetages af erfarne  

 kontorfunktionærer, som er blevet omhyggeligt instrueret heri.  

 Kontrolproceduren fremgår af vedlagte erklæringer udarbejdet af dansk  

 korrespondent, Anni Bøgelund-Hansen, og afdelingslederens afløser, Susanne  

 Nord.
Som det fremgår gennemlæser både den danske korrespondent, der skriver  

 brevet til Patentankenævnet, og afdelingsslederen eller dennes afløser  

 uafhængigt af hinanden det brev, fra Patentdirektoratet eller fra anden side,  

 der har givet anledning til, at der skal skrives til Patentdirektoratet.
Og  

 herunder foregår der en omhyggelig kontrol af, om alt er i orden og blandt  

 andet om, der skal vedlægges nogen afgift, og om der er nævnt noget herom i  

 det brev, som sagsbehandleren har udarbejdet.
Alle involverede personer får løbende udskrevet fristoversigter fra  

 EDB-anlægget, så de hele tiden er informeret både om fristtype og frister i  

 den enkelte sag.
Hver enkelt foretager herved også kontrol af, om der er  

 overensstemmelse mellem fristoversigten og den enkelte sag og om alle frister  

 overholdes.
Denne omhyggelige kontrolprocedure, som kun er beskrevet i hovedtræk har  

 virket upåklageligt i mange år og har sikret, at der ikke tidligere i  

 firmaets historie er sket nogen fejl, der har medført bortfald af  

 rettigheder.
Kontrolproceduren svigtede af uforklarlige årsager den 30. juli  

 1991, men en sådan fejl, der har passeret mindst to af hinanden uafhængigt  

 kontrollerende personer, bør ikke tillægges anden betydning, end at der kan  

 siges, at vi som fuldmægtig også har udvist al den omhu, der med rimelighed  

 kan forlanges i et sådant tilfælde.' I erklæring af 29. august 1991 beskriver afdelingsleder Inge Kehlet Brandt  

 sagsgangen nærmere således:
»Med hensyn til firmaets håndtering af den daglige post til  

 Patentdirektoratet foregår journaliserings- og kontrolproceduren på følgende  

 måde.
Når den pågældende skrivedame påbegynder arbejdet med en sag  

 gennemlæses den seneste betænkning fra Patentdirektoratet og sagens data  

 sammenholdes med det sagsbehandleren har dikteret, idet det kontrolleres, om  

 der skal vedlægges f.eks. tegninger, bilag og gebyrer, og om der er nævnt  

 noget herom i brevet til direktoratet.
Efter at posten er blevet klargjort i  

 skrivestuen og den enkelte sagsbehandler har læst korrektur på brevet til  

 Patentdirektoratet, færdiggør den pågældende skrivedame posten og lægger den  

 sammen med den tilhørende sagsmappe i en direktoratskasse, hvori al post til  

 Patentdirektoratet samles.
Herfra tager jeg selv eller en stedfortræder i  

 løbet af formiddagen den samlede post og sorterer og kontrollerer den.  

 Herunder foregår der følgende procedurer:
1) Den pågældende posttype identificeres ved gennemlæsning af eventuelle  

 betænkninger eller lignende fra Patentdirektoratet, hvorefter betænkningens  

 indhold sammenholdes med brevet til direktoratet med hensyn til  

 ansøgningsnummer, specielle referencenumre for Patentankenævnet, ansøgerens  

 navn, adressaten, såsom om det er til direktoratet eller Patentankenævnet.  

 Dernæst kontrolleres om der er specielle forhold af formel karakter, der gør  

 sig gældende, såsom om der er forlangt indlevering af tegninger, fuldmagter,  

 overdragelsesdokument, om der er forlangt deling.
Hvis der er instruktioner  

 fra klienten til at foretage deling videregives et notat, således at fristen  

 for indlevering bliver noteret.
Endvidere kontrolleres om det korrekte antal  

 bilag er vedlagt.
Dernæst kontrolleres om der skal ske betaling af afgifter,  

 såsom indleveringsafgift, genoptagelsesafgift, trykningsafgift, klageafgift  

 m.m.
Herunder kontrolleres det, om afgiftens størrelse er korrekt anført i  

 brevet.
Endelig kontrollerer jeg, om brevet er blevet underskrevet af  

 sagsbehandleren, og hvis det ikke er tilfældet, underskriver jeg det selv.
Fristsystemet fungerer på følgende måde.
På EDB-anlægget er alle sager  

 noteret med standardoplysninger og frister.
Nogle frister indføres manuelt  

 løbende og andre genereres automatisk.
En gang om ugen trækkes fra vores  

 EDB-anlæg en fristliste for de følgende 14 dage.
På basis af denne fristliste  

 kontrolleres om instruktioner i de enkelte sager er modtaget.
I sager med  

 instruktioner bruges den ligeledes til at rykke sagsbehandlerne, hvis ikke de  

 har afleveret sagen til skrivning.
Af fristlisten fremgår det endvidere, om  

 sagen allerede foreligger i skrivestuen, idet den i så fald vil være markeret  

 med den pågældende skrivedames initialer.
Når jeg tager posten fra  

 direktoratskassen sammenholdes den med fristlisten, idet det kontrolleres om  

 alle de sager, der skal være der, er til stede.
Efter at posten er blevet gennemgået som nævnt ovenfor og underskrevet,  

 sorteres den i to bunker.
En bunke med post, hvori der skal betales afgifter,  

 og en anden bunke for de øvrige sager, idet forinden sagsmapper er blevet  

 fjernet og afleveret til videre ekspedition.
Sagsmapper med gebyrbetaling  

 lægges separat på en hylde til afventning af kvittering fra  

 Patentdirektoratet dagen efter.
En journaliseringsdame tager derefter de to  

 bunker og ajourfører EDB-systemet med angivelse af dags dato ud for hver  

 enkelt sag i systemet, hvorved der sker en lukning af fristen.
Samtidig  

 etableres diverse frister på EDB-anlægget, såsom frist for indlevering af  

 deling, frist for indlevering af oversættelse af PCT-ansøgning,  

 genoptagelsesfrist m.m.
 Når journaliseringsdamen har lukket fristerne i EDB-anlægget skriver hun  

 manuelt en betalingsseddel på basis af den bunke med sager, hvori der skal  

 foretages betaling og giver økonomiafdelingen besked om beløbets størrelse.  

 Endvidere indføres sagerne fra den anden bunke i en kvitteringsbog til  

 direktoratet.
Derefter trækkes der fra EDB-anlægget en kontrolliste, som indeholder en  

 oversigt over alle de sager, der er blevet lukket dags dato.
Denne  

 kvitteringsliste sammenholdes med ovennævnte betalingsliste og listen over  

 sager i kvitteringsbogen til Patentdirektoratet.
Når posten er klar til  

 afsendelse til Patentdirektoratet trækkes der en liste over dagens åbne  

 frister, for at kontrollere om der skulle foreligge nogen frister, som ikke  

 er blevet lukket.
Denne kontrol foretages af mig selv eller min  

 stedfortræder.
En del af mit arbejde som afdelingsleder består i oplæring af personalet  

 med hensyn til bl.a. administrative rutiner og kontrolprocedurer.
I denne  

 forbindelse har jeg ofte repeteret med mine medarbejdere, at de altid skal  

 læse hele sidste skrivelse fra direktoratet, for at sikre at formalia er i  

 orden.
Efter min mening er de igennem firmaets mange år oparbejdede  

 kontrolprocedurer fuldt ud sikre og der er da heller ikke forekommet lignende  

 fejl tidligere.
De pågældende medarbejdere, som har ført den foreliggende sag  

 igennem disse kontrolprocedurer er endvidere medarbejdere, som har været  

 ansat i firmaet i mange år og er yderst ansvarlige og stabile.
Det er derfor  

 ulykkeligt og uforståeligt, at fejlen kunne ske uden at blive opdaget.« I erklæring af 20. september 1991 forklarer korrespondent Anne  

 Bøgelund-Hansen sin funktion i kontorets arbejde og udtaler vedrørende den  

 konkrete sag: ».....
Den pågældende klagesag modtog jeg fra sagsbehandleren Ole  

 Thierry-Carstensen om eftermiddagen den 29. juli 1991 og noterede straks  

 dette i min fristoversigt.
Af grunde, som jeg ikke kan forklare, fik jeg ikke  

 konstateret, at der skulle betales klagegebyr, og at sagsbehandleren heller  

 ikke havde nævnt noget herom.
Dette er en klar fejl, som jeg beklager meget.
 Jeg var ikke på noget tidspunkt i tvivl om, at det drejede sig om en  

 klagesag, hvilket også fremgår af brevet af 30. juli 1991 til  

 Patentankenævnet, hvor jeg efter normal praksis har angivet de nødvendige  

 antal af eksemplarer til Patentankenævnet.
Efter at have bragt sagen til korrekturlæsning og underskrift hos  

 sagsbehandleren færdiggjorde jeg sagen og lagde den i vores  

 direktoratskasse.« I erklæring af 20. september 1991 uddyber afdelingsleder Susanne Nord  

 arbejdsbeskrivelsen.
Hun oplyser, at hun siden den 25. juni 1991 har været  

 afdelingsleder, idet Inge Kehlet Brandt skulle gå på pension fra den 1.  

 september 1991, samt udtaler vedrørende den konkrete sag: ».....
Den pågældende klage hentede jeg om formiddagen den 30. juli 1991 fra  

 direktoratskassen.
Jeg behandlede sagen på sædvanlig måde.
Af grunde, som jeg  

 ikke kan forklare, fik jeg desværre ikke konstateret, at der skulle betales  

 klagegebyr, og at der ikke var nævnt noget herom i brevet til  

 Patentankenævnet.
Jeg fik derfor heller ikke sagen anbragt korrekt i bunken  

 med sager til afgiftsbetaling, men derimod i bunden med sager uden  

 afgiftsbetaling.
Derfor blev sagen efterfølgende også fejlagtigt indført i  

 direktoratsbogen af journaliseringsdamen.
Der er således sket en klar fejl,  

 som jeg beklager meget.« Ankenævnet har behandlet sagen på sit møde den 26. marts 1993.
 Ankenævnet skal udtale:
 Efter en samlet vurdering af sagen findes der henset til grundsætningen i  

 patentlovens § 72 ikke grundlag for at bortse fra overskridelsen af  

 2-måneders fristen.
Herefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Arne Holm.
