 I henhold til § 2, stk. 3 og § 35 a, i lovbek. nr. 161 af 17. marts 1987,  

 om styrelse af højere uddannelsesinstitutioner fastsættes:
 Uddannelsens struktur m.v.
 § 1.  Studiet til teologisk kandidateksamen på Aarhus  

 Universitet består af et propædeutisk studium af ca. 1 års varighed, afhængig  

 af den studerendes forudsætninger, og af 2 faser, der hver er normeret til 2  

 1/2 år.
Det propædeutiske studium § 2.  Det propædeutiske studium består af fagene:
 Stk. 2.  Der aflægges prøve i hvert af fagene 1)-4).  

 Prøven i klassisk græsk og prøven i latin kan aflægges som prøve efter  

 gymnasiale suppleringskursus.
 § 3.  Bedømmelsen af prøverne i det propædeutiske  

 studium foretages efter 13-skalaen efter de fælles bestemmelser for de højere  

 uddannelsesinstitutioner.
 Stk. 2.  Universitetet kan bestemme, at der i een eller  

 flere af prøverne i det propædeutiske studium gives bedømmelsen Bestået/Ikke  

 bestået.
Studiets første fase § 4.  Studiets første fase består af følgende  

 hovedfag:
 Stk. 2.  Første fase omfatter tillige disciplinen  

 teologiens metodeproblemer.
Stk. 3.  Til faget det gamle testamentes eksegese hører  

 bidisciplinen bibelkundskab, der omfatter Israels historie, religion og  

 litteratur.
Til faget det nye testamentes eksegese hører bidisciplinen  

 tidshistorie, der omhandler de historiske forhold omkring Jesu tid.
 § 5.  Under første fase afholdes 2 skriftlige prøver,  

 en større prøve (prøve I) og en mindre prøve (prøve II), i hvert af fagene i  

 § 4, stk. 1. Der afholdes en mundtlig prøve i teologiens metodeproblemer.
Stk. 2.  I prøve I skal den studerende dokumentere en  

 bred basisviden i faget.
I prøve II skal den studerende vise en dyberegående  

 viden inden for begrænsede områder af faget.
 Stk. 3.  Bidisciplinerne i § 4, stk. 3, bedømmes ved en  

 mundtlig prøve eller indgår efter den studerendes valg i de pågældende  

 skriftlige prøver efter stk. 1 og 2.
 Stk. 4.  Prøvernes rækkefølge fastsættes ved  

 studieordning.
§ 6.  Efter den studerendes valg kan prøve II  

 erstattes af deltagelse i et proseminar, bestående af undervisning med dertil  

 knyttede skriftlige og mundtlige opgaver.
Den mundtlige prøve i teologiens  

 metodeproblemer kan erstattes af deltagelse i et kursus i teologiens  

 metodeproblemer.
 § 7.  Ved bedømmelsen af skriftlige og mundtlige  

 prøver under første fase og ved godkendelse af deltagelse i proseminar og  

 kursus i teologiens metodeproblemer gives bedømmelsen Bestået/Ikke bestået.
 § 8.  Studerende, der ikke har opnået bedømmelsen  

 Bestået efter deltagelse i et proseminar, kan vælge at deltage i et nyt  

 proseminar eller at aflægge den skriftlige prøve II.
 Stk. 2.  Studerende, der ikke har opnået bedømmelsen  

 Bestået efter deltagelse i et kursus i teologiens metodeproblemer, kan vælge  

 at deltage i et nyt kursus eller at aflægge den mundtlige prøve i teologiens  

 metodeproblemer.
 Stk. 3.  Studerende, der ikke har opnået bedømmelsen  

 Bestået i en studieaktivitet, kan indstille sig til en prøve ved begyndelsen  

 af det følgende semester.
 § 9.  Alle prøver under studiets første fase skal være  

 bestået, før der kan ske indstilling til prøver under studiets anden fase.
 Stk. 2.  Hvor usædvanlige forhold foreligger, kan  

 universitetet fravige bestemmelsen i stk. 1.
Studiets anden fase § 10.  Studiets anden fase består af 3 fag, valgt af  

 den studerende, og af faget nytestamentlig teologi.
 Stk. 2.  Mindst 2 af de 3 fag, jf. stk. 1, vælges inden  

 for fagene i § 4, stk. 1. Det 3. fag kan frit vælges blandt disse fag og de  

 øvrige teologiske fag, som fastsættes i studieordningen.
 Stk. 3.  Universitetet kan i særlige tilfælde tillade,  

 at kun eet fag vælges blandt fagene i § 4, stk. 1.
 § 11.  Studiet af de 3 fag former sig som et studium  

 af særlige emnekredse efter den studerendes valg.
 Stk. 2.  De studerendes valg af fag og emnekredse skal  

 godkendes af universitetet.
 Stk. 3.  Blandt de godkendte fag vælger den studerende  

 eet af fagene som hovedfag.
§ 12.  I hovedfaget vælger den studerende een stor  

 eller to mindre emnekredse.
I hvert af de to andre fag vælges en mindre  

 emnekreds.
 § 13.  I en stor emnekreds skal den studerende  

 udarbejde en 3-måneders opgave.
 Stk. 2.  I en mindre emnekreds skal den studerende  

 enten:
 Stk. 3.  Den studerende kan kun vælge een mindre  

 emnekreds efter stk. 2, 3).
 § 14.  Bedømmelser af alle skriftlige arbejder under  

 studiets anden fase kan med universitetets godkendelse suppleres med en  

 mundtlig prøve på begæring af en bedømmer eller eksaminanden.
Stk. 2.  Begæring om den mundtlige prøve fremsættes,  

 inden karakteren for det skriftlige arbejde foreligger.
For en sådan mundtlig  

 prøve gives der ingen selvstændig karakter, men bedømmelsen indgår i  

 bedømmelsen af det skriftlige arbejde, hvortil prøven knytter sig.
 § 15.  Der aflægges en mundtlig prøve i nytestamentlig  

 teologi.
 § 16.  Den mundtlige prøve i nytestamentlig teologi  

 kan kun aflægges i de sædvanlige eksamensterminer.
 Stk. 2.  Aflevering og bedømmelse af skriftlige arbejder  

 kan ligge uden for eksamensterminerne.
 § 17.  I hvert af de 3 valgte fag og i den mundtlige  

 prøve i nytestamentlig teologi gives een karakter efter 13-skalaen efter de  

 fælles bestemmelser for de højere uddannelsesinstitutioner.
 § 18.  Hvis der i karakteren for et fag indgår flere  

 resultater, skal den studerende ved hver bedømmelse have opnået mindst  

 karakteren 6 for at have bestået.
Stk. 2.  Karakteren i faget beregnes som et gennemsnit  

 af karaktererne ved de enkelte bedømmelser.
Karaktererne tæller med lige  

 vægt.
§ 19.  Der beregnes en gennemsnitskarakter af alle 4  

 karakterer under anden fase.
Ved beregningen vægtes fagene således:
 § 20.  Den, der har bestået den teologiske  

 kandidateksamen, har ret til at betegne sig candidatus/candidata theologiae  

 (cand. theol).
Almindelige bestemmelser § 21.  Alle prøver bestås hver for sig.
Beståede  

 prøver kan ikke tages om.
Stk. 2.  Den studerende kan højst tre gange indstille  

 sig til den samme prøve eller anden form for bedømmelse.
Universitetet kan  

 tillade indstilling en fjerde gang.
 Stk. 3.  Anden, tredje eller fjerde gang en studerende  

 indstiller sig til en prøve, der alene bedømmes af eksaminator, kan den  

 studerende forlange, at der medvirker ministerielt beskikket censor.
 § 22.  Ved bedømmelsen af de større prøver (prøve I)  

 under studiets første fase, jf. § 5, og ved bedømmelsen af skriftlige og  

 mundtlige prøver under studiets anden fase medvirker censorer, beskikket af  

 Undervisningsministeriet, Direktoratet for de Videregående Uddannelser.
 § 23.  Universitetet udgiver en studievejledning om  

 uddannelsen med angivelse af pensumkrav og eksamensfordringer.
 § 24.  Universitetet kan i hvert enkelt tilfælde eller  

 ved almindelig bestemmelse godkende, at gennemførte (beståede)  

 uddannelseselementer fra en anden dansk eller udenlandsk videregående  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 § 25.  Undervisningsministeriet, Direktoratet for de  

 Videregående Uddannelser kan dispensere fra bekendtgørelsen, hvis det findes  

 begrundet i usædvanlige forhold.
 Stk. 2.  Undervisningsministeriet, Direktoratet for de  

 Videregående Uddannelser kan tillade institutionen at dispensere fra  

 bekendtgørelsen inden for nærmere angivne rammer.
§ 26.  Klager over universitetets afgørelser i henhold  

 til denne bekendtgørelse indgives til universitetet.
Hvis en klage ikke tages  

 til følge, og klageren fastholder klagen, videresender universitetet klagen,  

 bilagt en udtalelse, til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag afgørelsen er meddelt den pågældende.
 § 27.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
Ikrafttrædelsen § 28.  Bekendtgørelsen har virkning fra  

 bekendtgørelsen i Lovtidende.
 Stk. 2.  Bekendtgørelse nr. 17 af 20. januar 1982  

 ophæves.
