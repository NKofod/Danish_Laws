 Resume (udarbejdet af Socialministeriet) Hvis skadelidte har et krav  

 for varigt men og erhvervtab i henhold til arbejdsskadeforsikringsloven, og  

 dette krav overstiger beløbet for tilsvarende krav i henhold til  

 Erstatningsansvarsloven, har den skadelidte normalt aldrig noget krav efter  

 erstatningsansvarsloven, der kan kræves forrentet i medfør af denne lovs §  

 16.
Den Sociale Ankestyrelse havde i denne sag afvist en ryglidelse som en  

 arbejdsskade og havde dermed afvist, at skadelidte havde et krav efter  

 arbejdsskadeforsikringsloven.
Herunder søgte skadelidte i stedet sit krav  

 imødekommet efter erstatningsansvarsloven gennem et sagsanlæg ved domstolen.
 Den omstændighed at Den Sociale Ankestyrelse under sagsanlægget  

 genoptog sagen - og i modsætning til den oprindelige afgørelse anerkendte  

 ryglidelsen som en arbejdsskade - kunne ikke fratage skadelidte ret til ved  

 opgørelsen af kravet at tillægge renter efter erstatningsansvarslovens § 16.
H.D. 16. august 1995 i sag I 373/1994 Carlsberg Bryggerierne A/S (adv.
Jacob Nørager-Nielsen) mod Restaurations- og Bryggeriarbejder Forbundet som mandatar for A (adv.  

 Benny Rosberg).
 Erstatning uden for kontraktforhold 3211.9, 32.3 og 4.3 - Pengevæsen m.v.  

 5.7.
 Rente efter erstatningsansvarslovens § 16 tillagt i arbejdsskadesag for  

 perioden mellem skadestidspunktet i og afgørelsestidspunktet efter  

 arbejdsskadeforsikringsloven.
Østre Landsrets dom 19. oktober 1994 (9. afd.) (Kjær, Ulla Rubinstein, C.
Levy).
 Den 29. august 1988 kom A ved en ulykke under sit arbejde for sagsøgte,  

 Carlsberg Bryggerierne A/S, til skade, idet han pådrog sig en ryglidelse med  

 erhvervsevnetab og varigt men til følge.
 Under denne sag, der er anlagt den 23. juni 1993, har sagsøger  

 Restaurations- og Bryggeriarbejder Forbundet som mandatar for A efter sin  

 endelige påstand påstået sagsøgte dømt til som erstatning for skaden at  

 betale 753.961 kr. med procesrente af 748.561 kr. fra den 29. august 1988 og  

 af det resterende beløb 5.400 kr. fra den 23. juni 1993, alt til betaling  

 sker.
Sagsøgte har anerkendt erstatningspligten og har ikke haft indsigelse imod  

 størrelsen af det krævede beløb, men har nedlagt påstand om frifindelse for  

 tiden under anbringende af, at skaden er anerkendt som omfattet af  

 arbejdsskadeforsikringsloven, jf.
Iovbekendtgørelse nr. 450 af 25. juni 1987,  

 hvorfor sagsøger må være afskåret fra at opnå erstatning fra sagsøgte, så  

 længe der ikke foreligger endelig opgørelse af den erstatning, der tilkommer  

 sagsøger i henhold til den nævnte lov, jf.
Iovens § 55, 2. pkt.
 Sagens omstændigheder er følgende:
Den Sociale Ankestyrelse stadfæstede den 24. april 1990 en afgørelse,  

 truffet af Arbejdsskadestyrelsen den 9. maj 1989, hvorefter den ryglidelse,  

 sagsøger pådrog sig den 29. august 1988, ikke kunne anerkendes som en  

 arbejdsskade, da der ikke var dokumentation for, at der forelå et  

 ulykkestilfælde.
Herefter udbetalte sagsøgtes forsikringsselskab Kgl.
Brand  

 den 24. januar 1992 erstatning til sagsøger med 92.401,42 kr. i henhold til  

 en foreløbig erstatningsopgørelse fra sagsøger af 31. oktober 1991.
På foranledning af sagsøgerens advokat vurderede Arbejdsskadestyrelsen,  

 efter at lægeerklæring af 14. september 1992 vedrørende undersøgelse af  

 sagsøger den 9. september 1992 var indhentet fra overlæge Chr.
Kruse-Larsen,  

 mengraden som følge af den omhandlede skade til 15 % og erhvervsevnetabet til  

 65 %, hvilket meddeltes advokaten den 23. december 1992.
 Da sagsøgers krav om yderligere erstatning beregnet på grundlag af  

 Arbejdsskadestyrelsens vurdering ikke blev imødekommet af sagsøgte, anlagdes  

 nærværende sag den 23. juni 1993. Den 8. januar 1994 adciterede sagsøgte Den  

 Sociale Ankestyrelse med påstand om, at styrelsen tilpligtedes at anerkende,  

 at skaden var en følge af en ulykke i arbejdsskadeforsikringslovens forstand.
 Adciterede nedlagde i et foreløbigt svarskrift af 25. februar 1994 påstand  

 om frifindelse, men oplyste samtidig, at man overvejede at genoptage  

 arbejdsskadesagen.
 Senere genoptoges sagen, og adciterede traf den 19. april 1994 en  

 afgørelse, hvorefter hændelsen den 29. august 1988 anerkendtes som et  

 ulykkestilfælde, omfattet af arbejdsskadeforsikringslovens § 9, nr. 1, og  

 sagen tilbagesendtes til Arbejdsskadestyrelsen til behandling og afgørelse af  

 spørgsmålet om erstatning for men og tab af erhvervsevne.
 Efter det oplyste er denne sagsbehandling endnu ikke afsluttet.
 Adcitationssagen er hævet.
Sagsøger har til støtte for sin påstand gjort gældende, at  

 arbejdsskadeforsikringslovens § 55, 2. pkt. må fortolkes i lyset af den  

 tidligere retstilstand på området for ulykkesforsikring. Ændringen ved lov  

 nr. 96 af 25. marts 1959 af ulykkesforsikringslovens § 4 skete med det formål  

 at give en skadelidt ret til erstatning efter de regler, der ville give  

 maksimal erstatning.
Formålet med arbejdsskadeforsikringslo- vens § 55, 2.  

 pkt., var at udelukke dobbelterstatning til skadelidte jf. bemærkningerne til  

 lovforslaget FT 1977/78 tillæg A sp. 946. Der udtrykkes intet om, at det  

 tillige tilsigtes at beskære skadelidtes adgang til at påberåbe sig de  

 erstatningsregler, der er fordelagtigst for ham, navnlig forrentning efter  

 reglerne i erstatningsansvarsloven, hvilket i øvrigt ville indebære en ganske  

 ubegrundet begunstigelse af skadevolder.
Sagsøgers synspunkt finder endvidere  

 støtte i den nugældende § 40, stk. 2, i lov nr. 390 af 20. maj 1992. Såfremt  

 denne bestemmelse, der ifølge bemærkningerne til lovforslaget (FT 1991/92  

 tillæg A sp. 3764) tilsigter at undgå dobbelterstatning, kun angår fejlagtige  

 udbetalinger i henhold til erstatningsansvarsloven, måtte dette have fremgået  

 ud- trykkeligt.
Der er således ikke nogen udtrykkelig lovhjemmel, som  

 afskærer sagsøgerens erstatningskrav.
Subsidiært har sagsøger gjort gældende, at nærværende sags særlige  

 konkrete omstændigheder må tages i betragtning.
Dækning af skaden var  

 endeligt afvist af Den Sociale Ankestyrelse og rekursmulighederne således  

 udtømt ved sagens anlæg.
At påtvinge sagsøger en yderligere ubestemt  

 ventetid, før han kan opnå den erstatning, der tilkommer ham, er åbenbart  

 urimeligt, særlig i betragtning af, at han har et anerkendt, forfaldent krav  

 mod skadevolder i henhold til erstatningsansvarsloven.
Sagsøgte har til støtte for sin påstand om frifindelse for tiden henvist  

 til ordlyden af arbejdsskadeforsikringslovens § 55, 2. pkt. og anført, at den  

 retstilstand, som sagsøger argumenterer for, er i strid med den klare ordlyd  

 såvel i lovteksten som i bemærkningerne hertil, jf.
FT 1977/78 tillæg A sp.  

 946. Hverken i den førende teori eller i retspraksis er en herfra afvigende  

 fortolkning anerkendt, jf.
Vestre Landsrets dom af 2. september 1993 (UfR  

 1994 side 3). At sagsøgers krav i henhold til arbejdsskadeforsikringsloven  

 endnu ikke er forfaldent, er en tilfældighed, som ikke kan være afgørende.
At  

 indrømme sagsøger adgang til eksigibel dom på nuværende tidspunkt, hvor hans  

 krav i henhold til arbejdsskadeforsikringsloven ikke er opgjort, vil  

 endvidere indebære, at han uden tilbagebetalingspligt opnår forrentning af et  

 krav mod sagsøgte, der senere viser sig ikke at bestå i kraft af den  

 nedsættelse, som er hjemlet i § 55, 2. pkt.
Han vil derfor se sin interesse i  

 at forhale afgørelsen vedrørende sit offent- ligretlige krav.
Også  

 forarbejderne til erstatningsansvarsloven, lovforslaget § 4 og § 14 (FT  

 1983/84 tillæg A sp. 90 og 101), hvor det udtrykkelig nævnes, at »der  

 kun kan kræves erstatning for beløb, der ikke dækkes af  

 arbejdsskadeforsikringen«, støtter sagsøgtes synspunkt.
 Landsretten udtaler:
På tidspunktet for sagsanlægget stod Den Sociale Ankestyrelses afgørelse  

 af 24. april 1990 ved magt.
Sagsøger var da utvivlsomt berettiget til hos  

 sagsøgte, der har erkendt at være erstatningsansvarlig for den omhandlede  

 skade, at kræve og opnå dom for fuld erstatning, forrentet i henhold til  

 erstatningsansvarslovens § 16. Genoptagelsen af sagsbehandlingen i Den  

 Sociale Ankestyrelse skete på sagsøgtes initiativ i form af advitationen af  

 styrelsen og er endnu ikke afsluttet.
I hvert fald under disse omstændigheder må sagsøgeren fortsat være  

 berettiget til at opnå eksigibel dom som påstået.
Der er hverken efter  

 ordlyden af arbejdsskadeforsikringslovens § 55, 2. pkt., eller efter lovens  

 formål og forarbejder holdepunkter for, at sagsøgers retsstilling over for  

 sagsøgte skal kunne forringes efterfølgende ved en ændret afgørelse fra Den  

 Sociale Ankestyrelse under sagen.
 Som følge heraf tages sagsøgers påstand til følge.
 Sagsøgte skal til sagsøger betale sagens omkostninger med 55.000 kr.
 Højesterets dom.
 Den indankede dom er afsagt af Østre Landsret.
 I pådømmelsen har deltaget fem dommere: Else Mols, Hornslet, Hermann, Poul  

 Sørensen og Asbjørn Jensen.
 Appellanten, Carlsberg Bryggerierne A/S, har nedlagt påstand om  

 frifindelse, subsidiært mod betaling af mindre beløb.
 Indstævnte, Restaurations- og Bryggeriarbejder Forbundet som mandatar for  

 A, har påstået appellanten tilpligtet at betale principalt 619.530,64 kr.,  

 subsidiært 450.837,64 kr., med tillæg af sædvanlig procesrente fra den 21.  

 oktober 1994.
 Indstævntes principale påstand udgør renter efter erstatningsansvarslovens  

 § 16 af erstatningen på 753.961 kr. for men og erhvervsevnetab beregnet efter  

 §§ 4-7 i erstatningsansvarsloven fra skadestidspunktet den 29. august 1988  

 til afgørelsestidspunktet efter arbejdsskadeforsikringsloven den 20. oktober  

 1994. Den subsidiære påstand udgør differencen mellem erstatningen for men og  

 erhvervsevnetab beregnet efter erstatningsansvarslovens §§ 4-7 med tillæg af  

 renter efter denne lovs § 16 fra den 29. august 1988 til den 20. oktober  

 1994, i alt 1.373.491,64 kr., og erstatningen for men og erhvervsevnetab  

 efter arbejdsskadeforsikringsloven, 922.654 kr.
 Der er enighed mellem sagens parter om den talmæssige opgørelse af  

 kravene.
De ændrede påstande skyldes, at Arbejdsskadestyrelsen den 20. oktober 1994  

 har vurderet, at A´s men som følge af skaden er 15 %, og har fastsat  

 godtgørelsen for varigt men til en engangsydelse på 48.554 kr.  

 Arbejdsskadestyrelsen har samtidig vurderet, at hans tab af erhvervsevne er  

 50 %, og har fastsat erstatningen herfor til en løbende erstatning fra den 1.  

 februar 1992 at regne.
Arbejdsskadestyrelsen har den 27. februar 1995 fastsat  

 erstatningen for erhvervsevnetab til et kapitalbeløb, der pr. 1. marts 1995  

 udgjorde 639.360 kr., således at alle udbetalte ydelser efter lov om  

 arbejdsskadefor- sikring udgør 922.654 kr.
 For Højesteret vedrører sagen alene spørgsmålet om opgørelsen af A´s krav  

 ifølge erstatningsansvarsloven, efter at der er udbetalt ham ydelser efter  

 arbejdsskadeforsikringsloven, samt om han i givet fald har krav på  

 procesrente af det eventuelle rentebeløb, der tillægges i medfør af  

 erstatningsansvarslovens § 16.
 Højesterets bemærkninger.
Efter arbejdsskadeforsikringslovens § 55 - nu lov om forsikring mod følger  

 af arbejdsskader § 59 - nedsættes den skadelidtes krav mod den  

 erstatningsansvarlige i det omfang, et forsikringsselskab er pligtig at  

 betale godtgørelse og/eller erstatning efter arbejdsskadeforsikringsloven.  

 Reglen indebærer, at når et sådant krav kan være omfattet af arbejdsska-  

 deforsikringsloven, er den skadelidte ikke berettiget til at forfølge sit  

 eventuelle krav efter erstatningsansvarsloven, før spørgsmålet om hans  

 tilsvarende krav efter arbejdsskadeforsikringsloven er afgjort.
Fastslås der  

 herved en pligt til efter arbejdsskadeforsikringsloven at betale godtgørelse  

 og/eller erstatning for men og erhvervsevnetab med beløb, der over- stiger  

 beløbene herfor i medfør af erstatningsansvarslovens bestemmelser, har den  

 skadelidte ikke noget krav efter erstatningsansvarsloven, der kan kræves  

 forrentet i medfør af denne lovs § 16.
I denne sag afgjorde Den Sociale Ankestyrelse - der er den øverste  

 klageinstans ifølge arbejdsskadeforsikringsloven - imidlertid i 1990, at den  

 ryglidelse, som A havde pådraget sig, ikke kunne anerkendes som en  

 arbejdsskade.
Han var herefter berettiget til at gøre sit krav gældende mod  

 appellanten efter erstatningsansvarsloven som sket.
Det forhold, at  

 ankestyrelsen efter sagsanlægget genoptog sagen med den følge, at ryglidelsen  

 i 1994 alligevel blev anerkendt som en arbejdsskade, findes ikke at kunne  

 fratage A retten til ved opgørelsen af kravet efter erstatningsansvarsloven  

 at tillægge renter efter denne lovs § 16.
Efter det således anførte tager Højesteret indstævntes subsidiære påstand  

 om betaling af 450.837,64 kr. til følge.
Der foreligger ikke sådanne særlige  

 omstændigheder, der kan begrunde, at dette beløb - der er et rent rentebeløb  

 - tillægges procesrente.
 Thi kendes for ret:
 Appellanten, Carlsberg Bryggerierne A/S, skal til indstævnte,  

 Restaurations- og Bryggeriarbeyder Forbundet som mandatar for A, betale  

 450.837,64 kr.
 I sagsomkostninger for landsret og Højesteret skal Carlsberg Bryggerierne  

 A/S betale 75.000 kr.
 De idømte beløb skal betales inden 14 dage efter denne højesteretsdoms  

 afsigelse.
