Bekendtgørelse om Færdselsstyrelsens opgaver, beføjelser og klageadgang I medfør af § 134 a, stk. 1, 2 og 4, i færdselsloven, jf. lovbekendtgørelse nr. 1710 af 13. august 2021, § 72 i færdselslov for Grønland, jf. lovbekendtgørelse nr. 995 af 26. oktober 2009, § 12 i lov om godkendelse og syn af køretøjer, jf. lovbekendtgørelse nr. 959 af 24. september 2012, § 2 a, stk. 1, og § 18, stk. 1, nr. 12, i lov om buskørsel, jf. lovbekendtgørelse nr. 1050 af 12. november 2012, som ændret ved lov nr. 746 af 1. juni 2015, § 8, stk. 1 og 2, i lov om godskørsel, jf. lovbekendtgørelse nr. 1051 af 12. november 2012, § 34 i taxiloven, lov nr. 1538 af 19. december 2017, § 31 i lov om trafikselskaber, jf. lovbekendtgørelse nr. 323 af 20. marts 2015, § 2, stk. 3 og 4 i lov nr. 1537 af 19. december 2017 om infrastruktur for alternative drivmidler, som ændret ved lov nr. 791 af 4. maj 2021, og § 30, stk. 2, i lov nr. 799 af 9. juni 2020 om produkter og markedsovervågning, som ændret ved lov nr. 2396 af 14. december 2021, fastsættes:
Kapitel 1 Opgaver § 1. Færdselsstyrelsen er en styrelse under Transportministeriet.
 § 2. Færdselsstyrelsen varetager følgende opgaver:
 1) Regulering og tilsyn på færdselsområdet vedrørende sikkerhed og køretøjers indretning og udstyr samt bæredygtige transportløsninger.
 2) Udstedelse af kørekort og administration af kørekortområdet, afholdelse af køreprøver og kørelærerprøver, godkendelse af kørelærere samt afvikling af kontrollerende køreprøver og vejledende helbredsmæssige køretests.
 3) Behandling af klagesager, udstedelse af tilladelser, takografkort og autorisationer samt anden konkret sagsbehandling på færdselsområdet og takografområdet.
 4) Godkendelse af køretøjer samt regulering og tilsyn i forbindelse med syns- og omsynsvirksomheders syn henholdsvis omsyn af køretøjer.
 5) Udstedelse af tilladelse til buskørsel og rutekørsel samt regulering og tilsyn i forbindelse hermed.
 6) Udstedelse af tilladelse til godskørsel samt regulering og tilsyn i forbindelse hermed.
 7) Udstedelse af tilladelse til erhvervsmæssig persontransport, tilladelse til at drive kørselskontor og chaufførkort samt regulering og tilsyn i forbindelse hermed.
 8) Regulering vedrørende infrastruktur til transmission af alternative drivmidler samt tilsyn i forbindelse hermed.
 9) Regulering og tilsyn på køre- og hviletidsområdet.
Kapitel 2 Beføjelser Beføjelser efter færdselsloven § 3. Transportministerens beføjelser i færdselslovens § 3, stk. 2, § 5, stk. 5, § 7, stk. 1, § 28, stk. 4, § 31, stk. 2, § 32, stk. 3, § 33 a, stk. 2, § 34, § 35, stk. 1, 2 og 4, § 37, stk. 3, 5 og 7, § 43, stk. 8-12, § 50, stk. 2 og 3, § 51, stk. 8, 56, stk. 5, § 56 a, § 56 b, § 57, § 59, stk. 2 og 3, § 59 a, stk. 1 og 3, § 60 e, § 61, § 63, stk. 5, § 64, stk. 5, § 66, stk. 2 og 6, § 68, §§ 68 d-e, § 68 f, stk. 1 og 2, §§ 68 g- 69, § 70, stk. 3 og 4, § 70 a, § 79, § 80, stk. 3 og 4, § 80 a, stk. 5 og 6, § 80 b, stk. 3, § 81, stk. 5, § 81 a, § 82, stk. 4-8, § 83, § 84, stk. 1, § 85, stk. 1, § 86, stk. 2, § 86 a, stk. 1-4, § 88 a, stk. 1, § 89, stk. 2 og 3, § 92 h, stk. 6, § 92 m, stk. 1 og 2, stk. 4, stk. 5, 3. og 4. pkt., stk. 6 og 7, § 92 n, § 92 o, § 92 p, § 105, stk. 3, § 118 c, stk. 9, § 124 a, § 124 c, stk. 2, § 124 q, § 130, stk. 1, 3. pkt., § 132 a, stk. 5-6 og 11-12, § 134 c, § 134 d, stk. 2 og § 134 e, stk. 1-3, udøves af Færdselsstyrelsen.
 Stk. 2. De regler, som Færdselsstyrelsen fastsætter efter færdselslovens § 68, stk. 1, kan fastsættes som Detailforskrifter for Køretøjer (DfK).
 Stk. 3. Transportministerens beføjelse efter § 8, stk. 6 i bekendtgørelse om afholdelse af motorløb på bane, udøves af Færdselsstyrelsen.
 Stk. 4. Transportministerens beføjelser i færdselslovens § 134 a, stk. 2, udøves af Færdselsstyrelsen for så vidt angår sager på særtransportområdet samt kørekortområdet, som omhandler kørekort, køreprøver og kørelærerprøver, samt generhvervelse og alkolås.
Beføjelser efter færdselslov for Grønland § 4. Transportministerens beføjelser i § 2, stk. 2, § 4, § 6, stk. 2, § 7, stk. 2, §§ 14-15, § 16, stk. 4, § 19, § 21, § 38, stk. 4, § 40 a, stk. 2, § 43 og § 49, stk. 3, i færdselslov for Grønland, udøves af Færdselsstyrelsen.
Beføjelser efter lov om godkendelse og syn af køretøjer § 5. Transportministerens beføjelser i § 1 d, § 1 e, § 2, stk. 1, § 10 a, § 11 a, stk. 2, § 11 b, stk. 2, § 12 b, stk. 1 og 2, §§ 12 c-f, § 13, stk. 6, § 15, og §§ 15 a-b, i lov om godkendelse og syn af køretøjer, udøves af Færdselsstyrelsen.
Færdselsstyrelsen varetager desuden opgaver, der er tillagt styrelsen i lov om godkendelse og syn af køretøjer.
 Stk. 2. Transportministerens beføjelser i § 2, stk. 3, i lov nr. 1063 af 30. juni 2020 om ændring af godkendelse og syn af køretøjer, udøves af Færdselsstyrelsen.
Beføjelser efter lov om buskørsel § 6. Transportministerens beføjelser i § 1, stk. 2, § 2 a, stk. 2, § 9, stk. 4, § 12, stk. 3, § 13 a, stk. 3, § 13 b, stk. 2, § 18, stk. 1, 3 og 4, § 18 a, § 18 b, § 20, § 20 a, stk. 5, og § 22 b i lov om buskørsel, og § 5, stk. 3 og 4, i lov nr. 870 af 14. juni 2020 om ændring af lov om godskørsel, lov om buskørsel, lov om Arbejdsretten og faglige voldgiftsretter og lov om udstationering af lønmodtagere m.v., udøves af Færdselsstyrelsen.
Færdselsstyrelsen varetager desuden opgaver, der er tillagt styrelsen i lov om buskørsel, og opgaver, der følger af forordning nr. 1071/2009 og forordning nr. 1073/2009.
Beføjelser efter lov om godskørsel § 7. Transportministerens beføjelser i § 1, stk. 1 og 3, nr. 1 og 2, § 2, stk. 1-3, § 5, stk. 2 og 3, § 6, stk. 5, 6, 8 og 9, § 6 a, stk. 6 og 8, § 6 b, stk. 3 og 4, § 6 c, § 7, § 8, stk. 2-4, § 9, § 10, § 11, stk. 1, § 12, stk. 8, § 16 b, stk. 5, § 16 c, § 16 d og § 17 b, i lov om godskørsel, § 2, stk. 4, i lov nr. 735 af 8. juni 2018 om ændring af lov om godskørsel samt § 5, stk. 3 og 4, i lov nr. 870 af 14. juni 2020 om ændring af lov om godskørsel, lov om buskørsel, lov om Arbejdsretten og faglige voldgiftsretter og lov om udstationering af lønmodtagere m.v., udøves af Færdselsstyrelsen.
Færdselsstyrelsen varetager desuden opgaver, der er tillagt styrelsen i lov om godskørsel, og opgaver, der følger af forordning nr. 1071/2009 og forordning nr. 1072/2009.
Beføjelser efter taxiloven § 8. Transportministerens beføjelser i § 2, stk. 2 og 3, § 3, stk. 2, 10 og 11, § 4, stk. 3, § 5, stk. 2 og 8, § 6, stk. 3 og 4, § 7, stk. 2 og 6, § 9, stk. 3, § 11, § 15, § 18, stk. 2-4, § 20, stk. 10-12, § 21, stk. 5, § 28, § 30, § 31, stk. 1, § 32, § 33, § 34, stk. 2, § 36, stk. 6 og 7, § 37, stk. 4, § 39, stk. 4 og 5, og § 41, stk. 3, i taxiloven, udøves af Færdselsstyrelsen.
Færdselsstyrelsen varetager desuden opgaver, der er tillagt styrelsen i taxiloven.
Beføjelser efter lov om infrastruktur for alternative drivmidler § 9. Transportministerens beføjelser i § 2, i lov om infrastruktur for alternative drivmidler, udøves af Færdselsstyrelsen.
Beføjelser efter lov om trafikselskaber § 10. Transportministerens beføjelser i § 20, stk. 3, §§ 21-23, § 28 b og § 28 c, stk. 2, i lov om trafikselskaber, udøves af Færdselsstyrelsen.
Beføjelser efter lov om produkter og markedsovervågning § 11. Transportministerens beføjelser i § 8 c, stk. 1 og 2, i l lov om produkter og markedsovervågning, udøves af Færdselsstyrelsen.
Kapitel 3 Klageadgang § 12. Medmindre andet følger af bestemmelserne i §§ 13-19 kan Færdselsstyrelsens afgørelser påklages til transportministeren.
Klageadgang efter færdselsloven § 13. Afgørelser truffet af Færdselsstyrelsen efter § 3 i denne bekendtgørelse kan ikke påklages til transportministeren eller anden administrativ myndighed.
Klageadgang efter færdselslov for Grønland § 14. Afgørelser truffet af Færdselsstyrelsen efter § 4 i denne bekendtgørelse, kan ikke påklages til transportministeren eller anden administrativ myndighed.
Klageadgang efter lov om godkendelse og syn af køretøjer § 15. Afgørelser truffet af Færdselsstyrelsen efter lov om godkendelse og syn af køretøjer og bekendtgørelser, som Færdselsstyrelsen har fastsat i medfør heraf, jf. § 5 i denne bekendtgørelse, kan ikke påklages til transportministeren eller anden administrativ myndighed.
Klageadgang efter lov om buskørsel § 16. Afgørelser truffet af Færdselsstyrelsen efter lov om buskørsel, § 5, stk. 3 og 4, i lov nr. 870 af 14. juni 2020 om ændring af lov om godskørsel, lov om buskørsel, lov om Arbejdsretten og faglige voldgiftsretter og lov om udstationering af lønmodtagere m.v., bekendtgørelser fastsat i medfør af førnævnte love og bestemmelser, forordning nr. 1071/2009 og forordning nr. 1073/2009, kan ikke påklages til transportministeren eller anden administrativ myndighed.
Klageadgang efter lov om godskørsel § 17. Afgørelser truffet af Færdselsstyrelsen efter lov om godskørsel, § 2, stk. 4, i lov nr. 735 af 8. juni 2018 om ændring af lov om godskørsel, § 5, stk. 3 og 4, i lov nr. 870 af 14. juni 2020 om ændring af lov om godskørsel, lov om buskørsel, lov om Arbejdsretten og faglige voldgiftsretter og lov om udstationering af lønmodtagere m.v., bekendtgørelser fastsat i medfør af førnævnte love og bestemmelser, forordning nr. 1071/2009 og forordning nr. 1072/2009, kan ikke påklages til transportministeren eller anden administrativ myndighed.
Klageadgang efter taxiloven § 18. Afgørelser truffet af Færdselsstyrelsen efter taxiloven og bekendtgørelser, som Færdselsstyrelsen har fastsat i medfør heraf, jf. § 8 i denne bekendtgørelse, kan ikke påklages til transportministeren eller anden administrativ myndighed.
Klageadgang efter lov om trafikselskaber § 19. Afgørelser truffet af Færdselsstyrelsen efter § 10 i denne bekendtgørelse, kan ikke påklages til transportministeren eller anden administrativ myndighed.
Kapitel 4 Ikrafttræden § 20. Bekendtgørelsen træder i kraft den 1. januar 2022.
 Stk. 2. Bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang ophæves.
