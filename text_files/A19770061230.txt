 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 261 af 8. juni 1977 om statstilskud til energibesparende  

 foranstaltninger i forbindelse med industrielle processer m. v. foretages  

 følgende ændringer:
 1. § 7 affattes således:
»§ 7.  Tilskud kan ydes til undersøgelse af det  

 typiske forbrug af procesenergi inden for håndværkets og den mindre industris  

 enkelte brancher og inden for landbrug og gartneri samt til udvikling af  

 standardiserede fremgangsmåder, der kan anvendes med henblik på at opnå en  

 væsentlig bedre energiudnyttelse i de pågældende erhverv.
Tilskuddene ydes  

 til dækning af udgifterne ved den fornødne faglige bistand til undersøgelsens  

 og udviklingsarbejdets gennemførelse.
Undersøgelserne koncentreres om sådanne  

 processer, som har et betydeligt energiforbrug, og hvor der er udsigt til at  

 opnå væsentlige besparelser i dette forbrug.
 Stk. 2.  Sekretariatet for Teknologirådet og Statens  

 Tekniske Prøvenævn kan efter forelæggelse for det i stk. 3 nævnte udvalg yde  

 tilskud til branchesammenslutninger inden for håndværket og den mindre  

 industri og til sammenslutninger inden for landbrug og gartneri med henblik  

 på gennemførelse af de i stk. 1 nævnte undersøgelser og udviklingsarbejder.
::7Stk. 3. Handelsministeren nedsætter et rådgivende udvalg, hvori  

 Håndværksrådet, De samvirkende danske Landboforeninger og Danske  

 Husmandsforeninger i fællesskab, Dansk Erhvervsgartnerforening og  

 Sekretariatet for Teknologirådet og Statens Tekniske Prøvenævn er  

 repræsenteret, og hvori desuden indtræder fem sagkyndige med særligt kendskab  

 til energiøkonomiske forhold i forbindelse med landbrugets, gartneriets,  

 håndværkets og den mindre industris fremstillingsprocesser.
Handelsministeren  

 udpeger udvalgets formand.« 2. § 8 affattes således:
»§ 8.  Til virksomheder inden for landbrug,  

 gartneri, håndværk og industri kan der ydes tilskud til ændring af processer,  

 når anvendelse af de i § 7, stk. 1, nævnte standardiserede fremgangsmåder vil  

 medføre en væsentlig bedre energiudnyttelse.« 3. I § 17 ændres »75.000 kr.« til: »100.000  

 kr.« og »40.000 kr.« til »60.000 kr.« § 2 Loven træder i kraft ved bekendtgørelse i Lovtidende.
 Givet på Christiansborg slot, den 14.  

 december 1977.
 Under Vor Kongelige Hånd og Segl.
 MARGRETHE R.
