Arbejdsformidlingskontorerne De statsanerkendte arbejdsløshedskasser Cirkulære om almindelige krav til arbejdsløshedskassernes (afdelingernes)  

 sagsbehandling og afgørelser.
 Den 1. juli 1983 indførte direktoratet en ændret fremgangsmåde ved klager  

 over afgørelser fra arbejdsløshedskassernes hovedledelser  

 (remonstrationsordningen), jfr. direktoratets bekendtgørelse nr. 240 af 8.  

 juni 1983 (emnenr. 3.11).
 For at sikre, at man opnår den maksimale effekt af denne ordning, er det  

 nødvendigt, at arbejdsløshedskasserne (afdelingerne) iagttager visse  

 sagsbehandlingsregler.
 På denne baggrund og på baggrund af, at direktoratet igennem sin  

 tilsynsvirksomhed har konstateret et behov for at øge kvaliteten af kassernes  

 afgørelser, har direktoratet fundet det nødvendigt at fastsætte nærmere  

 regler for arbejdsløshedskassernes (afdelingernes) sagsbehandling og  

 afgørelser.
 Inden der nærmere redegøres herfor, skal direktoratet imidlertid  

 understrege, at arbejdsløshedskasserne (afdelingerne) altid  skal  

underrette medlemmerne, såfremt der foretages begrænsninger i deres  

 dagpenge-/efterlønsret.
 Det vil f.eks. sige, at et medlem, der i forbindelse med et arbejdsophør  

 udelukkes fra dagpenge, jfr. arbejdsløshedsforsikringslovens § 63, skal  

 underrettes herom af arbejdsløshedskassen.
 Af hensyn til eventuelle efterfølgende konsekvenser for medlemmernes  

 dagpengeret - f.eks. på grund af den gentagelsesvirkning der knytter sig til  

 karantæner i henhold til arbejdsløshedsforsikringslovens § 63 - skal  

 arbejdsløshedskassen sikre sig dokumentation for, at en sådan  

underretning har fundet sted og for de forhold, der lå til grund for  

 indgrebet i medlemmets dagpenge-/efterlønsret.
 Det skal bemærkes, at de følgende regler gælder, uanset om der er tale om  

 sager, hvor medlemmet har klaget til arbejdsløshedskassen (afdelingen) over  

 en truffen afgørelse, eller sager, der er opstået i forbindelse med  

 direktoratets tilsynsvirksomhed.
 Under henvisning til § 2, i arbejdsministeriets bekendtgørelse nr. 182 af  

 4. maj 1984 om tilsynet med de statsanerkendte arbejdsløshedskasser (emnenr.  

 3.15) fastsættes herved, at arbejdsløshedskassernes (afdelingernes)  

afgørelser skal opfylde følgende almindelige krav, såfremt der  

 er tale om afgørelser, som ikke fuldt ud giver medlemmerne  

medhold (bebyrdende afgørelser):
I.
Afgørelsen skal være skriftlig Afgørelsen skal stiles til det enkelte medlem, og afgørelsen må kun  

 vedrøre et enkelt medlem.
II.
Afgørelsen skal indeholde en fyldestgørende sagsfremstilling,  

 der beskriver årsagen til sagens opståen og det faktiske hændelsesforløb.
III.
I sager, der opstår som følge af direktoratets og  

 arbejdsformidlingskontorernes tilsynsvirksomhed eller som følge af kassernes  

 egen revision skal medlemmet, før der træffes afgørelse i sagen og  

 inden for en af kassen fastsat frist (som hovedregel 14 dage) have lejlighed  

 til at udtale sig til sagen.
 I sager, der opstår som følge af medlemmets klage over en afgørelse  

skal medlemmet, før der træffes afgørelse i klagesagen og inden for en  

 af kassen fastsat frist (som hovedregel 14 dage) have lejlighed til at  

 udtale sig til sagen, såfremt der efter klagens indgivelse fremkommer  

 væsentlige nye oplysninger, der er til ugunst for medlemmet.
Medlemmets udtalse skal i det væsentligste refereres i  

 sagsfremstillingen eller eventuelt vedlægges i kopi.
Såfremt medlemmet ikke  

 er fremkommet med en udtalelse indenfor den fastsatte frist, eller såfremt  

 medlemmet udtrykkeligt har angivet, at pågældende ikke ønsker at udtale sig  

 til sagen, skal dette fremgå af sagsfremstillingen.
 Såfremt medlemmet ikke i overensstemmelse med foranstående har haft  

 lejlighed til at fremkomme med en udtaelse, vil det i sager, der fremsendes  

 til direktoratet, medføre, at sagen returneres til arbejdsløshedskassen med  

 henblik på, at denne foretager den nødvendige høring af medlemmet.
IV.
Afgørelsen skal begrundes overfor medlemmet.
Dette indebærer,  

 at det af afgørelsen skal fremgå, - hvilke faktiske forhold, der efter kassens opfattelse har betydning for  

 medlems-og/eller udbetalingsforhold, - hvilke forhold, der anses for at være godtgjort og som derfor  

 lægges til grund for afgørelsen, - hvilke lovregler, bekendtgørelser og/eller cirkulærer, der ligger til  

 grund for afgørelsen, - størrelsen af et eventuelt tilbagebetalingsbeløb, eventuelt ved  

 vedlæggelse af beregningsbilag, - hvorvidt en eventuel sanktion bør anvendes, herunder særligt, hvorvidt  

 der efter arbejdsløshedskassens (afdelingens) opfattelse er tale om et  

 uagtsomt eller et svigagtigt forhold.
V.
Afdelingernes og hovedledelsernes afgørelser skal endelig indeholde en  

klagevejledning efter de herom fastsatte regler. jfr. herved  

 direktoratets bekendtgørelse nr. 240 af 8. juni 1983 (emnenr. 3.11) om  

 indgivelse af klage over de af arbejdsløshedskasserne trufne afgørelser.
 Afdelingernes klagevejledninger.
 En afdelings klagevejledning kan eksempelvis udformes således:
»Denne afgørelse kan inden 4 uger efter, at den, som  

 afgørelsen vedrører, har modtaget afgørelsen, påklages til  

 arbejdsløshedskassens hovedledelse.
Hovedledelsens adresse er  

 .........«.
 Hovedledelsens klagevejledninger.
 En hovedledelses klagevejledning kan eksempelvis udformes således:
 »Denne afgørelse kan inden 4 uger efter, at den, som  

 afgørelsen vedrører, har modtaget afgørelsen, påklages til Direktoratet for  

 Arbejdsløshedsforsikringen.
 Klagen skal dog indsendes til arbejdsløshedskassens hovedledelse.
 Adressen er: .........
 Hvis hovedledelsen efter en fornyet vurdering af sagen finder, at klagen  

 er berettiget, træffer hovedledelsen en ny afgørelse i sagen.
Hvis hovedledelsen finder, at klagen ikke er berettiget (eller kun delvis  

 berettiget), indsender hovedledelsen - normalt senest 4 uger efter  

 modtagelsen - klagen med hovedledelsens bemærkninger til Direktoratet for  

 Arbejdsløshedsforsikringen.« Det bemærkes, at reglerne om klagevejledning også gælder for de  

 afgørelser, som arbejdsløshedskasserne fremsender til direktoratet i  

 tilsynssager.
Der tænkes her såvel på de afgørelser, som  

 arbejdsløshedskasserne fremsender foranlediget af  

 arbejdsformidlingskontorernes kontrolgennemgang, som de afgørelser  

 arbejdsløshedskassen foranlediget af direktoratets sagsbehandling senere  

 måtte fremsende til direktoratet.
 I tilsynssager bør arbejdsløshedskassen endvidere gøre medlemmet opmærksom  

 på, at sagen indgår i Direktoratet for Arbejdsløshedsforsikringens  

 tilsynsvirksomhed, hvorfor arbejdsløshedskassens afgørelse kan ændres af  

 direktoratet.
VI.
I sager, hvor et medlem på grund af svigagtigt forhold skal pålægges  

 en sanktion i henhold til arbejdsløshedsforsikringslovens § 87, stk. 1,  

 træffer direktoratet afgørelse som 1. instans, uanset om det svigagtige  

 forhold skal medføre en effektiv karantæne eller en svigsslettelse.
 Vedrørende behandlingen af sådanne sager fastsættes følgende  

 retningslinier:
 1. Arbejdsløshedskassens hovedledelse træffer  

 afgørelse om sagens realitet, herunder om tilbagebetaling og  

 tilbagebetalingsbeløbets størrelse.
 2. Hovedledelsen tager samtidig stilling til, om  

 kassen vil indstille til direktoratet, at medlemmet slettes som medlem af  

 kassen på grund af svig, eller om pågældende bør udelukkes fra ret til  

 dagpenge eller efterløn i et bestemt tidsrum, jfr.  

 arbejdsløshedsforsikringslovens § 87, stk. 1.
 3. Medlemmet får meddelelse om kassens afgørelse og  

 indstilling, tillige med ankevejledning for så vidt angår kassens afgørelse  

 om sagens realitet og tilbagebetaling.
 4. Kassen afventer enten en anke fra medlemmet eller  

 ankefristens udløb, jfr. direktoratets bekendtgørelse nr. 240 af 8. juni 1983  

 (emnenr. 3.11), før kassen sender sin afgørelse tillige med indstilling om  

 svigsslettelse eller karantæne til direktoratet.
 5. Direktoratet behandler sagen og tager i den  

 forbindelse samlet stilling til såvel spørgsmålet om sanktionsfastsættelse  

 for svigagtigt forhold som til sagens øvrige forhold, herunder  

 tilbagebetalingskravet og dettes størrelse.
VII.
Sager, der opstår som følge af direktoratets stikprøvebaserede  

 tilsynsundersøgelser, er også omfattet af direktoratets bekendtgørelse  

 nr. 240 af 8. juni 1983 (emnenr. 3.11).
I disse sager skal arbejdsløshedskasserne dog fremsende 1. gangsafgørelse  

 til direktoratet umiddelbart efter, at der er truffet afgørelse.
Dette gælder  

 også sager, hvor arbejdsløshedskassen indstiller, at  

 arbejdsløshedsforsikringslovens § 87, stk. 1, tages i anvendelse.
 Direktoratet afventer herefter, hvorvidt medlemmet inden for fristen  

 klager over kassens afgørelse.
 Såfremt medlemmet klager over afgørelsen, skal arbejdsløshedskassen  

straks efter modtagelsen af klagen underrette direktoratet herom.  

 Direktoratet afventer herefter hovedledelsens fornyede stillingtagen til  

 sagen.
 Cirkulære af 4. november 1983(emnenr. 3.11) og rundskrivelse af 15.  

 februar 1985 (F-AK-NR. 10/85, F-AF-NR. 9/85) er hermed ophævet.
P.
D.
V.
