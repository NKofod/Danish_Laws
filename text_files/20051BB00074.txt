Fremsat den 7. februar 2006 af  

 Margrethe Vestager (RV), Marianne Jelved (RV),  

 Naser Khader (RV),  

 Morten Helveg Petersen (RV) og Niels Helveg Petersen (RV) Forslag til folketingsbeslutning om  

 Danmarks fremtidige finansiering af globale udfordringer  


  

 (den globale ramme) Folketinget opfordrer regeringen til inden udgangen af 2006 at  

 fremsætte forslag til en styrkelse af Danmarks økonomiske bidrag til den  

 internationale retsorden, internationale organisationer og globale offentlige  

 goder.
Regeringen opfordres konkret til:
1.  

 	  

 At etablere en ny  

 økonomisk finansieringsmodel, den globale ramme, som skal fokusere på  

 tilvejebringelse af globale offentlige goder.
Den globale ramme skal gradvis  

 over 5-10 år udvides til at udgøre 0,5 pct. af den danske  

 bruttonationalindkomst  

 (BNI) og opgøres særskilt fra den almindelige udviklingsbistand, der direkte  

 skal bekæmpe fattigdom og udligne de store indkomstforskelle i verden.
2.  

 	  

 At anvende den globale  

 ramme til at styrke den danske indsats for at   

 	  

 løse globale miljøproblemer,   

 	  

 sikre global fred og sikkerhed,   

 	  

 løse globale sundhedsproblemer og   

 	  

 (i mindre omfang) tilvejebringe andre  

 globale offentlige goder som f.eks. medvirke til udbygning af de  

 internationale  

 handelsregler via WTO.
 Den globale ramme skal anvendes til initiativer i lande uden for  

 EU- og OECD-området.
 3.  

 	  

 At udmønte midlerne i den  

 globale ramme gennem særlige bevillinger under de relevante ministerier.
Bemærkninger til forslaget Beslutningsforslaget er en lettere revideret genfremsættelse af  

 beslutningsforslag nr.
B 14, folketingsåret 2004-05, 1. samling (se  

 Folketingstidende, forhandlingerne side 1194 og tillæg A side 1095).
Det er forslagsstillernes mål, at Danmarks støtte til global  

 udvikling klart opdeles i henholdsvis fattigdomsorienteret bistand og indsats  

 for globale interesser.
Udviklingsbistanden skal fokuseres direkte på at  

 hjælpe  

 verdens fattigste.
Derfor skal tiltag, der søger at afhjælpe globale  

 problemer  

 som klimaforandring, handelsbarrierer og terrorisme, adskilles fra  

 udviklingsbistanden  

 og placeres i en selvstændig ramme.
Med en klar opdeling kan der endvidere  

 arbejdes mere entydigt for at løfte både fattigdomsbekæmpelsen og udviklingen  

 af globale offentlige goder  til glæde for både verdens fattigste og  

 den  

 danske befolkning.
Offentlige goder kendetegnes ved, at man ikke kan udelukke folk  

 fra at bruge dem, og at der ikke er konkurrence.
Trafiklys, ren luft, fred,  

 et  

 uafhængigt retssystem og et ozonlag uden store huller er eksempler på  

 offentlige goder.
Alle kan frit få gavn af de offentlige goder, men de er  

 svære  

 at kræve betaling for.
Dette problem er endnu større på globalt plan.
For her  

 er det ikke blot enkeltpersoner, der kan køre på frihjul, men også lande.  

 Hvis  

 EU og en række andre lande løser verdens klimaproblemer, hvorfor skulle  

 amerikanerne  

 så bidrage hertil? USA drager fordel heraf alligevel.
Og tilsvarende, hvis  

 USA  

 vil bekæmpe den globale terrorisme eller narkotikahandel, hvorfor skulle  

 Europa  

 så gøre det? Når den globale terrorisme mindskes, gavner det jo også Europa.
 Det er et stort internationalt problem, at der endnu ikke findes  

 globale organisationer eller globale finansieringsmekanismer, der målrettet  

 og  

 effektivt kan sikre tilvejebringelse af de globale offentlige goder, som der  

 er  

 brug for for at gøre det muligt at bekæmpe de globale offentlige »onder« som  

 krig, konflikter, terror og spredning af masseødelæggelsesvåben,  

 flygtningestrømme, miljøproblemer, sygdomsepidemier og narkotikahandel.
Internationalt er spørgsmålet om globale offentlige goder i  

 stigende grad på dagsordenen.
De globale miljøproblemer er udbredte og  

 alvorlige.
Krige, konflikter og katastrofer rammer millioner af mennesker  

 hvert  

 eneste år og hver eneste dag.
Aids-epidemien dræber årligt ca. 3 millioner  

 mennesker,  

 heraf en halv million børn.
Forslagsstillerne mener, at Danmark skal deltage fuldt og helt i  

 udviklingen af visionen  og det praktiske arbejde  for de globale  

 offentlige  

 goder.
Første skridt skal være at etablere en dansk ramme for globale  

 offentlige goder, den globale ramme.
Danmark skal styrke indsatsen for at  

 løse  

 de globale miljøproblemer, sikre den globale fred og sikkerhed og løse de  

 globale sundhedsproblemer.
Forslagsstillerne er ikke modstandere af, at Danmark allerede i  

 dag støtter demokratiserings- eller sikkerhedsprojekter i udviklingslande.  

 Derimod modsætter forslagsstillerne sig, at den fattigdomsbekæmpende  

 udviklingsbistand udhules.
Således påviser Folkekirkens Nødhjælp i analysen  

 »Til  

 de fattige ?« fra september 2005, at mellem 18 og 26 pct. af den danske  

 bistand  

 i 2006 vil gå til at løse globale problemer eller til privatsektorprogrammer.  

 Dermed udhules den i forvejen reducerede bistand med mellem 2,3 og 3,3 mia.  

 kr.  

 årligt.
Et eksempel er de 480,5 mio. kr., der på regeringens finanslovforslag  

 for 2006 er afsat til »Særlig bilateral miljøbistand, herunder bidrag til  

 handel med CO2  

 -kvoter«,  

 og de 243 mio. kr., finanslovforslaget afsætter til »Globale  

 miljøprogrammer«.
Om  

 end begge programmer er vigtige, er de ikke direkte fattigdomsbekæmpende.  

 Snarere er det programmer, der løser globale problemer, og dermed også  

 programmer, der rettelig bør høre under en global ramme.
Ad 1: Flere midler til globale offentlige  

 goder  en ny global ramme I den internationale debat om globale offentlige goder er der to  

 gennemgående elementer.
For det første skal midlerne til de globale  

 offentlige  

 goder være  

  

 ekstra penge  

  

  og altså  

 ikke tages fra den almindelige udviklingsbistand.
For det andet skal der være  

 en  

  

 klar sammenhæng  

  

 mellem den måde, hvorpå  

 man fra national side håndterer de globale offentlige goder, og den måde,  

 hvorpå man håndterer de nationale offentlige goder (jf. ad 3).
Det første element betyder, at bidraget til de globale  

 offentlige goder skal ydes ud over den almindelige udviklingsbistand.  

 Desværre  

 sker der i dag det modsatte i Danmark.
Flere og flere af de midler, der  

 egentlig skulle gå til at bekæmpe fattigdommen, går nu til globale offentlige  

 goder såsom de globale klimaproblemer, globale handelsregler, truede  

 dyrearter,  

 terrorbekæmpelse og fredsarbejde.
Der er en beklagelig tendens til at flytte  

 pengene væk fra tiltag, der direkte gavner de fattige, og over til tiltag,  

 der  

 også gavner de rige lande.
FNs udviklingsorganisation, UNDP, har  

 skønnet, at  

 omkring en fjerdedel af bistanden til de fattigste lande nu går til at  

 tilvejebringe  

 globale offentlige goder.
Derfor er det vigtigt at få skilt tingene fra  

 hinanden.
Udviklingsbistanden skal gå til at bekæmpe de akutte  

 fattigdomsproblemer og til at udjævne de globale indkomstforskelle.
Danmarks  

 bidrag til de globale offentlige goder skal supplere den almindelige  

 udviklingsbistand.
Derfor ønsker forslagsstillerne en særlig ramme som den  

 tidligere Mifresta-ramme, men vil øge rammen til 0,5 pct. af BNI og fokusere  

 rammen på tilvejebringelse af globale offentlige goder og ikke kun miljø,  

 fred  

 og stabilitet.
Derfor skal den nye ramme benævnes den globale ramme.
Ad 2: Anvendelse af den globale ramme Den globale ramme skal anvendes til:
   

 	  

 Globale miljøproblemer:
   

 	  

 Bekæmpelse af grænseoverskridende  

 forurening.
   

 	  

 Sikring af den globale biologiske mangfoldighed.
   

 	  

 Løsning af de globale klimaproblemer.
   

 	  

 Fred, sikkerhed,  

 humanitære indsatser og demokrati:
   

 	  

 Humanitære bidrag ved akutte katastrofer,  

 krige og borgerkrige.
   

 	  

 Bidrag til genopbygningsindsatser (civile  

 og militære) efter krige og konflikter for at sikre fred og stabilitet  

 (supplement til forsvarets internationale indsats).
   

 	  

 Finansielle bidrag til FNs fredsbevarende  

 opgaver og støtte til udvikling af regionale  

 sikkerhedsstrukturer/organisationer,  

 herunder udvikling af regionale FN-udrykningsstyrker.
   

 	  

 Finansielle bidrag til det internationale  

 samarbejde om ikkespredning af masseødelæggelsesvåben og bekæmpelse af  

 international terrorisme generelt.
   

 	  

 Finansielle bidrag til at realisere en  

 aktiv og sammenhængende nærområdestrategi for flygtninge i samarbejde med  

 UNHCR.
   

 	  

 Modtagelse af flygtninge i Danmark,  

 herunder udgifter til indkvartering og sagsbehandling vedrørende  

 asylansøgere.
   

 	  

 Udbredelse af demokrati i Østeuropa uden for  

 EU og i verdens fattige lande, bl.a. gennem en demokratifond, der kan  

 anvendes  

 både af organisationer og af politiske partier.
   

 	  

 Globale  

 sundhedsproblemer:
  

 	  

 Støtte til internationale initiativer  

 (udvikling af vacciner og lign.) for at hindre udbredelse af  

 grænseoverskridende sygdomsepidemier som f.eks. hiv/aids, malaria og  

 tuberkulose Derudover kan der efter drøftelse med internationale  

 organisationer og i tæt samarbejde med andre lande ydes økonomisk støtte til  

 andre prioriterede opgaver.
Der kunne f.eks. være tale om bidrag til at  

 styrke  

 verdens fattige landes deltagelse i internationale forhandlinger, herunder de  

 globale handelsforhandlinger i regi af Verdenshandelsorganisationen, WTO.
Ad 3: Organisering af den globale ramme   

 inddragelse af fagministerier For at sikre en klar sammenhæng mellem den måde, hvorpå vi  

 håndterer de globale offentlige goder, og den måde, hvorpå vi håndterer de  

 nationale offentlige goder, skal de relevante fagministerier så vidt muligt  

 inddrages.
Det betyder eksempelvis, at Sundhedsministeriet i Danmark ikke  

 blot  

 skal bekæmpe hiv/aids-epidemien i Danmark, men også i stigende grad  

 internationalt, i samarbejde med sundhedsministerierne i f.eks.
Nicaragua og  

 Nepal, at Transportministeriet i Danmark skal hjælpe postvæsenet i Lesotho  

 med  

 at få brevene ud, at Forsvarsministeriet skal samarbejde med de afrikanske  

 lande om at skabe regionale sikkerhedsstrukturer, og at Miljøministeriet skal  

 forsøge at løse de globale miljøproblemer ikke bare i Danmark, men også i  

 f.eks.
Asien.
Det var en af ideerne med Mifresta-rammen, hvor en del af  

 miljøbistanden blev forvaltet af Miljøministeriet, hvilket gav nye muligheder  

 og ny dynamik.
 Fagministeriernes indsats skal ske i partnerskab med tilsvarende  

 lokale ministerier og styrelser i udviklingslandene, og ejerskabet samt  

 ansvaret for udførelsen skal ligge lokalt for at sikre kapacitetsoverførsel.
Skriftlig fremsættelse Margrethe Vestager  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om Danmarks fremtidige finansiering af globale  

 udfordringer  

  

 (den globale ramme).
(Beslutningsforslag nr.
B 74).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
