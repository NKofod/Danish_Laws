Fremsat den 24. oktober 2000 af  

 Charlotte Antonsen (V), Jens Vibjerg (V),  

 Pia Christmas Møller (KF) og Knud Erik K  

 irkegaard (KF) Forslag til folketingsbeslutning om begrænsning af Arbejdstilsynets beføjelser  

 ved arbejde i private hjem Folketinget pålægger regeringen snarest at  

 fremsætte forslag til ændring af lov om arbejdsmiljø,  

 således at Arbejdstilsynets beføjelser begrænses ved midlertidigt, ikkekontinuerligt husligt arbejde i private  

 hjem, ved arbejde, der udføres af en privatperson i eller på  

 husstandens private bolig, herunder fritidsbolig, grund i tilknytning hertil  

 eller på et husstanden tilhørende køretøj,  

 båd m.v. og ved arbejde, der udføres i private hjem for en arbejdsgiver.
Bemærkninger til forslaget Forslaget er en delvis genfremsættelse  

 af beslutningsforslag nr.
B 44 fra folketingsåret 1997-98, 1. samling.  

 (Se Folketingstidende, 1997-98, 1. samling, forhandlingerne side 2274 og  

 tillæg A side 1343 og 1345). Forslaget skal ses i sammenhæng med  

 beslutningsforslag nr.
B 24, Forslag til folketingsbeslutning om undtagelse  

 fra arbejdsmiljølovens regler om hviletid og fridøgn ved  

 hjemmearbejde.
Forslagsstillerne ønsker generelt, at  

 Arbejdstilsynets mulighed for uberettiget indtrængen i private hjem  

 begrænses til det absolut nødvendige minimum.
Det er vigtigt, at  

 Arbejdstilsynets arbejde udøves under former, der ikke virker  

 krænkende for privatlivets fred, ikke mindst når det gælder  

 hjemmehjælp hos ældre og invaliderede.
De særlige  

 beføjelser, som arbejdsmiljøloven giver Arbejdstilsynet med  

 hensyn til stikprøvekontrol på private arbejdssteder, må  

 efter omstændighederne først og fremmest tage sigte på  

 kontinuerligt arbejde på steder, der frembyder særlige  

 faremomenter for arbejdstageren.
Der bør således kun i ganske  

 særlige tilfælde foretages kontrolbesøg ved  

 ikkekontinuerligt husligt arbejde.
Ved ikkekontinuerligt husligt arbejde  

 forstås f.eks. hjemmehjælp i medfør af serviceloven  

 (praktisk bistand i hjemmet) eller husligt arbejde i medfør af lov om  

 hjemmeservice.
Kontrolbesøg i hjemmet må som hovedregel ikke  

 være uanmeldte og bør ikke foretages i forbindelse med arbejde i  

 private boliger m.v., der udføres af medlemmer af den private  

 husstand.
Der bør alene kunne foretages kontrolbesøg i  

 forbindelse med arbejde, der udføres for en arbejdsgiver i den  

 ansattes hjem (f.eks. pc-arbejde), når helt særlige grunde taler  

 herfor, idet sådanne besøg kun vanskeligt kan gennemføres  

 i praksis uden at krænke privatlivets fred.
Arbejdstilsynets medarbejdere har i henhold til  

 arbejdsmiljøloven adgang til et arbejdssted uden retskendelse mod  

 behørig legitimation.
Herudover har medarbejderne endog ret til,  

 ligeledes uden retskendelse, at kræve dokumentation udleveret, herunder  

 foretage fotografiske optagelser og lignende.
 De nødvendige ændringer af  

 arbejdsmiljøloven må indskærpe, at kontrolbesøg i  

 private hjem i hovedsagen kun må ske i følgende  

 tilfælde:
På anmodning fra arbejdstager eller andre, ved klager over arbejdsstedets indretning eller over andre forhold,  

 der kan betyde en fare for arbejdstageren, ved arbejdsulykker, ved begrundet mistanke om, at gældende  

 arbejdsmiljøregler ikke overholdes.
Skriftlig fremsættelse Charlotte Antonsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om begrænsning  

 af Arbejdstilsynets beføjelser ved arbejde i private hjem.
(Beslutningsforslag nr.
B 23).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
