Vejledning om sundhedsmæssig vurdering  

 af kemiske stoffer i drikkevand Forord Kvalitetskrav til drikkevand er reguleret ved 'Bekendtgørelse om  

 vandkvalitet og tilsyn med vandforsyningsanlæg' af 29. august 1988. I  

 bekendtgørelsen fastsættes blandt andet en række  

 minimumskrav til drikkevandet gennem nogle grænseværdier for en  

 række kemiske stoffer.
 Til bekendtgørelsen knytter sig en vejledning fra 1984,  

 'Vandkvalitetskrav til visse stoffer i drikkevandet'.
 Imidlertid har der gennem de senere år været tiltagende  

 hyppige tilfælde med fund af miljøfremmede kemiske stoffer i  

 grundvand, der anvendes til drikkevandsindvinding og i forbindelse hermed et  

 tiltagende behov for sundhedsmæssig vurdering af kemiske stoffer, som  

 ikke er omfattet af bekendtgørelsen og vejledningen fra 1984.
 Miljøstyrelsen har foretaget og foretager fortsat  

 sundhedsmæssige vurderinger af en række af sådanne stoffer  

 i forbindelse med afgørelser vedrørende  

 afværgeforanstaltninger eller lukning af drikkevandsforsyninger.
 Nærværende vejledning 'Sundhedsmæssig vurdering af  

 kemiske stoffer i drikkevand' er en beskrivelse af de principper  

 Miljøstyrelsen anvender ved sundhedsmæssige vurderinger af  

 drikkevand.
 Vejledningen henvender sig primært til  

 embedslægeinstitutionerne, men er også en imødekommelse af  

 ønsker om, at principperne for Miljøstyrelsens  

 sundhedsmæssige vurderinger er offentligt tilgængelige.
 Ved udarbejdelsen af vejledningen har der udover Miljøstyrelsen  

 medvirket repræsentanter fra Sundhedsstyrelsen,  

 embedslægeinstitutionerne og Levnedsmiddelstyrelsen.
1. Indledning Drikkevand kan indeholde kemiske stoffer, der enten stammer fra jordens  

 naturlige geologiske lag eller fra menneskers aktiviteter.
Det tiltagende  

 antal forureningssager har nødvendiggjort, at der udarbejdes  

 retningslinier for fastsættelse af grænseværdier for  

 kemiske stoffer i drikkevandet.
Hensigten hermed er at sikre en større  

 grad af ensartethed i behandlingen af disse sager - samt at give befolkningen  

 og de lokale myndigheder mulighed for at vurdere og diskutere baggrunden for  

 de fastsatte grænseværdier.
 Det er fortsat Miljøstyrelsens grundholdning, at sundhedsskadelige  

 forureninger med kemiske stoffer ikke bør forekomme i  

 drikkevandet.
Der kan imidlertid optræde situationer, hvor fastsatte  

 grænseværdier kan have stor betydning som et instrument i  

 behandlingen af sager vedrørende forurenet drikkevand.
Det kan  

 være i sager, hvor en drikkevandsforurening pludseligt opdages, og hvor  

 der umiddelbart skal tages stilling til, hvorledes sagen skal  

 håndteres.
Det kan også dreje sig om sager, hvor der ikke er  

 mulighed for at skaffe rent grundvand som erstatning for det forurenede  

 drikkevand, eller hvor mulighederne for at skaffe rent drikkevand frem til  

 forbrugeren er udtømte af andre grunde.
En grænseværdi for et givet kemisk stof i drikkevand skal  

 sikre, at vandet er såvel æstetisk tilfredsstillende som at det  

 ikke er sundhedsskadeligt.
Dette indebærer, at drikkevandet smager  

 godt, er lugtfrit og ser tilfredsstillende ud - samt at det ikke  

 indebærer sundhederisiko for forbrugerne.
Miljøstyrelsen har fundet, at det kan have stor betydning for  

 sagsbehandlingen, at de lokale myndigheder kan støtte sig til  

 fastsatte grænseværdier og at de kender baggrunden for deres  

 fastsættelse.
Denne vejledning giver desuden anvisninger på,  

 hvorledes grænseværdier kan finde anvendelse på forskellige  

 sundhedsmæssige sikkerhedsniveauer i situationer, hvor det efter  

 omstændighederne er nødvendigt at acceptere en lille  

 sundhedsmæssig risiko, fordi mulighederne for at finde en ideel  

 løsning er udtømte.
1.1 Den historiske udvikling Menneskene har i deres omgang med kemikalier gennem tiden haft en mere  

 eller mindre velbegrundet opfattelse af, hvad der måtte anses for at  

 være sikkert og hvad, der var risikobetonet.
Denne opfattelse er blevet  

 mere og mere underbygget, og da JECFA (joint FAO/ WHO expert committee on  

 food additives) i 1958 principielt introducerede begrebet 'acceptabel daglig  

 indtagelse' (ADI) blev der lagt et videnskabeligt grundlag for vurdering af  

 kemikalier.(1) ADI blev defineret som den daglige indtagelse eller dosis af et kemisk  

 stof, der kan indtages gennem et helt liv uden at medføre  

 skadevirkninger (på basis af alle oplysninger på det  

 pågældende tidspunkt). JECFA anså en sikkerhedsfaktor  

 på 100 gange i forhold til det niveau, der ikke medfører  

 påviselige skadevirkninger i langtidsdyreforsøg, for at  

 være grundlæggende for fastsættelse af ADI-værdien.  

 Begrebet anvendes først og fremmest i forbindelse med  

 tilsætningsstoffer og bekæmpelsesmiddelrester i  

 levnedsmidler.
I 1972 introducerede JECFA PTWI (Provisional Tolerable Weekly Intake) som  

 mest benyttes i forbindelse med de tungmetaller, hvor det specielt er den  

 kumulative effekt, der kan give skadevirkninger.(2) I 1984 udarbejdede WHO (World Health Organisation) 'Guidelines for  

 Drinking Water Quality', som dækker den toksikologiske vurdering af en  

 lang række uorganiske og organiske kemiske stoffer (3) og US EPA har i  

 1988 offentliggjort 'Drinking Water Standards and Risk Assessment'.(4) I Danmark blev der i 1980 ved en bekendtgørelse, senest  

 ændret i bekendtgørelse nr. 515 af 29. august 1988 om  

 'Vandkvalitet og tilsyn med vandforsyningsanlæg', fastsat en  

 række grænseværdier for kemiske forureninger i  

 drikkevandet.
Disse værdier er i overensstemmelse med EF-direktiv,  

 80/778/EØF om kvaliteten af drikkevand.
 Grænseværdierne blev i midten af halvfjerdserne fastsat i et  

 samarbejde mellem landene og var i nogen udstrækning baseret på  

 forudgående arbejde af WHO: 'European Standard for Drinking Water'  

 (1970).
Antallet af parametre og arten heraf blev fastsat ud fra de på den  

 tid værende mest sandsynlige naturlige indholdsstoffer og kemiske  

 forureninger af drikkevandet.
Ofte er der anvendt samleparametre, d.v.s.  

 mål for summen af koncentrationer af en række specifikke stoffer.  

 Som eksempel herpå kan anføres phenoler, organiske  

 klorforbindelser, pesticider m.v.
 Værdierne, der blev fastsat for disse samleparametre, kan være  

 smagsgrænser for de stoffer i gruppen, der har den mest udprægede  

 smag, eller detektionsgrænsen for den analysemetode, der på det  

 tidspunkt var almindelig at anvende.
I EF-direktivet og i tilsynsbekendtgørelsen er der alene  

 anført de fastsatte grænseværdier.
Der blev derfor af  

 Miljøstyrelsen i 1984 udsendt en vejledning: 'Kvalitetskrav for visse  

 stoffer i drikkevandet'. I vejledningen er angivet en dokumentation for de  

 fastsatte værdier for de naturligt forekommende stoffer i  

 vandet.(5) Man var klar over, at der blandt de stoffer, der som samleparameter blev  

 fastsat kravværdi for, var nogle, som kunne være  

 kræftfremkaldende (cancerogene). Videngrundlaget var imidlertid  

 på det tidspunkt ikke tilstrækkeligt udviklet til, at man i EF  

 fandt det rimeligt at fastsætte grænseværdier ud fra  

 bestemte kræft eller cancerrisici.(5) 1.2 Kontrol med drikkevandets kvalitet Den kontrol, der sker af drikkevandet i henhold til bekendtgørelse  

 om vandkvalitet og tilsyn med vandforsyningsanlæg, har hidtil  

 været baseret på en kvalificeret udvælgelse af  

 indikatorparametre, som f.eks. chlorid, som er karakteristisk for  

 forureningen især fra spildevand, lossepladsperkolat og gødning  

 i landbruget.
Ved ændringen af bekendtgørelsen om vandkvalitet  

 og tilsyn med vandforsyningsanlæg (Bekendtgørelse nr. 515 af 29.  

 august 1988) er der imidlertid lagt op til en mere målrettet indsats  

 mod forureninger med kemikalier, der har været eller stadig anvendes i  

 vandværkers vandindvindingsopland.
Kontrollen med sådanne  

 særlige kemiske forureninger skal ske både på det rensede  

 drikkevand og på de enkelte boringer, der forsyner vandværket med  

 grundvand.
I bekendtgørelsen er der givet eksempler på valg af  

 analyseparametre til kontrol af forureninger fra en række typiske  

 virksomheder.
 Denne ændring af kontrolstrategien til også at omfatte  

 særlig karakteristiske forureninger i selve indvindingsoplandet,  

 medfører naturligvis et tilsvarende behov for en vurdering af de  

 kemiske forureninger, man finder, og en stillingtagen til, hvilke indhold,  

 der vil være tolerable på kort sigt (inden en  

 erstatningsvandforsyning kan etableres) og på langt sigt (med eller  

 uden yderligere rensning af drikkevandet).
1.3 Problemets omfang Som følge af den forbedrede analyseteknik og videregående  

 drikkevands- og grundvandskontrol, bl.a. omkring gamle lossepladser og  

 fabriksgrunde og i landbrugsområder, har det vist sig, at der flere  

 steder er en forurening på vej mod de grundvandslag, der anvendes til  

 drikkevandsforsyning.
Der foreligger ikke nogen samlet opgørelse over problemets omfang,  

 men i større eller mindre grad en registrering af forholdene i de  

 enkelte amter.
Som eksempel kan nævnes Storstrøms Amt, hvor man  

 i løbet af 1980-erne har set sig nødsaget til at lukke flere  

 vandværker og etablere nye kildepladser.
Det har i dette amt omfattet  

 drikkevand fra 6 vandværker med forsyning til samlet ca. 9.750 personer  

 ud af de i alt 236.000 personer (1986-tal) i amtet, der modtager  

 vandværksvand.
Lukningen eller etableringen af nye kildepladser fandt  

 sted på baggrund af screeningsanalyser dels af vand fra  

 indvindingsboringer, der blev vurderet truet ud fra punktkilder og dels af  

 vand fra særlige undersøgelsesboringer.
Der er i forbindelse  

 hermed lukket 2 vandværker og etableret 4 nye kildepladser.
Endvidere  

 er yderligere en del kommunale kildepladser flyttet ud af byområderne  

 for at forebygge drikkevandsforurening fra byområdernes mange  

 forureningskilder.
Desuden har der verseret sager om organiske forureninger  

 ved yderligere 6 vandværker.
1.4 Fastsættelse af grænseværdier for kemiske stoffer,  

 der ikke er nævnt i vandkvalitetsbekendtgørelsen På baggrund af disse forhold har Miljøstyrelsen ønsket  

 at udarbejde principper for fastsættelse af grænseværdier  

 for kemiske stoffer i drikkevandet og blandt disse sådanne, som kan  

 være kræftfremkaldende.
 Hovedprincippet er dog fortsat at forurening af drikkevandet/grundvandet  

 bør undgås eller mindskes i det omfang det overhovedet er  

 muligt.
 Det er de lokale myndigheders opgave at tage stilling hertil i de enkelte  

 sager.
2. Det videnskabelige grundlag for vurdering af farlighed Det videnskabelige grundlag for fastsættelsen af  

 grænseværdier i drikkevand for et kemisk stof udgøres af  

 undersøgelser af det pågældende stofs mulige  

 skadevirkninger (farlighed), en vurdering af hvor store mængder af  

 stoffet mennesker kan udsættes for før risikoen for  

 skadevirkninger bliver uacceptabel stor (tolerabel daglig indtagelse: TDI) og  

 viden om hvor meget drikkevand mennesker indtager dagligt (eksponering).
Først og fremmest vil man helst vide, hvordan stoffet virker  

 på mennesker.
Såfremt stoffet har været i anvendelse over  

 længere tid, og afgrænsede befolkningsgrupper f.eks. på  

 arbejdspladser har været udsat for stoffet, kan der foreligge  

 epidemiologiske undersøgelser over stoffets mulige skadevirkninger i  

 mennesker.
Der kan i enkelte tilfælde også være foretaget  

 eksperimentelle undersøgelser på mennesker.
Ofte foreligger der imidlertid ikke den situation, at en veldefineret  

 gruppe mennesker har været udsat for stoffet i nogenlunde kendt  

 mængde og tid.
I denne situation, der er den hyppigste, baseres  

 fastsættelsen af den tolerable daglige indtagelse, TDI, på  

 dyreeksperimentelle undersøgelser.
Resultaterne anvendes til at forudsige den mulige virkning på  

 mennesker.
Det vil sige, at resultater fra forsøg med dyr bliver  

 anvendt som model for tilsvarende effekter i mennesker.
Dyreeksperimentelle  

 data bruges også til at supplere utilstrækkelige  

 undersøgelser på mennesker eller til at udpege de aktive  

 stoffer, når mennesker har været udsat for blandinger af  

 stoffer.
OECD har udarbejdet alment accepterede retningslinier for  

 gennemførelse af de dyreeksperimentelle undersøgelser, og har  

 stået bag udarbejdelsen af principper for god laboratoriemæssig  

 praksis (GLP). Disse retningslinier og principper er udarbejdet for at sikre  

 en rimeligt ensartet og høj kvalitet af de undersøgelser, der  

 udføres.
Dette er en væsentlig forudsætning for, at  

 resultaterne af de undersøgelser, der er foretaget i et land,  

 også kan accepteres i andre lande.
Selv om der er udarbejdet  

 sådanne kvalitets retningslinier for udførelse af  

 dyreforsøg, kan der være vanskeligheder forbundet med at vurdere  

 disse forsøg.
De forsøg, som man traditionelt har lagt mest vægt på,  

 er de såkaldte langtidsdyreforsøg.
Som eksempel kan nævnes  

 rotteforsøg, hvor dyrene opdeles i grupper, således at Åen  

 gruppe ikke får det stof, der skal undersøges (den  

 såkaldte kontrolgruppe), medens dyr i andre grupper (dosisgrupper)  

 får stoffet i forskellige daglige doser i størsteparten af deres  

 liv.
Denne forsøgstype kan være specielt tilpasset til at  

 afsløre en mulig kræftfremkaldende virkning, eller til at give  

 oplysninger om en lang række andre effekter såsom skade på  

 forskellige organer, vægttab m.v.
Der er også udviklet andre forsøgsmodeller, som kan  

 afsløre specifikke effekter, som for eksempel allergi, mutagenicitet,  

 fosterskader, forplantningsskader og nervebeskadigelse.
Det er klart, at  

 desto flere undersøgelser, der foreligger, desto mere dækkende  

 et billede har man af stoffets mulige skadevirkninger.
 I de få tilfælde, hvor der foreligger data fra eksponering af  

 mennesker, f.eks. i form af epidemiologiske undersøgelser, er de  

 naturligvis af stor betydning ved fastsættelsen af TDI, forudsat at  

 disse data er af tilstrækkelig god kvalitet.
Der er, sammenlignet med dyreforsøg, større problemer med at  

 sikre, at epidemiologiske undersøgelser, der skal bruges til  

 grænseværdifastsættelser, er gennemført efter  

 generelt anerkendte kvalitetsprincipper.
Afklaringen af, hvilken mængde  

 af det pågældende stof, populationen rent faktisk har været  

 udsat for samt graden af påvirkning fra eventuelle andre  

 tilstedeværende stoffer, udgør måske de væsentligste  

 vanskeligheder ved tolkningen af epidemiologiske undersøgelser som  

 basis for fastsættelse af TDI.
Tolkningsvanskelighederne kan også  

 skyldes, at populationerne i en undersøgelse ofte vil være  

 selekteret, f.eks. kun omfatter ansatte på en virksomhed, hvor der i  

 nogle tilfælde stort set kun er ansat det ene køn, og hvor  

 særligt følsomme eller sårbare enten aldrig er blevet  

 ansat eller er faldet fra på grund af helbredsgener ved arbejdet.
Man  

 får således ikke i disse tilfælde noget indtryk af effekter  

 på børn, ældre og kronisk syge.
Antallet af personer, der har været udsat for et kemisk stof, kan  

 ofte være for lille til, at man kan få et statistisk signifikant  

 resultat.
Endelig vil der ofte være tale om 'slørende'  

 indflydelse på undersøgelsens resultat af andre faktorer, for  

 hvilke man i varierende grad har mulighed for at korrigere.
Det kan betyde,  

 at resultaterne af epidemiologiske undersøgelser ikke i alle  

 tilfælde kan være egnede som grundlag for fastsættelsen af  

 TDI.
Det må i hvert enkelt tilfælde overvejes i hvilket omfang,  

 der skal foretages supplerende dyreeksperimentelle undersøgelser.
 Det er værd at bemærke, at eksistensen af epidemiologiske  

 undersøgelser, hvor en dosis-effekt sammenhæng ikke har vist sig  

 med statistisk signifikans, ikke uden videre kan betragtes som bevis  

 på, at det pågældende stof er uproblematisk.  

 Velgennemførte epidemiologiske undersøgelser har imidlertid den  

 væsentlige værdi, at det er effekter på mennesker, der er  

 observeret.
 Når der er foretaget omfattende undersøgelser af et stofs  

 mulige virkninger, både epidemiologisk og dyreeksperimentelt, og  

 undersøgelserne er af god kvalitet og relevans, foreligger der et  

 så solidt videnskabeligt grundlag for at fastsætte en TDI, som  

 det er muligt at opnå.
3. Indhentning af data til farlighedsvurdering Man kan indhente de væsentligste foreliggende oplysninger om et  

 stofs skadevirkninger.
De fås ved at udvælge relevante  

 videnskabelige artikler via litteratursøgning på internationale  

 databaser.
I en del tilfælde tages udgangspunkt i allerede udarbejdede  

 såkaldte kriteriedokumenter, i hvilke der er foretaget en gennemgang af  

 de undersøgte skadevirkninger af det pågældende stof.
Ved  

 gennemgangen af data i litteraturen foretages tillige en vurdering af de  

 foreliggende undersøgelsens kvalitet.
Det er specielt vigtigt,  

 når der foreligger modstridende oplysninger om stoffets virkninger.
Efterhånden udarbejdes der flere og flere kriteriedokumenter og  

 dataprofiler direkte med henblik på det ydre miljø (bl.a. af  

 Verdenssundhedsorganisationen, WHO, af IPCS (International Programme on  

 Chemical Safety) og af det internationale register for potentielt toksiske  

 kemikalier, IRPTC, under de Forenede Nationers miljøprogram.
Som  

 nyttig datakilde, specielt med henblik på vurdering af  

 kræftfremkaldende virkning, kan nævnes monografier udarbejdet af  

 det internationale kræftforskningsinstitut under WHO, IARC .
 Upublicerede data stillet til rådighed af industrien eller andre  

 kilder må vurderes specielt grundigt i kvalitetsmæssig henseende,  

 da de ikke er blevet fagligt bedømt i forbindelse med publicering i  

 videnskabelige tidsskrifter.
Selvom der satses på at indhente alle relevante data, vil der ofte  

 være tilfælde, hvor det ikke har været muligt at få  

 belyst en eller flere potentielle sundhedsskadelige effekter af de  

 pågældende stoffer.
Vurderingen må i visse tilfælde  

 foretages på baggrund af tilsvarende oplysninger for beslægtede  

 stoffer.
Det kan derfor blive nødvendigt at kompensere for den  

 således eksisterende usikkerhed ved fastlæggelsen af  

 størrelsen af sikkerhedsfaktoren.
4. Farlighedsidentifikation Når alle data vedrørende et stofs mulige skadevirkninger  

 foreligger, kan man begynde at vurdere, hvilken skadelig effekt der må  

 anses for at være mest væsentlig.
Har stoffet f.eks. en  

 neurotoksisk virkning eller en kræftfremkaldende virkning? Man må  

 også overveje, hvor alvorlig den pågældende skade er.
Der  

 kan være tale om meget forskellige skader, nogle som grænser til  

 genevirkninger, og nogle der fører til dødeligt  

 forløbende forgiftninger.
Ved hvilken koncentration/dosis  

 optræder de pågældende effekter? Et stof kan have forskellige effekter ved forskellige koncentrationer  

 eller doser af stoffet.
Ved en lav dosis kan stoffet f. eks. give anledning  

 til irritation og tåreflåd.
Ved en høj koncentration kan  

 der optræde alvorlige organskader og evt. død.
I sådanne  

 tilfælde vil den af effekterne, der optræder ved den laveste  

 koncentration blive lagt til grund ved  

 grænseværdifastsættelsen.
Effekterne vurderes generelt set  

 mere alvorligt desto lavere koncentration, de optræder ved.  

 Vurderingerne resulterer i en identifikation af den fare, der anses for  

 væsentligst for fastsættelsen af grænseværdien.
Kemiske stoffer findes hyppigst i meget lave koncentrationer i  

 drikkevandet, og de sundhedsskader, de kan medføre, opstår  

 hovedsageligt efter lang tid.
Generelt vil man derfor ønske, at der  

 foreligger en omfattende viden vedrørende kronisk giftvirkning  

 (toksicitet) og kræftfremkaldende effekt (carcinogenicitet).
 Akutte toksikologiske data og data fra korttidsforsøg ved  

 udsættelse for højere koncentrationer er derfor mest anvendelige  

 ved vurderingen af tilfælde af en større enkeltstående  

 forurening og risikoen må vurderes for hvert enkelt tilfælde.
Den toksikologiske virkning af et kemisk stof kan bredt deles op akut  

 eller kronisk toksicitet og carcinogenicitet.
Skellet mellem disse effekter  

 ligger i, at man antager, at der foreligger en tærskelværdi for  

 de akutte og kroniske effekter, og at der typisk ikke foreligger en  

 tærskelværdi for carcinogene effekter.
 I det følgende behandles de to problemstillinger, som myndighederne  

 er stillet overfor, ved fastlæggelse af grænseværdier  

 nøjere, afhængig af, om der foreligger en  

 tærskelværdi for effekten af det pågældende stof  

 eller ej.
5. Fastlæggelse af en tolerabel daglig indtagelse, TDI, hvor der  

 foreligger en tærskelværdi 5.1 Fastlæggelse af nul-effekt-niveau Ud fra de foreliggende data søges fundet et såkaldt  

 nul-effekt-niveau (Engelsk: No Observed Effect Level) for det  

 pågældende stof.
I en epidemiologisk undersøgelse eller et  

 dyreforsøg er NOEL den højeste dosis, der ikke har givet nogen  

 observerbar effekt.
I et velgennemført dyreforsøg er doserne  

 valgt således, at man har mindst en dosis med effekt og mindst en  

 dosis, hvor der ikke findes effekter af betydning - et NOEL.
 NOEL er i princippet skæringspunktet mellem en dosiseffektkurve for  

 den væsentligste effekt og 0-effekt aksen (Figur 1).
+++FIGUR+++ Hvis der ikke findes velgennemførte dyreforsøg med et NOEL  

 må man undertiden bruge det laveste effektniveau (Engelsk: Lowest  

 Observed Adverse Effekt Level) LOAEL som udgangspunkt og eventuelt kompensere  

 for de mangelfulde data ved at bruge en højere sikkerhedsfaktor.
Der ligger den begrænsning ved fastlæggelse af NOEL, at man  

 ved gennemførelse af de pågældende forsøg skal  

 være i stand til at observere den pågældende skadevirkning  

 med det anvendte antal dyr ved de valgte doser.
Det er specielt et problem  

 ved lavere doser.
Effekter, der ikke afsløres ved hjælp af de  

 anvendte metoder, kan således ikke blive medinddrager ved  

 fastlæggelse af NOEL.
 Foreligger der undersøgelser i flere dyrearter, anvendes resultatet  

 fra den dyreart, der er mest følsom, med mindre undersøgelser  

 på mennesker viser, at en bestemt dyreart reagerer på det  

 pågældende stof på helt samme måde som mennesker.
5.2 Anvendelse af sikkerhedsfaktorer og fastsættelse af tolerabel  

 daglig indtagelse, TDI Når NOEL er fastlagt, anvendes der en sikkerhedsfaktor for at  

 nå frem til et niveau, der er tilstrækkeligt  

 acceptabelt/tolerabelt til at udgøre den dosis, som mennesker  

 maksimalt må udsættes for - den tolerable daglige indtagelse,  

 TDI.
 Sikkerhedsfaktoren (SF) kan fastlægges under hensyntagen til  

 følgende tre hovedkategorier af 'usikkerheden':
5.2.1 'Dyr til menneske' Det er konstateret, at der kan være meget store forskelle i arters  

 følsomhed eller sårbarhed for skadelige stoffer.
Forsøg  

 udføres på dyr, men man har sjældent kendskab til, om det  

 er mennesker eller forsøgsdyr, der er mest følsomme.
Man er  

 derfor nødt til at antage, at mennesker kan være mere  

 følsomme end forsøgsdyr.
NAS (National Academy of Sciences, 1977) har angivet, at mennesker  

 almindeligvis er mere følsomme end forsøgsdyr på basis af  

 legemsvægten.
Den øgede følsomhed svarer til en faktor  

 på 6 til 12, men NAS anfører ikke nogen støttende data.  

 (6) Ewans et al., 1944 fandt, at mennesker var mere følsomme på  

 vægtbasis end rotter, når det drejede sig om et antal af  

 metalforgiftninger.
Ratio mellem den toksiske dosis for rotter og mennesker  

 varierede mellem 2,5 og 152 med et geometrisk gennemsnit på ca. 12.  

 (7) Hayes sammenlignede i 1967 den laveste akutte dosis med alvorlige effekter  

 eller den største akutte ikke-dødelige dosis for seks  

 pesticider for rotter og mennesker.
Ratio mellem rotter og mennesker  

 varierede mellem 1,9 og 100 med et geometrisk gennemsnit på ca. 11.  

 (7) Som det fremgår heraf foreligger der nogle data, som kan  

 støtte, at denne del af sikkerhedsfaktoren (SFI) sættes til 10,  

 når man går fra dyreforsøg til mennesker.
Såfremt der foreligger sikker viden om menneskets følsomhed i  

 forhold til forsøgsdyr, kan sikkerhedsfaktoren ændres.
Det er  

 dog yderst sjældent, at følsomheden hos mennesker er så  

 veldokumenteret, at denne del af sikkerhedsfaktoren i praksis kan reduceres  

 mere end til det halve.
I de tilfælde, hvor det er dokumenteret, at  

 mennesker er betydeligt mere følsomme end forsøgsdyr f.eks. for  

 visse forplantningsskadelige stoffer, kan denne del af sikkerhedsfaktoren  

 øges.
5.2.2 Særligt følsomme/sårbare mennesker På baggrund af den biologiske variation, der findes mellem  

 mennesker, er der med henblik på at beskytte de mest følsomme  

 indlagt en yderligere sikkerheds faktor.
Som eksempel på  

 følsomme/sårbare personer kan nævnes børn, gravide  

 og kronisk syge.
WHO/FAO har foreslået benyttelse af en sikkerhedsfaktor på 10  

 i dette tilfælde, såfremt der ikke foreligger valide data fra  

 forsøg med forlænget indtagelse hos mennesker.(7) Videnskabelig dokumentation for benyttelse af en sikkerhedsfaktor på  

 10 findes i en undersøgelse af Well fra 1972, hvor der fandtes et  

 ratio mellem LD50-værdier for akut dødelighed blandt rotter  

 på mellem 1,4 og 65 (8), hyppigst mellem 6 og 8. Disse kalkulationer er  

 som anført foretaget på laboratorierotter, som generelt er langt  

 mere homogene i deres reaktion på toksiske stoffer end mennesker.
En større heterogenicitet blandt mennesker støttes af  

 Krasovskii, 1976, som fandt en op til 6 gange forskel i følsomheden  

 på en reaktion på fluor og nitrat blandt børn og en 3 til  

 5 gange forskel i følsomheden mellem børn og voksne.
Herved vil  

 en intraindividuel variation hos mennesker for toksiske stoffer kunne  

 beregnes til mellem 18 og 30.(7) Afhængig af arten af helbredseffekter er denne del af  

 sikkerhedsfaktoren (SFII) sat til af størrelsesordenen 10, men den kan  

 i nogle tilfælde være mindre, hvis man har en solid viden om  

 følsomheden/sårbarheden hos de særligt  

 følsomme/sårbare grupper.
5.2.3 Kvalitet og relevans af data Yderligere en del af sikkerhedsfaktoren skal søge at tage  

 højde for, at kvaliteten af de foreliggende undersøgelser og  

 deres relevans ikke lever op til det, man må forvente for at kunne tage  

 en tilstrækkelig sikker beslutning.
Lidt mere direkte sagt: andre  

 forhold af relevans for fastlæggelse af sikkerhedsfaktorer indpasses i  

 denne kategori.
Eksempler vil være dyreforsøg, hvor et stof kun  

 er blevet undersøgt i få forsøgsdyr, eller ved et enkelt  

 eller kun få dosisniveauer.
Der kan også være tale om  

 forsøg, hvor dyr er blevet udsat for et stof på en for mennesker  

 usædvanlig måde f.eks. ved indsprøjtning i bughulen.
Ved vurderingen af om et stof er sundhedsskadeligt i drikkevand står  

 man hyppigt med problemet, at der findes nogle  

 undersøgelsesresultater, som påviser, at stoffet er skadeligt  

 ved dyreforsøg ved en udsættelse, hvor man har  

 påført dyrene høje koncentrationer på huden,  

 indsprøjtning i bughulen, ved indånding eller lignende.
Doserne,  

 der har været benyttet, er ofte langt højere, og dyrene har  

 fået det af en anden vej, end den dosis man får ved indtagelse  

 med drikkevand.
I disse tilfælde er man nødt til at extrapolere  

 fra de udførte forsøg til, hvordan forholdene havde  

 været, hvis den samme mængde var blevet indtaget med  

 drikkevandet.
Såfremt man ikke har nogle forsøg, som beskriver  

 noget om optagelse og fordeling af stoffet, afhængig af på  

 hvilken måde dyret er blevet udsat for det, er man nødsaget til  

 at regne med at metabolismen er ens.
Dette giver selvfølgelig nogle  

 usikkerheden, som bør inddrages i den samlede risikovurdering.
 Sikkerhedsfaktoren (SFIII) har været af størrelsesordenen fra  

 1 og opefter.
Denne del af sikkerhedsfaktoren kan begrænses/elimineres, hvis  

 kvaliteten og relevansen af undersøgelserne bedres.
Afhængig af  

 resultatet af nye undersøgelser kan NOEL ændres, såvel i  

 opadgående som nedadgående retning.
5.2.4 Den samlede sikkerhedsfaktor og TDI Den samlede sikkerhedsfaktor beregnes som produktet af hver af  

 sikkerhedsfaktorerne inden for de tre nævnte kategorier.
NOEL divideres  

 med den samlede sikkerheds faktor og resultatet bliver den tolerable daglige  

 indtagelse.
NOEL TDI = ----------------- SFI x SFII x SFIII 6. Fastlæggelse af en tolerabel daglig indtagelse, TDI, hvor der  

 ikke foreligger en tærskelværdi 6.1 Fravær af tærskelværdi.
Det er ikke muligt at fastsætte en tærskelværdi for et  

 genotoksisk stofs kræftfremkaldende (carcinogene) egenskaber.
Man kan  

 derfor ikke bruge NOEL som udgangspunkt for vurdering af farligheden.
 I de tilfælde, hvor det ikke er muligt helt at undgå stoffet,  

 er det nødvendigt at foretage en risikoberegning.
6.2 Beregning af risiko Ved fastsættelse af en TDI for stoffer, hvor der ikke forekommer  

 nogen tærskelværdi, er der flere problemer.
1. Hvor sikkert er det, at stoffet er et humant carcinogen - den  

 kvalitative risikovurdering? 2. Såfremt stoffet er et carcinogen, hvor stor en dosis skal der  

 så til, for at det medfører en vis hyppighed af  

 kræfttilfælde - den kvantitative risikovurdering? 3. Hvilken statistisk risiko, kan anses for tolerabel eller  

 acceptabel? 6.2.1 Kvalitativ risikovurdering Ved den kvalitative risikovurdering er det vigtigt at inddrage al den  

 fysisk-kemiske og biologiske information, der findes for at bestemme, om et  

 kemisk stof, dets nedbrydningsprodukter eller dets metabolitter kan  

 udgøre en kræftrisiko.
 I denne vurdering bør indgå de fysisk-kemiske egenskaber og  

 eksponeringeveje, der er relevante for den menneskelige udsættelse,  

 carcinogene struktur-aktivitetsegenskaber, metabolisme og farmakokinetiske  

 egenskaber, om stoffet er et direkte reagerende carcinogen, hvilken  

 metabolisering der skal foregå, for at det bliver til et aktivt  

 carcinogen, forskelle i metabolisering afhængig af art o.s.v.
 Med hensyn til korttidstest som punktmutationer, kromosomafvigelser,  

 DNA-skade og DNA-repair m.m. kan det generelt, når det drejer sig om  

 positive in-vitro tests, kun udgøre en støtte for antagelsen af  

 en kræftfremkaldende effekt og in-vivo tests kan hjælpe ved en  

 identifikation af tumor-promotorer eller initiatorer.
 Langtidsdyreforsøg ved, eller nær det maksimalt tolererede  

 dosisniveau, benyttes for at sikre en tilstrækkelig sandsynlighed for  

 at påvise en eventuel carcinogen effekt.
 Man bør desuden sikre, at en eventuel carcinogen virkning, ved den  

 høje dosis, bliver fremkaldt ved den samme mekanisme, som vil  

 fremkalde virkningen ved en lavere dosis.
Hvis et kemisk stof foranlediger maligne tumorer i mere end en dyreart og  

 hvis det producerer tumorer, specielt dosisrelateret, som er sjældne i  

 den specielle stamme eller art, er dets carcinogenicitet meget bredt  

 accepteret. (IARC) Epidemiologiske undersøgelser over stoffets carcinogene  

 påvirkning af mennesket kan være til støtte i en  

 vurdering, specielt ved estimering af en øvre risikogrænse.  

 Fortolkningen af sådanne epidemiologiske undersøgelser kan dog  

 blive problematisk, såfremt det drejer sig om små  

 risikoforøgelser.
Negative resultater beviser således ikke et  

 fravær af en carcinogen virkning.
Der findes flere eksempler på stoffer, som er fundet i drikkevand,  

 hvor der er forskel i evidensen med hensyn til deres carcinogenicitet.
For  

 vinylklorid er der for eksempel sikker evidens for dets carcinogene effekt  

 både hos mennesker og dyr.
I andre tilfælde, som for  

 epichlorhydrin, acrylonitril og benzo(a)pyren er der påvist cancer hos  

 talrige dyrearter, en stærk evidens for mutagen aktivitet men ikke  

 direkte evidens for kræftfremkaldende effekt hos mennesker.
6.2.2 Potensvurdering - kvantitativ risikovurdering Dyreforsøg med kræftfremkaldende stoffer har vist, at der kan  

 være meget stor forskel på forskellige stoffer med hensyn til de  

 doser, som inducerer svulster i dyr.
Acrylonitril og vinylklorid kan f.eks.  

 inducere svulster i doser på få milligram pr. kilo  

 legemsvægt, mens der skal gives tusind gange større doser for af  

 f.eks. saccharin viser en effekt.
Der er ingen grund til at tro, at mennesker  

 er anderledes i denne henseende.
En bedømmelse af potens bygger for kræfts vedkommende ofte  

 på resultater fra langtidsdyreforsøg.
Der er en række  

 faktorer som ligesom ved fastsættelse af TDI for effekter, hvor der  

 findes en tærskelværdi - gør, at det kan være meget  

 vanskeligt at fastlægge en bestemt værdi.
De modeller som  

 anvendes ved ekstrapolering fra de doser, der resulterer i en målelig  

 hyppighed af svulster (f.eks. 10 dyr med svulster pr. 100 dyr, eller 10-1)  

 til doser, der kan tænkes at være acceptable (f.eks. 10-7), kan  

 medføre usikkerhed i den beregnede dosis og dermed af den beregnede  

 grænseværdi.
Miljøstyrelsen anvender for tiden One Hit  

 modellen, der er angivet i bilag 1, med mindre der er specifikke forhold, som  

 taler for at anvende andre modeller.
 For stoffer, der kan klassificeres som promotorer kan man generelt ikke  

 benytte de matematiske modeller, men må fastsætte  

 grænseværdier ud fra den laveste NOEL svarende til  

 kræftfremkaldende eller ikke kræftfremkaldende effekter og  

 derefter benytte sikkerhedsfaktorer.
 Såfremt der foreligger epidemiologiske undersøgelser over  

 stoffets påvirkning af mennesker i f.eks. arbejdsmiljøet, kan  

 disse anvendes kvantitativt til at omregne fra arbejdstidseksponering til  

 livetidseksponering.
6.2.3 Tolerabel risiko Den principielle holdning er, at drikkevand ikke må indeholde  

 stoffer, der kan medføre en sundhedsrisiko for mennesker.
Dette  

 gælder også for kræftfremkaldende stoffer, som helt  

 bør undgås i drikkevand.
 Hvis man står med et akut forureningsproblem, hvor man skal tage  

 stilling til, om man fortsat - evt. for en kortere periode - kan tillade, at  

 vandet benyttes, kan det være nødvendigt at foretage en  

 risikoberegning som nævnt i afsnit 6.1.
I denne benyttes en livstidsrisiko.
En livstidsrisiko på 10-4 til  

 10-6 betyder, at hvis man drikker vand med den pågældende  

 koncentration af et stof dagligt i hele ens levetid kan det medføre,  

 at mellem en af titusinde og en af en million får sygdommen i  

 løbet af et livsforløb.
 Der findes ikke nogen faste regler for, hvilken livsrisiko der kan  

 tolereres, men der er en administrativ praksis hos forskellige myndigheder.  

 En livstidsrisiko på mindre end 10-6 anses af Miljøstyrelsen for  

 at være tolerabel, når den ikke kan undgås.
7. Grænseværdien Når man kender den del af TDI, som den daglige indtagelse af  

 drikkevand må bidrage med, kan grænseværdien i drikkevand  

 beregnes:
TDI GV = - - - - - - indtagelse hvor: GV er grænseværdien i vand i f.eks. mg/l TDI er bidraget  

 til TDI fra drikkevand i mg/kg lgv/dag indtagelse af drikkevand kan  

 være i 1/kg lgv/dag Man skelner mellem stoffer, der alene har en langtidseffekt, og hvor det  

 er den akkumulerede dosis, der er afgørende for risikoen, og så  

 stoffer, hvor virkningen er mere akut (hvor kortere tids udsættelse kan  

 medføre effekt) og subakut, (hvor længere tids udsættelse  

 kan medføre effekt).
 Som det allerede tidligere er påpeget, er fastsættelse af en  

 grænseværdi udtryk for, at man tolererer, at der er en  

 sandsynlighed for, at der kan ske skader på mennesker eller  

 miljø.
I tilfælde, hvor der ingen tærskelværdi er for et stofs  

 sundhedsskadelige effekt, indgår risikoen i beregningen af  

 grænseværdiens størrelse.
Men selvom  

 grænseværdien fastsættes ud fra forsøg, hvor der er  

 observeret et NOEL, er en grænseværdi også udtryk for  

 accept af en vis risiko.
Det gælder risikoen for, at de givne  

 undersøgelser ikke har været udført tilstrækkeligt  

 omhyggeligt, eller for at de anvendte undersøgelsesmetoder ikke har  

 kunnet afsløre alle skadelige effekter, eller for at de  

 undersøgte mennesker eller dyr ikke i tilstrækkelig grad har  

 været repræsentative for de udsatte befolkningsgrupper m.v.
 Det forhold, at der i alle tilfælde er tale om at tolerere en vis  

 risiko, skal understreges i forbindelse med implementeringen og  

 administrationen af de fastsatte grænseværdier.
8. Fordeling af indtagelsen Man må, når der fastsættes grænseværdi for  

 et kemisk stof i drikkevandet, tage hensyn til alle de veje, ad hvilke man  

 kan blive udsat for stoffet (luft, indeklima, levnedsmidler, vand, jord og  

 arbejdsmiljø).
Kemiske stoffer, der optages gennem huden, kan optages i en ikke  

 uvæsentlig mængde i forbindelse med karbadning, og stoffer, der  

 let fordamper - f.eks. mange organiske opløsningsmidler - frigives fra  

 vandet ved brusebadning.
Indånding af stofferne i forbindelse hermed  

 kan derved bidrage til den samlede indtagelse.
 I den samlede vurdering af indtagelse/optagelse af et stof med henblik  

 på fastsættelse af grænseværdier skal der derfor  

 tages højde for: - indhold i levnedsmidler, udeluft, indeklima,  

 arbejdsmiljø og indhold ved generel anvendelse af drikkevand, d.v.s.  

 når man drikker vandet, og når man bader i det ved brusebadning  

 eller karbadning.
 Det betyder at TDI før beregningen af grænseværdien  

 skal 'fordeles' på disse kilder til indtagelse af stoffet.
Normalt regner man med en daglig indtagelse for en voksen person på  

 0,03 liter drikkevand pr. kg legemsvægt, svarende til 2 l/dag til en  

 person på 70 kg lgv.
Personer med hårdt fysisk arbejde eller  

 atleter kan indtage op til 4-6 1. pr. dag.
Indtagelsen kan også  

 være væsentlig højere for spædbørn - op til  

 0,25 1. pr. kg. lgv.
 Optagelsen via brusebadning og karbadning afhænger af, i hvor stor  

 mængde det enkelte stof optages via huden, og hvor meget der frigives  

 ved fordampning.
For tilsætningsstoffer - og bekæmpelsesmiddelrester i  

 levnedsmidler gælder helt specielle forhold.
Der er her fastsat en ADI  

 (acceptabel daglig indtagelse). ADI kan derfor allerede være 'brugt op'  

 ved stoffets forekomst i levnedsmidler.
Alligevel findes stofferne i nogle  

 tilfælde i luften eller i drikkevand.
WHO baserer generelt  

 fastsættelse af grænseværdier for pesticider i drikkevand  

 på, at de højst må forekomme i koncentrationer, der svarer  

 til en indtagelse på under 1 % af ADI. (3).
9. Kombinationseffekter Traditionelt har den toksikologiske vurdering af stoffers  

 sundhedsskadelige virkning været fokuseret på bedømmelse  

 af enkeltstoffer.
 Det er dog sjældent, at man kun udsættes for et enkelt stof.  

 Hyppigt vil der være tale om en kombination af flere stoffer samtidigt.  

 Interaktionen mellem kemiske forbindelser kan føre til, at de  

 ændrer deres kemiske og biologiske egenskaber, og det kan resultere i  

 en forøget eller muligvis i en formindsket effekt.
Der er mange problemer i vurderinger af den helbredsmæssige risiko  

 ved udsættelse for blandinger i forhold til enkeltstoffer.
Alle  

 forbindelser i en blanding er sjældent kendt, og stoffer kan reagere  

 kemisk med hinanden og derved danne nye toksiske forbindelser både i og  

 uden for organismen.
Såfremt der foreligger toksikologiske data  

 på kombinationen af flere stoffer, bør disse benyttes i  

 vurderingen.
Såfremt dette ikke er tilfældet har Miljøstyrelsen  

 valgt at benytte additionsmodellen.
Den forudsiger en administrerbar og  

 rimelig sandsynlig toksicitet for blandinger.
 Additionsmodellen, som kan benyttes:
B = Cl/GV1 + C2/GV2 + ... + Cn/GVn hvor Cn er koncentrationen af stoffet n i drikkevand GVn er  

 grænseværdien for stoffet n B er brøksummen, som skal  

 være mindre end 1.
 Additionsformlen kan kun benyttes for stoffer, der medfører  

 beslægtede effekter, d.v.s. stoffer, der f.eks. alle er  

 neurotoksiske.
Der er ved denne formel ikke taget hensyn til en evt. synergistisk effekt,  

 d.s. en effekt når 2 stoffer forekommer samtidig, som er større  

 end summen af de to stoffers effekter hver for sig, eller en antagonistisk  

 effekt, hvor effekten ved 2 stoffers samtidige forekomst er mindre end  

 summen.
Såfremt man har kendskab til en sådan effekts  

 størrelse bør denne selvfølgelig indgå i  

 risikovurderingen.
10. Vurdering af de fundne forureninger Når et kemisk stof findes i drikkevandet, er der flere faktorer, der  

 spiller ind i hensynet til, hvad der skal gøres.
Jævnfør  

 i Øvrigt Miljøstyrelsens vejledning om vandkvalitet og tilsyn  

 med vandforsyningsanlæg.
Det er hovedprincippet, at forurening med kemiske stoffer i drikkevandet  

 ikke bør forekomme, og at man bør minimere eventuelle  

 forureninger mest muligt også selv om grænseværdierne ikke  

 er overskredet.
Hvis der findes en forurening med et kemisk stof, bør  

 det vurderes, hvilken kilde til forurening, der kan være, og der  

 bør foretages en vurdering af muligheden for at reducere den  

 fremtidige forurening.
Desuden bør der foretages en løbende  

 kontrol af niveauet med henblik på en eventuel stigning.
 Smag, lugt og udseende af vandet har en væsentlig betydning,  

 også selv om det ikke udgør en sundhedsfare ved  

 drikkevandet.
10.1 Stoffer, hvor der findes en tærskelværdi For stoffer, hvor der findes en tærskelværdi, afhænger  

 den foranstaltning, der skal foretages af, hvilken effekt stoffet har - hvor  

 skadeligt stoffet er.
Er stoffet neurotoksisk eller reproduktionsskadende,  

 bør man være mere på vagt, end hvis det har en mindre  

 alvorlig effekt.
 Man vil oftest kunne finde frem til et NOEL (nul-effekt-niveau), det vil  

 sige en koncentration, ved hvilken stoffet ikke har vist effekt ved  

 langtidspåvirkning.
Den tolerable daglige indtagelse fremkommer ved at man dividerer det  

 eksperimentelle NOEL med sikkerhedsfaktorerne.
Idet TDI her er bestemt som  

 den totale daglige indtagelse, der kan accepteres af det kemiske stof, skal  

 der tages højde for andre udsættelser for stoffet (via  

 levnedsmidler, udeluft, indeklima, jord og arbejdsmiljø) ved  

 fastsættelsen af grænseværdien for drikkevand.
 Endelig skal der tages højde for evt. optagelse gennem huden via  

 badning eller inhalation ved brusebadning ud over den anslåede daglige  

 indtagelse af drikkevand således at den samlede indtagelse via  

 drikkevand og badevand ikke overskrider den del af TDI som er 'fordelt' til  

 drikkevand.
 Den normale grænseværdifastsættelse er baseret på,  

 at personer kan indtage drikkevandet gennem et helt livsforløb med det  

 angivne indhold af det kemiske stof uden at det vil medføre kroniske  

 skadevirkninger.
Der kan i forbindelse med grundvandsforureninger være et behov for  

 at vurdere en forurening, der kan strække sig over en begrænset  

 periode.
Det vil sige, at selv om grænseværdien i drikkevandet  

 overskrides i et begrænset omfang i en kortere periode, vil det ikke  

 derfor nødvendigvis medføre akutte eller kroniske effekter.
 Overholdes grænseværdien for det pågældende  

 kemiske stof, er det ud fra den på daværende tidspunkt givne  

 viden sikkerhedsmæssigt forsvarligt at indtage drikkevandet dagligt  

 gennem et helt livsforløb.
Overskrides grænseværdien med indtil en faktor 10, kan dette  

 tolereres i en kortere periode.
Samtidig bør der sættes ind med  

 afværgeforanstaltninger, forureningskilder bør opspores, og  

 kilder til yderligere forurening bør fjernes.
Desuden bør der  

 iværksættes en overvågning af vandforsyningen,  

 således at en stigning i forureningsniveauet kan lede til yderligere  

 foranstaltninger.
 Overskrides grænseværdien med mere end en faktor 10 bør  

 den pågældende vandforsyning lukkes.
10.2 Stoffer, hvor der ikke findes en tærskelværdi For stoffer, hvor der ikke findes en tærskelværdi, d.v.s.  

 bl.a. en del af de stoffer, som er kræftfremkaldende (excl. promotorer,  

 der behandles individuelt), er situationen lidt anderledes.
 Det er Miljøstyrelsens opfattelse, at kræftfremkaldende  

 stoffer i princippet ikke bør findes i drikkevandet.
 Påvises stoffet i en koncentration, der indebærer en beregnet  

 livstidsrisiko for kræft, der er større end 10exp(-5) bør  

 den pågældende vandforsyning lukkes.
 Påvises stoffet i koncentrationer, der indebærer en  

 livstidsrisiko for kræft på fra 10exp(-6) op til 10exp(-5), kan  

 forekomsten af denne koncentration tolereres i en kortere periode,  

 såfremt tilstedeværelsen af stoffet i øvrigt ikke efter  

 omstændighederne kan undgås.
 En livstidsrisiko for udvikling af kræft på 10exp(-6) eller  

 mindre anses af Miljøstyrelsen for at være tolerabel, når  

 den efter omstændighederne i øvrigt ikke kan undgås, jf.  

 afsnit 6.2.3.
Referencer 1. WHO, Second report af the Joint FAO/WHO expert Committee on Food  

 Additives, WHO, Technical Report Series, No 144. Geneva, 1958.
2. WHO, Sixteenth Report of the Joint FAO/WHO Expert Committee on Food  

 Additives, WHO Techn.
Rep.
Series, No. 505, Geneva, 1972.
3. WHO, Guidelines for Drinking-Water Quality.
World Health Organization,  

 Geneva, 1984.
4. Cotmvo, J.A.: Drinking Water Standards and risk Assessment.
Regulatory  

 Toxicology and Pharmacology. 1988, 8: 288-99.
5. Miljøstyrelsen.
Kvalitetskrav til visse stoffer i drikkevand.  

 Vejledning fra Miljøstyrelsen nr. 2, maj 1984.
6. NAS.
Drinking Water and Health, National Academy of Scieces.
Washington  

 D.C. 1977.
7. Dawson, M.L., Stava J.F.: Regulatory History and Experimentae.
Support  

 of uncertainty (safety) Factors.
Regulatory Toxicological Pharmacol., 1983,  

 3:224-38.
8. Weil, C.S.
Statistics vs Safety Factors and Scientific Judgement in the  

 Evaluation of Safety for Man.
Toxicol.
Appl.
Pharmacol., 1972, 21:  

 454-63.
Bilag Kvantitativ vurdering af kræftfremkaldende stoffer ved  

 benyttelse af One-Hit-modellen Risikovurdering af et stofs kræftfremkaldende effekt kan beregnes ud  

 fra forskellige matematiske modeller, som alle anvender en eller anden form  

 for statistisk ekstrapolation fra dosisnineauer med kendte eksperimentelle  

 værdier, hvor modellerne passer godt til de kendte data.
I  

 lavdosisområdet, hvor der ikke findes eksperimentelle data, giver de  

 derimod ikke samme resultat, og det er ikke muligt at afgøre, hvilken  

 model der bør anvendes.
 Begrundelsen for at benytte One-Hitmodellen er:
 - Modellen undervurderer i mindre grad end de andre modeller risikoen ved  

 lavere koncentrationer.
 - Den er let at anvende.
 Ved benyttelse af One-Hit-modellen kan man udlede følgende formel  

 for den tolerable koncentration C af et givet stof i drikkevand:
+++FIGUR+++ Wh: Menneskets vægt i kg. (Sættes oftest til 70 kg).
It: Den tolerable livstidsrisiko (10-6) Le: Den aktuelle levetid for dyrene.
 L: Den teoretiske gennemsnitslængde af levetiden for dyrene.
 D: Daglig dosis (mg/kg lgv/dag).
 le: Ekspositionstid.
 Pt: Incidens af tumorer i den behandlede gruppe.
 Pc: Spontanincidens af tumorer i kontrolgruppen.
 Wa: Gennemsnitsvægt af forsøgsdyr (kg).
 Vh: Den indtagne mængde drikkevand pr. dag. (Hos voksen person  

 regnes med 2 liter).
 Der findes visse forudsætninger, der skal være opfyldt for at  

 beregningsmetoden kan benyttes med tilstrækkelig sikkerhed:
 1.Beregningsmodellen kan benyttes, såfremt der foreligger  

 velgennemførte dyreforsøg, hvilket vil sige:
-	tilstrækkeligt med dyr i hver dosisgruppe (d.v.s. 50 eller  

 derover) -	forsøg af tilstrækkelig længde (dosering i 78 uger  

 og observation indtil en samlet levetid på lait ca. 110 åger) -	ingen øget sygelighed hverken i kontrol- eller  

 forsøgsgruppen på grund af anden toksisk effekt af stoffet.
 2.Ved vurderingen af øget tumorforekomst medtages som positivt  

 resultat både benigne og maligne tumorer.
3.For hver dosisgruppe udregnes tumorincidens for hvert organ såvel  

 i den behandlede gruppe som i kontrolgruppen.
Der testes med Fischers eksakte  

 test ved P< 0,05 signifikansniveauet.
 4.Data for den laveste dosisgruppe, hvor incidensen er signifikant  

 højere end i kontrolgruppen benyttes.
 5.Såfremt der foreligger flere undersøgelser bør  

 beregningen foretages for alle undersøgelser.
