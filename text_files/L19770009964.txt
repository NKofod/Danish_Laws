Hans Majestæt Belgiernes Konge, Hendes Majestæt Danmarks Dronning,  

 præsidenten for Forbundsrepublikken Tyskland, Præsidenten for Den franske  

 Republik, Præsidenten for Irland.
Præsidenten for Den italienske Republik,  

 Hans Kongelige Højhed Storhertugen af Luxembourg, Hendes Majestæt Dronningen  

 af Nederlandene, Hendes Majestæt Dronningen af Det forenede Kongerige  

 Storbritannien og Nordirland HAR UNDER HENVISNING TIL artikel 236 i traktaten om oprettelsen af Det  

 europæiske økonomiske Fællesskab og UD FRA FØLGENDE BETRAGTNINGER:
Protokollen vedrørende vedtægterne for Den europæiske Investeringsbank,  

 der som bilag er knyttet til traktaten om oprettelse af Det europæiske  

 økonomiske Fællesskab, udgør en integrerende del af traktaten; definition af regningsenheden og metoderne for omregning mellem denne og  

 medlemsstaternes valutaer, i henhold til den nuværende tekst i artikel 4,  

 stk. 1, andet afsnit, og artikel 7,, stk. 3 og 4. i bankens vedtægter er ikke  

 længere helt i overensstemmelse med de internationale valutaforhold; den fremtidige udvikling i det internationale valutasystem kan ikke  

 forudsiges, og derfor bør der - snarere end allerede på nuværende tidspunkt  

 at fastsætte en ny definition af regningsenheden i bankens vedtægter - gives  

 banken, navnlig under hensyn til dennes stilling på kapitalmarkederne  

 mulighed for at tilpasse definitionen af regningsenheden og metoderne for  

 omregning til forandringerne under iagttagelse af passende betingelser; med henblik på at muliggøre en sådan hurtig og smidig tilpasning bør der  

 gives bankens Styrelsesråd beføjelse til om nødvendigt at ændre definitionen  

 af regningsenheden og metoderne for omregning mellem denne og de forskellige  

 valutaer, VEDTAGET at ændre visse bestemmelser i protokollen vedrørende vedtægterne  

 for Den europæiske Investeringsbank, herefter benævnt »protokol«,  

 og har med henblik herpå som befuldmægtigede udpeget Hans Majestæt Belgiernes Konge:
 Willy de Clercq.
Finansminister; Hendes Majestæt Danmarks Dronning:
Per Hækkerup, Økonomiminister; Præsidenten for Forbundsrepublikken Tyskland:
Dr.
Hans Apel, Finansminister; Præsidenten for Den franske Republik:
Jean-Peirre Fourcade, Økonomi- og finansminister; Præsidenten for Irland:
Charles Murray, Generalsekretær i finansdepartementet i Irland; Præsidenten for Den italienske Republik:
Emilio Colombo, Skatkammerminister; Hans Kongelige Højhed Storhertugen af Luxembourg:
Jean Dondelinger, Overordentlig og befuldmægtiget ambassadør, fast repræsentant ved De  

 europæiske Fællesskaber; Hendes Majestæt Dronningen af Nederlandene:
L.J.
Brinkhorst, Statssekretær ved udenrigsministeriet; Hendes Majestæt Dronningen af Det forenede Kongerige Storbritannien og  

 Nordirland; Sir Michael Palliser, K.
C.
M.
G., Overordentlig og befuldmægtiget ambassadør, fast repræsentant ved De  

 europæiske Fællesskaber; SOM, efter at have udvekslet deres fuldmagter, som er fundet i god og  

 behørig form, ER BLEVET ENIGE OM FØLGENDE BESTEMMELSER:
Artikel 1 I artikel 4, stk. 1, andet afsnit, i protokollen indsættes følgende  

 punktum:
 »Styrelsesrådet kan på forslag fra Bestyrelsen med enstemmighed  

 træffe afgørelse om ændring af definitionen af regningsenheden.«.
Artikel 2 I artikel 7, stk. 4, i protokollen indsættes følgende punktum:
 »Endvidere kan Styrelsesrådet på forslag fra Bestyrelsen med  

 enstemmighed træffe afgørelse om ændring af metoden til omregning til  

 nationale valutaer af de i regningsenheder udtrykte beløb og omvendt.«.
Artikel 3 Artikel 9, stk. 3, litra g), i protokollen affattes således: »g)  

 udøvre de beføjelser, som er nævnt i artiklerne 4, 7, 14, 17, 26 og  

 27,».
Artikel 4 Denne traktat skal ratificeres af de høje kontraherende parter i  

 overenstemmelse med deres forfatningsmæssige bestemmelser.  

 Ratifikationsinstrumenterne deponeres hos Den italienske Republiks regering.
Artikel 5 Denne traktat træder i kraft den første dag i den måned, der følger efter  

 deponeringen af det sidste ratifikationsinstrument.
Artikel 6 Denne traktat, der er udfærdiget i eet eksemplar på dansk, engelsk ,  

 fransk irsk, italiensk, nederlandsk og tysk, hvilke syv tekster alle har  

 samme gyldighed, deponeres i Den italienske Republiks regerings arkiver, som  

 fremsender en bekræftet genpart til hver af de øvrige signatarstaters  

 regeringer.
 TIL BEKRÆFTELSE HERAF har undertegnede befuldmægtige underskevet denne  

 traktat.
 Udfærdiget i Bruxelles, den tiende juli nitten hundrede og  

 femoghalvfjerds.
 Danmarks ratifikationsinstrument deponeredes hos den italienske regering  

 den 28. januar 1976.
 I medfør af artikel 5 trådte traktaten i kraft den 1. oktober 1977. Ifølge  

 en erklæring fra Forbundsrepublikken Tyskland finder traktaten tillige  

 anvendelse på Land Berlin.
 Udenrigsministeriet, den 25. oktober  

 1977.
 Lise Østergaard.
