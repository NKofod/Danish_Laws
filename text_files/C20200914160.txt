Vejledning om ændring af vejledning om godkendelse af saltvandsbaseret fiskeopdræt I vejledning nr. 9163 af 31. marts 2006 om godkendelse af saltvandsbaseret fiskeopdræt foretages følgende ændringer:
 1. Afsnit III. 2. Vilkår om udledning af næringssalte og organisk stof affattes således:
III. 2. Vilkår om udledning af næringssalte og organisk stof Anlæggets stofbidrag for kvælstof (N) og fosfor (P) beregnes som differencen mellem de med foderet tilførte og de med nettoproduktionen af fisk fraførte mængder N og P.
Ved beregningen af de fraførte stofmængder i forbindelse med afgørelser om meddelelse af miljøgodkendelse eller om påbud efter miljøbeskyttelseslovens § 41 forudsættes det, at fiskens indhold af N og P udgør henholdsvis 2,95 % og 0,414 %. Ved eventuelle afgørelser om eksisterende havbrug, som måtte blive truffet med virkning inden den 1. april 2020, benyttes dog for fiskens indhold af N og P tallene 3,0 % og 0,5 % for perioden indtil påbegyndelse af det nye produktionsår i 2020 men senest den 1. april 2020.
 I forbindelse med tilsyn med overholdelse af vilkårene for udledning af N og P i gældende tilladelse eller godkendelse anvendes de beregningsforudsætninger, som fremgår af eller ligger til grund for den konkrete tilladelse eller godkendelse.
Beregning af stofbidraget for organisk stof kan foretages via Produktionsbidragsmodel for rognfisk (regnbueørreder, 800-4000g) i saltvand.
Produktionsbidragsmodellen kan rekvireres via www.aquawaste.dk.
Det skal oplyses, at der til beregningen skal anvendes en del parametre (protein, kulhydrat m.m.) som kan indhentes hos foderleverandøren.
Herudover skal havbrugeren skønne over foderspildet.
 Der skal fastsættes en maksimal årlig udledning af N og P.
Desuden skal der fastsættes en maksimal specifik udledning af N, P og organisk stof (modificeret BI5). Den specifikke udledning defineres som udledt stofmængde i kilo pr. (netto) produceret enhed i tons.
De fastsatte værdier må ikke overstige de nedenfor anførte parametre:
 Kg pr. ton netto-produceret fisk.
 For havbrug skal fastsættes, at bundspuling af aflejringer under anlæggene ikke er tilladt.
 Ved produktion af andre fiskearter end regnbueørred kan andre dokumenterede værdier for stofudledninger, N- og P-indhold i fisk og rensningsgrader tillades anvendt.
 2. Afsnit III. 4. Bedst tilgængelig teknologi affattes således:
III. 4 Bedste tilgængelige teknik Virksomheder, der forurener, skal ifølge miljøbeskyttelsesloven begrænse forureningen, så det svarer til de bedste tilgængelige teknikker (BAT, best available techniques). Der kan læses nærmere om BAT på Miljøstyrelsens hjemmeside.
