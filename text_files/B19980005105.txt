 I medfør af § 4 i lov nr. 1015 af 3. december 1996 om befordringsrabat til  

 efterlønsmodtagere m.fl., som ændret ved lov nr. 50 af 27. januar 1998,  

 fastsættes følgende:
 § 1.  Ved de transportansvarlige forstås i denne  

 bekendtgørelse Hovedstadsområdets Trafikselskab (HT), fælleskommunale  

 trafikvirksomheder samt, i amter uden fælleskommunale trafikvirksomheder,  

 amtsrådet eller kommunalbestyrelsen.
 § 2.  De transportansvarlige yder rabat i henhold til  

 loven ved efterlønsmodtageres, overgangsydelsesmodtageres og  

 seniorydelsesmodtageres køb af abonnementskort med billede til personligt  

 brug.
Stk. 2.  Rabat kan ydes til abonnementskort med  

 gyldighed i op til 12 måneder.
Rabat kan dog kun ydes så længe, den  

 pågældende modtager efterløn, overgangsydelse eller seniorydelse.
 Stk. 3.  Rabatten udgør 50 pct. af den ordinære pris på  

 abonnementskortet.
§ 3.  Ved salget af abonnementskortet skal de  

 transportansvarlige have forevist personlig legitimation med billede.
Som  

 legitimation kan anvendes kørekort, pas eller Dankort.
Stk. 2.  Der skal endvidere fremlægges dokumentation  

 for, at pågældende modtager efterløn, overgangsydelse eller seniorydelse.  

 Dokumentationen kan være den seneste udbetalingsspecifikation fra  

 arbejdsløshedskassen.
Den pågældendes personnummer skal fremgå af  

 udbetalingsspecifikationen.
Der kan i stedet fremlægges en erklæring fra  

 arbejdsløshedskassen om, at pågældende modtager efterløn, overgangsydelse  

 eller seniorydelse.
Stk. 3.  De transportansvarlige kan beslutte, at  

 fornyelse af abonnementskort kan ske ved skriftlig henvendelse.
Ved  

 fornyelsen skal dokumentation efter stk. 2 medsendes.
 Stk. 4.  De transportansvarlige skal ved salget  

 registrere køberens personnummer, abonnementskortets ordinære pris, kortets  

 gyldighedsperiode og den ydede rabat.
 § 4.  Direktoratet for Arbejdsløshedsforsikringen  

 (DfA) refunderer 90 pct. af det beløb, der i medfør af § 2 er ydet i rabat.
Stk. 2.  Refusionsanmodningen fremsendes til DfA efter  

 udløbet af hvert kvartal.
Anmodningen skal være modtaget i DfA senest 3  

 måneder efter kvartalets udløb.
 Stk. 3.  De enkelte transportansvarlige indsender  

 opgørelsen direkte til DfA.
 § 5.  Refusionsanmodningen skal vedlægges en  

 edb-læsbar diskette, som opfylder kravene i bilag 1. Der skal være angivet  

 køberens personnummer, abonnementskortets ordinære pris og kortets  

 gyldighedsperiode samt den ydede rabat.
 § 6.  Refusionsanmodningen skal attesteres af den  

 eksterne revisor for den enkelte transportansvarlige.
 Stk. 2.  Ved attestationen skal revisoren erklære, at  

 der hos den transportansvarlige er etableret betryggende forretningsgange,  

 der sikrer, at rabatten er ydet i overensstemmelse med loven, samt at  

 rabatten er opgjort korrekt og i overensstemmelse med den  

 transportansvarliges registreringer.
Stk. 3.  Såfremt revisoren på forhånd har erklæret, at  

 der er etableret betryggende forretningsgange jf. stk. 2, kan der uden  

 attestation efter stk. 1 ske aconto afregning af refusion i løbet af  

 kalenderåret.
Efter kalenderårets udløb skal revisoren attestere, at alle  

 betingelser i stk. 2 er opfyldt.
 Stk. 4.  Hvert år i januar skal DfA have meddelelse om,  

 hvem der er underskriftsberettiget for den enkelte transportansvarlige.
 § 7.  DfA overfører refusionsbeløbet til en konto hos  

 de transportansvarlige.
 § 8.  Bekendtgørelsen træder i kraft den 1. februar  

 1998.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 1016 af 3. december 1996 om  

 refusion af befordringsrabat til efterlønsmodtagere.
Direktoratet for  

 Arbejdsløshedsforsikringen, den 27. januar 1998 Ulrich Burg / Søren Balslev Bilag 1 Krav: Komma-separeret ASCII-fil i DOS format, leveret på en 3 1/2'  

 HD-diskette med filnavnet INDDATA.TXT Filen skal opbygges således, at første linie (START-POST) indeholder  

 oplysninger om, hvem der indleverer data.
De efterfølgende linier  

 (DATA-POSTER) indeholder oplysninger om hvert solgte kort og den ydede rabat.
 START-POST:
 Eksempel:
