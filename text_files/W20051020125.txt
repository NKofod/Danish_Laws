Klage over, at praktiserende læge havde brudt sin tavshedspligt ved  

 videregivelse  

 af oplysninger om en patient til socialforvaltningen Nævnet fandt, at den praktiserende læge ikke havde  

 overtrådt sin tavshedspligt.
 Nævnet oplyste, at det følger af lov om patienters  

 retsstilling § 26, stk. 2, nr. 1, at en læge kan videregive  

 helbredsoplysninger  

 til offentlige myndigheder uden patientens samtykke, hvis det følger af lov,  

 at  

 oplysningerne skal videregives til myndigheden, og oplysningerne må antages  

 at  

 være af væsentlig betydning for myndighedens sagsbehandling.
Nævnet fandt, at lægen, da hun den 3. december 2002  

 blev ringet op af en sagsbehandler fra socialforvaltningen, måtte forstå  

 opkaldet således, at hun var forpligtet til at videregive de ønskede  

 oplysninger  

 angående hendes vurdering af, om der var grundlag for en sygemelding, og at  

 hun  

 kunne gøre dette uden at tage kontakt til patienten.
Lægen kunne således  

 efter  

 nævnets opfattelse gå ud fra, at man fra de sociale myndigheders side havde  

 foretaget det fornødne, for så vidt angik et eventuelt samtykke fra  

 patienten.
