Meddelelser fra Søfartsstyrelsen A.  

 Arbejdsmiljø i skibe.
Kapitel XI B   Sikkerhedsarbejde, 1. juli  

 2002 Afsnit B	Sikkerhedsarbejde i fiskeskibe Regel  

 1	Anvendelse 1	Bestemmelserne i dette afsnit gælder for alle  

 former for arbejde udført i fiskeskibe, hvorved forstås et skib,  

 som anvendes til erhvervsmæssig fangst af fisk m.v., og hvis  

 nationalitetsbevis er forsynet med havnekendingsnummer.
 2	I fiskeskibe skal alle, der er beskæftiget med  

 fiskeri, tilknyttes et havnesikkerhedsudvalg.
 3	På fiskeskibe, hvor der arbejder 8 eller flere  

 personer, inkl. skibsføreren, gælder samme regler til  

 sikkerhedsorganisation som i kapitel XI, afsnit A om sikkerhedsarbejde i  

 handelsskibe og større fiskeskibe.
Regel  

 2	Havnesikkerhedsudvalgene 1	Der oprettes havnesikkerhedsudvalg i et passende  

 antal områder efter forhandlinger mellem fiskeriets organisationer og  

 Søfartsstyrelsen.
Antallet af havnesikkerhedsudvalg kan alt efter  

 behov revideres hvert tredie år.
2	Hvert havnesikkerhedsudvalg består af et  

 ligeligt antal partsfiskere og redere.
Antallet af henholdsvis partsfiskere  

 og redere skal være mindst 2 og højst 5. Antallet af  

 repræsentanter fastsættes efter forhandlinger mellem fiskeriets  

 organisationer.
3	Havnesikkerhedsudvalget vælger selv sin  

 formand.
Formandsposten går hvert andet år på skift mellem  

 en partsfisker- og en rederrepræsentant.
 4	Til havnesikkerhedsudvalget kan knyttes en  

 arbejdsmiljøkonsulent for partsfiskerne og en  

 arbejdsmiljøkonsulent for rederne.
5	Partsfiskerne vælger medlemmer til  

 havnesikkerhedsudvalget for det pågældende område.
Valget  

 gælder for 2 år, eller indtil en valgt partsfisker ophører  

 i erhvervet.
Genvalg kan finde sted.
6	Rederne vælger medlemmer til  

 havnesikkerhedsudvalget for det pågældende område.
Valget  

 gælder for 2 år, eller indtil en valgt repræsentant  

 ophører i erhvervet.
Genvalg kan finde sted.
 7	Havnesikkerhedsudvalget meddeler  

 Søfartsstyrelsen navnene på udvalgets medlemmer senest 4 uger  

 efter valget har fundet sted.
 8	Valg foregår efter en særlig procedure  

 aftalt mellem fiskeriets organisationer og godkendt af  

 Søfartsstyrelsen.
 9	Uoverensstemmelser om retningslinier for valg og  

 valgbarhed, herunder spørgsmål om hvilke regler der finder  

 anvendelse og om brud på eller fortolkning af reglerne, afgøres  

 ved fagretlig behandling efter bestemmelserne i lov om  

 arbejdsretten.
Regel 3	Opgaver 1	Havnesikkerhedsudvalget skal planlægge, lede og  

 koordinere sikkerheds- og sundhedsarbejdet for fiskere.
Udvalget skal  

 registrere fiskernes arbejdsmiljøproblemer og rådgive ved  

 løsning af arbejdsmiljømæssige spørgsmål.
2	Havnesikkerhedsudvalget skal sørge for, at  

 årsagerne til ulykkestilfælde, forgiftninger og erhvervsbetingede  

 lidelser samt tilløb hertil undersøges, og foranledige  

 gennemført foranstaltninger, der hindrer gentagelser.
Udvalget skal  

 een gang om året udarbejde en samlet oversigt over arbejdet i udvalget.  

 Oversigten skal på anmodning indsendes til Søfartsstyrelsen.
3	Havnesikkerhedsudvalget skal holde sig orienteret om  

 de bestemmelser for sikkerhed og sundhed, der er fastsat for at beskytte  

 fiskerne.
Udvalget skal opstille principper for nødvendig  

 oplæring og instruktion og sørge for, at der føres en  

 stadig kontrol med overholdelse af sikkerhedsbestemmelserne.
Regel 4	Møder 1	Havnesikkerhedsudvalget skal holde ordinært  

 møde mindst en gang i kvartalet.
Udvalget skal derudover holde  

 møde, når der indtræffer alvorlige ulykker, alvorlige  

 forgiftninger eller andre alvorlige sundhedsskader, samt når der i  

 øvrigt er behov herfor.
Ekstraordinært møde holdes,  

 når formanden skønner det nødvendigt, eller hvis mindst 2  

 udvalgsmedlemmer fremsætter ønske herom.
 2	Der skal indkaldes til ordinære møder i  

 havnesikkerhedsudvalget i god tid.
3	Der skal udarbejdes referat af møderne i  

 havnesikkerhedsudvalget.
Referater fra møder i havnesikkerhedsudvalget  

 skal sendes til samtlige berørte organisationer i området samt  

 på anmodning til Søfartsstyrelsen.
Regel 5	Redernes pligter 1	Rederne skal sørge for, at medlemmerne af  

 samtlige havnesikkerhedsudvalg får den fornødne tid til  

 rådighed til at varetage deres pligter i sikkerhedsarbejdet.
 2	Rederne skal give medlemmerne af  

 havnesikkerhedsudvalgene lejlighed til at erhverve sig den fornødne  

 viden om eller uddannelse i sikkerheds- og sundhedsmæssige  

 spørgsmål.
 3	Rederne afholder udgifterne ved  

 havnesikkerhedsudvalgsmedlemmernes hverv og godtgør tab af  

 indtægt, herunder udgifter og indtægtstab i forbindelse med  

 nødvendig deltagelse i sikkerheds- og arbejdsmiljøkurser m.v.
 4	Uoverensstemmelser om de i stk. 3 nævnte  

 forhold, herunder spørgsmål om hvilke regler der finder  

 anvendelse og om brud på eller fortolkning af reglerne, afgøres  

 ved fagretlig behandling efter bestemmelserne i lov om arbejdsretten.
 5	Rederne har pligt til at gøre medlemmerne af  

 havnesikkerhedsudvalget for det pågældende område bekendt  

 med krav, som Søfartsstyrelsen skriftligt giver til et i området  

 hjemmehørende fiskeskib udover, hvad der er indeholdt i de periodiske  

 syn.
Regel 6	Uddannelse,  

 (»§8-kursus«) 1	Søfartsstyrelsen kan efter indhentet udtalelse  

 fra Skibstilsynsrådet fastsætte regler eller retningslinier for  

 den arbejdsmiljøuddannelse, som havnesikkerhedsudvalgenes medlemmer  

 skal gennemgå, herunder om form og indhold.
Det kan herunder  

 fastsættes, hvilke krav der skal stilles til kursusinstruktøren.
 2	Uddannelsen skal for medlemmerne af  

 havnesikkerhedsudvalgene have en varighed på 32 timer.
 3	Senest 4 uger efter oprettelsen af et  

 havnesikkerhedsudvalg eller ved nyvalg til udvalget skal formanden for det  

 pågældende havnesikkerhedsudvalg tilmelde medlemmerne til et af  

 Søfartsstyrelsen godkendt arbejdsmiljøkursus.
 4	Undtaget fra stk. 3 er medlemmer, der i forvejen har  

 fået den foreskrevne arbejdsmiljøuddannelse.
 5	Medlemmer af havnesikkerhedsudvalg har pligt til at  

 deltage i den krævede uddannelse.
