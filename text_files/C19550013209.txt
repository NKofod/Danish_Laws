(Til samtlige udskrivningschefer,  

 lægdsforstandere og lægdsmænd) Man skal herved meddele, at der den 20. januar 1955 mellem Danmark og Det  

 Forenede Kongerige Storbritannien og Nord Irland er afsluttet en overenskomst  

 angående militærtjeneste, jfr. udenrigsministeriets bekendtgørelse nr. 22 af  

 21. maj 1955. Overenskomsten bestemmer bl.a., at personer, som er  

 værnepligtige i begge lande, og som har aftjent værnepligt i et af dem, skal  

 anses for derved også at have aftjent værnepligten i det andet land.
Det er  

 dog en betingelse for at nyde denne begunstigelse, at de som bevis for  

 således at have aftjent deres værnepligt fremviser en behørigt legaliseret  

 attest, der på begæring udstedes af de kompetente myndigheder i det land,  

 hvor værnepligten virkeligt er aftjent.
 Aftjening af værnepligt i det danske civilforsvarskorps er i  

 overenskomsten ligestillet med aftjening af værnepligten i det militære  

 forsvar.
 Efter optagelsen i lægdsrullen af personer, om hvem det vides, at de  

 omfattes af nærværende overenskomst (statsborgerskab både i Danmark og Det  

 Forenede Kongerige), skal udskrivningsmyndighederne, gøre de pågældende  

 personer bekendt med, at de har valget mellem at aftjene deres værnepligt i  

 det ene eller i det andet af de to lande, indtil de fylder 21 år, med mindre  

 de fremsætter anmodning i modsat retning.
 Personer, der omfattes af overenskomsten, og som af lægelige grunde er  

 fundet uskikket til militærtjeneste, eller som i overensstemmelse med  

 lovgivningen om værnepligt i Det Forenede Kongerige fritages for tjeneste i  

 de væbnede styrker, skal anses for at have aftjent deres værnepligt, hvis de  

 som bevis for tjenstudygtigheden eller fritagelsen fremlægges en af Det  

 Forenede Kongeriges kompetente myndigheder udstedt, behørigt legaliseret  

 attest herom.
 Personer, der omfattes af overenskomsten, og som frivilligt er indtrådt i  

 Det Forenede Kongeriges væbnede styrker og har gjort tjeneste i et tidsrum,  

 som ikke er kortere end den tjenestetid, der ved tidspunktet for  

 hjemsendelsen er fastsat i Det Forenede Kongeriges lovgivning, skal anses for  

 at have aftjent deres værnepligt her i landet.
Personer, der omfattes af overenskomsten, og som af de kompetente  

 myndigheder i Det Forenede Kongerige har fået bevilget udsættelse med  

 indkaldelse, må ikke indkaldes til aftjening af værnepligt før udsættelsen er  

 udløbet.
Som bevis for sådan udsættelse anses en behørigt legaliseret attest,  

 udstedt af de kompetente myndigheder i Det Forenede Kongerige.
Personer, der omfattes af overenskomsten, og som under deres tjeneste i  

 Det Forenede Kongeriges væbnede styrker får orlov for at begive sig til  

 Danmark, må ikke indkaldes til aftjening af værnepligt i Danmark, hvis de  

 fremlægger en behørigt legaliseret attest, udstedt på deres anmodning af de  

 kompetente myndigheder i Det Forenede Kongerige.
Attesten skal indeholde  

 oplysning om efternavn, fornavne, rang, regiment eller tjenestegren, og den  

 pågældende persons identifikationsnummer tillige med datoen for orlovens  

 begyndelse og udløb.
Den pågældende skal når som helst under sit ophold på  

 forlangende fremlægge denne attest.
 INDENRIGS- OG BOLIGMINISTERIET, DEN 6.  

 AUGUST 1955.
P.
M.
V.
 Zeuthen.
 /Rossel.
