Bekendtgørelse om anvendelse af Natur- og Miljøklagenævnets digitale selvbetjeningsløsning I medfør af § 18 a i lov om Natur- og Miljøklagenævnet, jf. lovbekendtgørelse nr. 736 af 14. juni 2013, fastsættes:
 § 1. Forvaltningsmyndigheder skal anvende digital selvbetjening ved videresendelse af klager til Natur- og Miljøklagenævnet.
 § 2. Forvaltningsmyndigheder skal endvidere anvende digital selvbetjening ved efterfølgende kommunikation med Natur- og Miljøklagenævnet vedrørende klagesager, der er videresendt til nævnet, jf. § 1.
 § 3. Natur- og Miljøklagenævnet kan i særlige tilfælde undtage en forvaltningsmyndighed fra pligten til at anvende digital selvbetjening.
 § 4. Bekendtgørelsen træder i kraft den 23. oktober 2014.
 Stk. 2. For så vidt angår klager over afgørelser truffet før den 23. oktober 2014, finder de hidtil gældende regler anvendelse.
