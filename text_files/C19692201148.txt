 Uddannelsen i bagerfaget skal foregå således, at lærlingen foruden at  

 kunne udføre sit svendestykke, efter endt læretid kan udføre almindeligt godt  

 bager- og konditorarbejde.
 Uddannelsen skal derfor tilrettelægges således, at lærlingen får kendskab  

 til de i faget sædvanligt anvendte materialer, lærer at benytte det  

 nødvendige værktøj og kan udføre de i faget almindeligt forekommende  

 praktiske arbejder, f.eks.:
 1. Dejglægning og dejgføring.
 2. Rulning af dejge.
 3. Raskning.
 4. Afbagning.
 5. Opslåning af wienerbrød, butterdejg og herdbrød.
 6. Opslåning af morgenbrød og kuvertbrød.
 7. Fremstilling af småkager.
 8. Fremstilling af lagkager og andre konditorkager.
 9. Fremstilling af kransekage (kransekagetoppe,  

 overflødighedshorn, kransekagestænger og makronkonfekt).
 10. Fremstilling af Petit fours og tørkager.
 11. Temperering og anvendelse af overtrækschokolade.
 12. Rengøring af bageriet.
 I øvrigt må det iagttages, at der bibringes lærlingen forståelse af de  

 almindelige hygiejniske krav ved fremstilling af fødevarer, og at han kan  

 arbejde renligt og selvstændigt.
