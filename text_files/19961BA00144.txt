Nr BSF 144 Forslag til folketingsbeslutning om etablering af mulighed for at spille  

 på cykelløb Fremsat af Ole Donner (DF) Kristian Thulesen Dahl (DF) Pia Kjærsgaard (DF)  

 Poul Nødgaard (DF) den 6. maj 1997 Folketinget pålægger regeringen at ændre lovgivningen således, at Dansk Tipstjeneste får mulighed for at modtage indskud og indgå væddemål på cykelløb.
Bemærkninger til forslaget Danskerne er meget interesserede i at kunne spille på cykelløb, ikke  

 mindst når Bjarne Riis, Rolf Sørensen og de andre kendte danske cykelryttere  

 deltager i store løb.
 Efter de gældende regler kan Dansk Tipstjeneste ikke arrangere sådanne  

 spil på oddset med det resultat, at spillerne sender penge til udenlandske  

 book-makere.
 Tidligere var der totalisatorspil på cykelsport med bevilling til  

 cykelbanerne i bl.a. Århus, Odense og Ordrup, men da disse baner ikke længere  

 har totalisatorspil, vil det ikke genere disse baner, at der gives en  

 bevilling til Dansk Tipstjeneste.
Skriftlig fremsættelse Ole Donner (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om etablering af mulighed for at  

 spille på cykelløb.
(Beslutningsforslag nr.
B 144).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
