INDHOLD CIRKULÆRE Almindelige bemærkninger Bemærkninger til de enkelte bestemmelser AFTALE § 10.  Opretholdelse af bestemmelser § 11.  Ikrafttræden og opsigelse af aftalen PROTOKOLLAT vedrørende Arbejdsmedicinsk Klinik BILAG med opretholdte bestemmelser Hoslagt fremsendes aftale om alternative regler for  

 arbejdstilrettelæggelse for de underordnede sygehuslæger på Rigshospitalet  

 indgået mellem Finansministeriet og Foreningen af Yngre Læger i henhold til  

 protokollat 5 i Overenskomsten for Læger i staten 1991.
 Under forhandlingerne har parterne været enige om:
Til § 2. Normaltjeneste på tjenestestedet Bestemmelsen om, at dagarbejdstiden påbegyndes på samme tid for alle  

 underordnede sygehuslæger, kan fraviges efter lokal drøftelse, hvis der på  

 afdelinger er særlige vilkår, der gør det mere hensigtsmæssigt med en anden  

 påbegyndelse af dagarbejdstiden, såfremt de uddannelsesmæssige hensyn ikke  

 dermed tilsidesættes.
Til § 5. Øvrige arbejdstilrettelæggelsesforhold Bestemmelsen om, at normaltjeneste efter kl. 18 normalt højst kan pålægges  

 hvert 6. døgn, skal sikre, at lægerne har en vis del af deres arbejdstid i  

 dagarbejdstiden og at lægerne ikke har en urimelig vagtbelastning.
 Af samme grund skal vagtarbejdet normalt fordeles ligeligt mellem  

 vagtlagets læger.
 Vagtarbejdet kan dog i en periode være fordelt mellem vagtlagets læger på  

 anden vis af f.eks. uddannelses- og oplæringsmæssige årsager.
Bestemmelsen er ikke til hinder for lokalt at aftale en anden  

 tilrettelæggelse af normaltjenesten, hvis der konkret er behov for det.
For  

 eksempel kan der være brug for en anden tilrettelæggelse af normaltjenesten  

 ved ambulatorietjeneste om aftenen.
Til § 7 stk. 1. Effektivt arbejde under vagttjeneste Ved vurderingen af den gennemsnitlige belastning af telefonopkald i et  

 vagtlag tages der udgangspunkt i telefonopkaldenes længde, tidspunkter på  

 døgnet, antal og afledte aktiviteter.
 Der er således ikke nødvendigvis tale om en minut-for-minut-opgørelse  

 eller en opgørelse, hvor et telefonopkald tæller en time uanset længde.
Administrations- og Personaledepartementet Den 21. januar 1993 P.M.V.
 E.B.
Bodil Kaule Aftale om alternativ arbejdstilrettelæggelse mv.
for underordnede sygehuslæger på Rigshospitalet Som led i 1150-arbejdet er der med protokollat nr. 5 i Overenskomsten for  

 Læger i staten 1991 åbnet mulighed for, at der i overenskomstperioden kan  

 aftales forsøg med alternative regler for arbejdstilrettelæggelse mv. inden  

 for en arbejdsgiverparts område.
 Sådanne aftaler om alternative regler træder i stedet for en række  

 bestemmelser i §§ 4-13 i Overenskomsten for Læger i staten, jf. dog denne  

 aftales § 10 vedrørende opretholdte bestemmelser.
 Mellem Finansministeriet og Foreningen af Yngre Læger er der aftalt  

 følgende om arbejdstilrettelæggelse mv. for underordnede sygehuslæger på  

 Rigshospitalet.
§ 1.  Arbejdstilrettelæggelse Arbejdet kan tilrettelægges på følgende måder:
 Arbejdstidens fordeling på ugens dage fastsættes af Rigshospitalet eller  

 den afdeling eller lignende, der er bemyndiget hertil, under hensyntagen til  

 arbejdsgangen.
 Der skal foreligge en plan over normaltjenester, vagt på tjenestestedet,  

 vagt uden for tjenestestedet og ugentlige fridage mindst 4 uger forud.
§ 2.  Normaltjeneste på tjenestestedet Normaltjeneste på tjenestestedet er en forud fastlagt periode med  

 effektivt arbejde af 6 til 13 timers varighed.
 Normaltjeneste kan tilrettelægges alle ugens dage.
 Hvor arbejdsmiljøbestemmelserne ikke forhindrer det, begyndes dagarbejdet  

 på samme tid for alle underordnede sygehuslæger.
 Dagarbejdstiden kan dog efter lokal drøftelse påbegyndes forskelligt for  

 den enkelte læge inden for tidsrummet 6.00 til 12.00 under hensyntagen til  

 afdelingens opgaver og den underordnede sygehuslæges uddannelse.
§ 3.  Vagt på tjenestestedet Det er en tjeneste, hvor lægen opholder sig på sygehuset og kan tilkaldes  

 til effektivt arbejde.
 Tjenesten kan indeholde forud fastlagte perioder med effektivt arbejde.
 Tjenesten kan tilrettelægges alle ugens dage.
 Tjenesten skal have en længde af 6 til 24 timers varighed.
Det effektive arbejde under tjenesten må maksimalt udgøre i alt 13 timer.  

 Ved lokalaftale kan grænsen hæves fra 13 til 16 timer.
Såfremt vagt på  

 tjenestestedet tilrettelægges som 2-skiftet tjeneste, kan 2. skift (af indtil  

 16 timers varighed) dog indeholde op til 16 timers effektivt arbejde, uden at  

 der indgås lokalaftale.
 Ved opgørelsen af det effektive arbejde under vagt på tjenestestedet  

 anvendes reglerne i denne aftales § 7 om effektivt arbejde under  

 vagttjeneste.
§ 4.  Tjeneste med efterfølgende vagt uden for  

 tjenestestedet Det er en tjeneste, som begynder med normaltjeneste eller vagt på  

 tjenestestedet og efterfølges af en periode med vagt uden for tjenestestedet,  

 hvor lægen kan tilkaldes til effektivt arbejde.
 Tjeneste med efterfølgende vagt uden for tjenestestedet kan tilrettelægges  

 alle ugens dage.
 Den indledende normaltjeneste/vagt på tjenestestedet skal have en længde  

 af mindst 6 timer.
 Den samlede tjeneste, fra lægen starter på tjenestestedet og indtil vagten  

 uden for tjenestestedet slutter, kan højst udgøre 24 timer.
 Det effektive arbejde under tjenesten, inklusive det effektive arbejde  

 under vagten uden for tjenestestedet, må maksimalt udgøre 13 henholdsvis 16  

 timer.
Vagt uden for tjenestestedet indebærer, at lægen skal kunne møde omgående  

 ved tilkald herom.
Lægen kan opholde sig uden for tjenestestedet, såfremt  

 vedkommende kan tilkaldes og kan give møde omgående, dog normalt senest 30  

 minutter efter at lægen er tilkaldt.
§ 5.  Øvrige arbejdstilrettelæggelsesforhold De nævnte arbejdsbelastningsgrænser på 13/16 timer samt 24-timers  

 grænserne er excl. den nødvendige arbejdstid, der medgår til  

 »overlap«, f.eks. ved morgenkonferencerne.
 Vagt uden for tjenestestedet kan normalt højst pålægges hvert 3. døgn.
 Normaltjeneste efter kl. 18.00 kan normalt højst pålægges hvert 6. døgn.
 Hvis arbejdet tilrettelægges som en kombination af vagt på tjenestestedet  

 og vagt uden for tjenestestedet, kan tjeneste (normaltjeneste og vagt uden  

 for tjenestestedet) efter kl. 18.00 normalt højst pålægges hvert 5. døgn.
 Ovenstående regler for arbejdstilrettelæggelsen gælder som gennemsnit for  

 normperioden.
 Såfremt arbejdstilrettelæggelsen indeholder normaltjeneste efter kl.  

 23.00, skal der stilles vagtværelse til rådighed for lægen.
§ 6.  Arbejdstid Den gennemsnitlige ugentlige arbejdstid er 37 timer.
 Stk. 2. Den ugentlige arbejdstid opgøres på følgende måde:
 Stk. 3. Normperioden er 3 måneder, men kan ved lokalaftale fastsættes til  

 en anden længde, dog minimalt 4 uger og maksimalt 6 måneder (26 uger).
§ 7.  Effektivt arbejde under vagttjeneste Det effektive arbejde under vagt uden for tjenestestedet opgøres og  

 indregnes i den ugentlige arbejdstid som den gennemsnitlige værdi af  

 arbejdet.
Det effektive arbejde under vagten opgøres pr. påbegyndt time, hvor  

 yderligere arbejde indenfor samme time ikke medregnes.
Telefonopkald under  

 vagten opgøres og indregnes dog svarende til den faktiske belastning.
 Stk. 2. Det gennemsnitlige antal timer fastlægges efter lokal forhandling  

 for hvert enkelt vagtlag.
 Stk. 3. Hvis parterne ikke kan blive enige, foretages en opgørelse af det  

 effektive arbejde under vagten i en 3-måneders periode.
Opgørelsesperioden kan være månederne september, oktober, november eller  

 månederne januar, februar, marts.
Hvis parterne kan blive enige, kan en anden  

 periode anvendes.
 På baggrund af opgørelsen fastlægges herefter den gennemsnitlige værdi af  

 det effektive arbejde under vagten.
Stk. 4. I de tilfælde, hvor man efter en opgørelse ikke kan blive enige om en gennemsnitlig vagtbelastning, skal det effektive arbejde løbende  

 registreres og indgå i opgørelsen af den enkelte læges arbejdstid.
 Stk. 5. En lokalaftale om gennemsnitsopgørelser kan af hver af parterne  

 opsiges med 3 måneders varsel.
 Når aftalen opsiges, indledes forhandlinger om en ny aftale.
 Er der ikke opnået enighed om en ny aftale, når den gamle udløber, skal  

 det effektive arbejde opgøres og honoreres løbende som i stk. 4, indtil en ny  

 aftale træder i kraft.
 § 8.  Vagtbetaling og holddriftstillæg mv.
 For hver times vagt uden for tjenestestedet (såvel belastet som ubelastet)  

 betales 1/3 timeløn, dvs. 1/1924 af lægens årsløn i henhold til § 14 - § 16 i  

 Overenskomsten for Læger i staten 1991, inklusive faste årlige tillæg, men  

 eksklusive lægens eget pensionsbidrag.
 Stk. 2. I forbindelse med normaltjeneste og vagt på tjenestestedet ydes  

 følgende holddriftstillæg pr. times tjeneste:
 På hverdage kl. 18.00 - 8.00 kr. 32 i grundbeløb (niveau okt. 1984),  

 svarende til kr. 39,78 pr. 1. april 1992.
 På lørdage, søndage og søgnehelligdag kl. 8.00 - 18.00 kr. 32 i grundbeløb  

 (niveau okt. 1984), svarende til kr. 39,78 pr. 1. april 1992.
 På lørdage, søndage og søgnehelligdage kl. 18.00 - 8.00 kr. 48 i  

 grundbeløb (niveau okt. 1984), svarende til kr. 59,67 pr. 1. april 1992.  

 Tillægget ydes i tidsrummet fra fredag kl. 24.00 til mandag kl. 8.00.
 Der udbetales ikke holddriftstillæg for dagarbejdstid på hverdage før kl.  

 8.00.
 Der ydes ikke herudover ulempebetaling (natpenge mv.) eller  

 tidskompensation for arbejde på de nævnte tidspunkter.
Stk. 3. Til læger, der deltager i vagtlag med lav belastning, hvor der  

 enten udelukkende efterspørges telefonisk konsultation, eller hvor fremmøde  

 er sjældent, men hvor tilkaldstiden oftest er væsentligt over 30 minutter,  

 kan der ydes et tillæg pr. vagt.
Tillægget fastsættes af overenskomstens  

 parter efter lokal forhandling for hvert enkelt vagtlag.
 Tillægget ydes også under fravær på grund af sygdom eller graviditet.
 Tillægget træder i stedet for honoreringen af vagt uden for tjenestestedet  

 i henhold til stk. 1.
 Stk. 4. Holddriftstillægget i henhold til stk. 2 og tillæg i henhold til  

 stk. 3 reguleres som særligt tillæg til tjenestemænd.
 Stk. 5. I stedet for betaling af vagtarbejdet i henhold til § 8 stk. 1  

 kan Rigshospitalet bestemme, at vagt uden for tjenestestedet (såvel belastet  

 som ubelastet) indregnes med 1/3 time pr. time i den gennemsnitlige ugentlige  

 arbejdstid i henhold til § 8 stk. 1. Betaling af vagt uden for tjenestestedet  

 finder i så fald ikke anvendelse.
 § 9.  Overarbejde.
 Overarbejde i forlængelse af normaltjeneste og efter ophør af vagt  

 honoreres i henhold til § 7 i Overenskomsten for Læger i staten.
§ 10.  Opretholdte bestemmelser. (* 1) De opretholdte  

 bestemmelser i §§ 4-13 er optrykt som bilag til denne aftale.(slut på note) Bestemmelserne i denne aftale erstatter §§ 4-13 i Overenskomsten for Læger  

 i staten med følgende undtagelser, som fortsat er gældende:
§ 4  pkt. 6 vedr. mistede fridage, § 4  pkt. 7 vedr. tilkald til tjeneste uden for  

 normaltjeneste/rådighedstjeneste, § 5,  stk. 4., 2. punktum vedr. varsler om frihed for  

 udført særlig tjeneste, § 5,  stk. 5. vedr. opgørelse af tjenestetidssaldo ved  

 fratræden, § 6,  stk. 4. vedr. varsler ved ændret normaltjeneste, § 7  vedr. overarbejde, § 8  vedr. frihed og erstatningsfrihed, § 9,  vedr. tilkald til tjeneste uden for  

 normaltjeneste/rådighedstjeneste, § 13,  stk. 5. vedr. varsler ved ændret  

 rådighedstjeneste, § 13,  stk. 9 vedr. hviletidsbestemmelser, Protokollat nr. 2 for så vidt angår bestemmelserne ad §§ 4-13:
Bilag 1, gengivet i I. afsnit.
Ad varsel om ændring til flere eller færre  

 skift samt ad § 7 Overarbejde er opretholdt.
 I I. afsnit gælder ad § 25. Tjenestefrihed, Kursusdeltagelse, samt  

 afsnittet vedrørende Forhandlingsret naturligvis fortsat.
 Bilag 2, aftale om hviletid og fridøgn.
 Bilag 3, gengivet under afsnit II, er naturligvis også fortsat gældende.
 § 11.  Ikrafttræden og opsigelse af aftalen.
 Aftalen har virkning fra den 1. april 1993.
 Stk. 2. Aftalen kan opsiges skriftligt af hver af parterne til udløbet af  

 en måned med 3 måneders varsel dog tidligst til et år efter dens indgåelse,  

 hvorefter forsøgsordningen bortfalder og bestemmelserne i Overenskomsten for  

 Læger i staten gælder.
 Foreningen af Yngre Lægers underskrift er afgivet under forbehold af de  

 kompetente forsamlingers godkendelse.
København, den 9. november 1992 Foreningen af Yngre Læger  

 Finansministeriet Lise Møller P.M.V.
 E.B.
PROTOKOLLAT På Arbejdsmedicinsk Klinik ydes der i henhold til bestemmelsen i aftalens  

 § 8 stk. 3 om vagtbetaling i vagtlag med lav belastning et tillæg pr. vagt på  

 kr. 400 i grundbeløb (okt. 1984-niveau), svarende til kr. 497,27 pr. 1. april  

 1992.
 I tilfælde af fremmøde under vagten afspadseres effektivt arbejde time for  

 time.
 Aftalen om vagtbetaling på Arbejdsmedicinsk Klinik kan opsiges af hver af  

 parterne med 3 måneders varsel til udløbet af en måned.
København, den 9. november 1992 Foreningen af Yngre Læger  

 Finansministeriet Lise Møller P.M.V.
E.B BILAG til aftale om alternativ arbejdstilrettelæggelse mv.
for underordnede sygehuslæger på Rigshospitalet Uddrag af overenskomst for Læger i Staten med opretholdte bestemmelser, i  

 §§ 4-13:
§ 4.  Tjenestetidsbegreber 6. Mistede fridage Pålagt tjeneste på dage, hvor den underordnede læge i henhold til  

 tjenestelisten skulle have været tjenestefri. ......
7. Tilkald til tjeneste uden for  

 normaltjeneste/rådighedstjeneste Henvendelse til den underordnede læge om at give møde til arbejde i  

 perioder, hvor den pågældende er tjenestefri. ......
§ 5,  stk. 4 Orientering om frihed for udført særlig tjeneste, f.eks. overarbejde,  

 tjeneste på søn- og helligdage m.v. gives senest 48 timer forud for det  

 tidspunkt, hvor sidste tjeneste før frihedsperioden tiltrædes.
§ 5,  stk. 5 Ved fratræden opgøres den enkelte underordnede læges tjenestetidssaldo.  

 Afvigelser fra den gennemsnitlige ugentlige arbejdstid udlignes enten ved  

 betaling eller ved lønfradrag, jf. reglerne i Amtsrådsforeningens cirkulære  

 nr. 401 af september 1987. .......
§ 6,  stk. 4 Såfremt der for underordnede læger må  

 ændres i normaltjenestens beliggenhed i forhold til den i tjenestelisten  

 fastlagte, skal der gives et varsel på mindst 72 timer.
Hvis dette varsel  

 ikke overholdes, betales der for de omlagte timer 17,03 kr. (fra 1. april  

 1992 17,25 kr.) pr. time.
 Ved omlagte timer forstås timer, hvor lægen ifølge tjenestelisten ikke  

 skulle være i tjeneste, men som efter ændringen bliver normaltjenestetimer.  

 .......
§ 7.  Overarbejde Stk. 1 . Overarbejde søges godtgjort med frihed, der skal være af  

 samme varighed som det præsterede overarbejde med tillæg af 50% afrundet opad  

 til hele timer.
 Stk. 2 . Overarbejde opgøres således:
 Overarbejde af under 1/2 times varighed pr. tjeneste rundes opad til 1/2  

 time.
 Overarbejde mellem 1/2 og 1 times varighed pr. tjeneste rundes opad til 1  

 time.
 Stk. 3 . Såfremt overarbejde afvikles med frihed, sammenlægges  

 det således beregnede overarbejde i løbet af en måned, hvorefter der  

 tillægges 50%, og oprunding til hele timer foretages.
Stk. 4 . Såfremt erstatning med frihed ikke er givet ved udgangen  

 af den 3. måned, der følger efter den, i hvilken overarbejdet er præsteret,  

 betales dette med et beløb beregnet som 1/1924 af den til den pågældende  

 læges anciennitet svarende nettoårsløn med tillæg af 50% Stk. 5 . Såfremt overarbejdet afvikles med betaling, afregnes  

 dette i hele og halve timer med beløb, der beregnes efter de satser, der er  

 anført i bestemmelsen.
Stk. 6 . Når en læge tilsiges til at udføre overarbejde, skal  

 dette varsles dagen forud.
For manglende varsel til overarbejde ud over 1  

 time ydes et tillæg på 18,58 kr. (fra 1. april 1992 18,82 kr.).
§ 8.  Frihed og erstatningsfrihed Stk. 1 . Læger har normalt fri på lørdage, søndage og  

 søgnehelligdage.
 Stk. 2 . Såfremt en læge har været pålagt tjeneste  

 (normaltjeneste eller rådighedstjeneste) på en lørdag, søndag eller  

 søgnehelligdag, ydes en anden fridag herfor, for søndagens vedkommende inden  

 for den følgende uge.
 Stk. 3 . Der ydes en ugentlig fridøgnsperiode af 55 til 64 timers  

 samlet varighed.
Opdeles fridøgnsperioden, skal hver periode udgøre mindst 35 timer.
Disse  

 kan hver nedsættes med indtil 3 timer, såfremt der er indgået aftale om  

 nedsættelse af hviletiden.
 Sammenlægning af flere fridøgnsperioder sker ved at forlænge perioden med  

 24 timer pr. fridøgn.
Når der forekommer en søgnehelligdag, fritages den ansatte fra en  

 tjeneste.
Herved forøges antallet af korte frihedsperioder tilsvarende eller  

 normperioden reduceres med 7,4 timer.
 Stk. 4 . Inddrages en af ovennævnte frihedsperioder med et  

 kortere varsel end 4 uger, afvikles tjenesten efter bestemmelserne for  

 overarbejde, dog mindst for 6 timers tjeneste under forudsætning af, at den  

 mistede fridag ikke godtgøres med en erstatningsfridag.
 Stk. 5 . Overarbejde i forlængelse af  

 normaltjeneste/rådighedstjeneste honoreres efter de almindelige bestemmelser  

 for overarbejde, medmindre længden for fridøgnenes/søgnehelligdagsdøgnenes  

 frihedsperioder ikke overholdes.
§ 9.  Tilkald til tjeneste uden for  

 normaltjeneste/rådighedstjeneste Stk. 1 . Til læger, der uden at være pålagt rådighedstjeneste,  

 jf. § 13, tilkaldes uden for normaltjenesten, ydes der betaling som for  

 overarbejde, jf. § 7, stk. 2, dog mindst for 3 timer.
Der kan for flere  

 tilkald inden for 3 timer kun ydes overarbejdsbetaling for 3 timer.
For  

 tilkald ud over 3 timer ydes overarbejdsbetaling pr. påbegyndt time. ......
§ 13,  stk. 5 Såfremt der for underordnede læger må  

 ændres i rådighedstjenestens placering i forhold til den i tjenestelisten  

 fastlagte - herunder tildeling af ekstra rådighedstjeneste - skal der gives  

 et varsel på mindst 72 timer.
Hvis dette varsel ikke overholdes, ydes der pr.  

 time - herunder timer med effektivt arbejde - en godtgørelse svarende til  

 halvdelen af den i § 6, stk. 4, omhandlede godtgørelse. ......
§ 13,  stk. 9 Ved udarbejdelsen af den i § 5, stk. 4, nævnte tjenesteliste skal det  

 tilstræbes, at personalet ikke umiddelbart efter udført rådighedstjeneste  

 pålægges normaltjeneste i form af dagtjeneste eller døgnvagt.
 Såfremt de ansatte alligevel pålægges normaltjeneste i form af dagtjeneste  

 eller døgnvagt i tilslutning til en rådighedstjenestes ophør, og de  

 pågældende ikke under rådighedstjenesten har haft den foreskrevne hviletid,  

 jf. aftale af 21. januar 1982, indgået i henhold til kapitel 4 i  

 Arbejdsministeriets bekendtgørelse om hviletid og fridøgn af 15. august 1980,  

 skal de pågældende ikke tiltræde dagtjenesten eller døgnvagten, før de har  

 haft den foreskrevne hviletid efter afslutningen af arbejdet i sidste opkald  

 under rådighedstjenesten.
For de timer, hvori de pågældende af denne grund er fraværende den  

 følgende dag, foretages der et tidsfradrag for hver time, den ansatte skulle  

 have udført tjeneste.
For døgnvagter sker fradraget dog med de værdier pr.  

 time, som er anført i nærværende bestemmelses stk. 3. Fradraget foretages i  

 arbejdstidsopgørelsen eller i opgørelsen for arbejdstimer m.v.
 Den i 2. afsnit omhandlede hviletid under rådighedstjeneste udgør antallet  

 af rådighedstimer med fradrag af opkald, beregnet som anført i stk. 7, 2.  

 afsnit. ......
Protokollat nr. 2 For så vidt angår bestemmelserne ad §§ 4-13.
 Bilag 1. I. afsnit  .......
Varsel om ændring til flere eller færre skift Ved ændringer i arbejdstilrettelæggelsen, der medfører flere eller færre  

 skift, gives et varsel på 3 måneder. ........
ad § 7. Overarbejde Overarbejde bør så vidt muligt undgås.
Såfremt nødvendigt overarbejde  

 imidlertid får et sådant omfang, at det er muligt at konvertere overarbejdet  

 til stillinger, bør forslag herom fremsættes. ........
Bilag 2 Aftale om hviletid og fridøgn.
