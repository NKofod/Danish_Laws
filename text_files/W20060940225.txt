Beskæftigelseskrav,  

 52 uger, selvstændig virksomhed, væsentligt omfang, seneste 3 år Ankenævnet har behandlet Deres klage på møde den 20.  

 april 2006.
Nævnet traf denne AFGØRELSE De opfyldte ved Deres ledigmelding den 12. juni 2005  

 betingelsen for dagpengeret om 52 ugers selvstændig virksomhed i væsentligt  

 omfang inden for de seneste 3 år.
 Ankenævnet ændrer således direktoratets afgørelse af 1.  

 november 2005.
BEGRUNDELSE Det fremgår af reglerne, at retten til at opnå dagpenge  

 er betinget af, at et fuldtidsforsikret medlem har udøvet selvstændig  

 erhvervsvirksomhed i væsentligt omfang i mindst 52 uger inden for de sidste 3  

 år.
 Ved væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønmodtagerarbejde i over 30 timer pr. uge.
 Ankenævnet anser Dem i perioden 12. juni 2002-11. juni  

 2005 for at have udøvet selvstændig virksomhed i væsentligt omfang i mindst  

 52  

 uger.
Selv om omsætningen i Deres selvstændige virksomhed i  

 2002, 2003, 2004 og 2005 var henholdsvis kr. 198.900,-, kr. 51.400,-, kr.  

 35.879,- og kr. 38.076,-, lægger ankenævnet vægt på Deres oplysninger om, at  

 De  

 i hele 3 års perioden var fuldtidsbeskæftiget med virksomheden.
Nævnet lægger  

 videre vægt på det af Dem oplyste om, at Deres arbejdsopgaver var opsøgende  

 salgsarbejde, rejser, ordreformidling, tilbudsskrivning, forhandling,  

 udstillinger og besøg på messer.
Ankenævnet lægger videre vægt på det af Dem oplyste om,  

 at De havde brugt tid på at finde nye samarbejdspartnere, da omsætningen for  

 leverandører til den tyske møbelindustri var faldende.
Nævnet lægger videre  

 vægt på, at De i årevis levede af Deres selvstændige virksomhed.
Nævnet  

 finder  

 ikke, at det skal komme Dem til skade, at der i Deres virksomhed frem til  

 ophøret den 10. juni 2005 var nedsat økonomisk aktivitet i virksomheden.  

 Nævnet  

 anser således også denne aktivitet for selvstændig virksomhed i væsentligt  

 omfang.
REGLER Ankenævnet henviser til lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003, § 53, stk. 2, litra  

 a,  

 og stk. 8, og Arbejdsdirektoratets bekendtgørelse nr. 504 af 16. juni  

 2003 om beskæftigelseskrav og dagpengeperiode § 1, stk. 1, og  

 § 5,  

 stk. 1.
OPLYSNINGERNE I SAGEN Sagen er afgjort på grundlag af de akter, som er  

 modtaget fra direktoratet, samt Deres brev af 6. november 2005 til  

 ankenævnets  

 sekretariat.
På ankenævnets vegne Xxx  

  

 fuldmægtig De kan læse om afgørelsens retlige grundlag på de følgende  

 sider.
Kopi til:  

  

 xxx  

  

 Arbejdsdirektoratet  

  

 + akter Regler Lov om arbejdsløshedsforsikring m.v., jf. lovbekendtgørelse nr. 708 af  

 13. august 2003 § 53 Stk. 2.  

  

 Retten til  

 at opnå dagpenge i de i § 55, stk. 1 og 3, nævnte perioder er  

 endvidere betinget af, a)  

 	  

 at et  

 fuldtidsforsikret medlem har haft beskæftigelse som lønmodtager i en tid, som  

 sammenlagt svarer til beskæftigelse i fagets fulde, sædvanlige arbejdstid i  

 mindst 52 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang, Stk. 8.  

  

 Direktøren  

 for Arbejdsdirektoratet kan efter forhandling med Beskæftigelsesrådet  

 fastsætte  

 nærmere regler om anvendelsen af stk. 2-4, 6 og 7, herunder regler om,  

 at  

 timer, for hvilke der er udbetalt løn, kan indgå i beregningen af  

 beskæftigelseskravet.
Arbejdsdirektoratets bekendtgørelse nr. 504 af 16. juni 2003 om  

 beskæftigelseskrav og dagpengeperiode § 1.  

  

 Indplacering  

 i dagpengeperioden er for et fuldtidsforsikret medlem betinget af, at  

 medlemmet  

 har været beskæftiget som lønmodtager i en tid, som sammenlagt svarer til  

 beskæftigelse i fagets fulde, sædvanlige arbejdstid i mindst 52 uger inden  

 for  

 de sidste 3 år, eller i en tilsvarende periode har udøvet selvstændig  

 erhvervsvirksomhed i væsentligt omfang, jf. § 53, stk. 2, litra a,  

 i  

 lov om arbejdsløshedsforsikring m.v. (loven).
§ 5.  

  

 Selvstændig  

 virksomhed medregnes til opfyldelse af beskæftigelseskravet, hvis medlemmet  

 godtgør at have udøvet virksomheden i væsentligt omfang.
Ved væsentligt  

 omfang  

 forstås, at beskæftigelsen i den selvstændige virksomhed har haft et omfang,  

 der kan sidestilles med lønarbejde i over 30 timer pr. uge.
