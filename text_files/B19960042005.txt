I medfør af §§ 8, 30, 45, stk. 1, 61 og 62 i lov om kemiske stoffer og produkter, jf. lovbekendtgørelse nr. 21 af 16. januar 1996, fastsættes:
Anvendelsesbegrænsninger § 1.  Det er forbudt at anvende chlorerede phenoler og  

 salte og estere heraf ved fremstilling af træbeskyttelsesmidler.
 Stk. 2.  Pentachlorphenol, (PCP), (CAS nr. 87-86-5),  

 eller salte og estere heraf er ikke omfattet af forbudet i stk. 1, såfremt  

 stofferne opfylder de krav, der stilles i §§ 2-6.
 § 2.  Salg af kemiske stoffer og produkter, som  

 indeholder PCP eller salte og estere heraf i koncentrationer på 0,1 pct.  

 eller derover, er forbudt.
 Stk. 2.  Sådanne stoffer og produkter må kun sælges i  

 emballager indeholdende 20 liter eller derover og udelukkende til  

 erhvervsmæssige brugere.
 Stk. 3.  Ovenstående emballage skal mærkes letlæseligt  

 og uudviskeligt med teksten »Forbeholdt industriel og erhvervsmæssig  

 brug«.
 § 3.  Kemiske stoffer eller produkter af enhver art  

 til anvendelse ved tøjvask må ikke indeholde PCP eller salte heraf.
§ 4.  Forekomsten af andre chlorerede phenoler i  

 teknisk PCP må ikke overstige 12 pct. af det samlede indhold af chlorerede  

 phenoler.
Forekomsten af trichlorphenol må dog ikke overstige 0,5 pct. af det  

 samlede indhold af chlorerede phenoler.
 § 5.  Forekomsten af hexachlordibenzo-p-dioxin, alle  

 isomere, (H6CDD) i PCP eller salte og estere heraf må ikke overstige 1 ppm  

 (mg/kg).
 Stk. 2.  Forekomsten af H6CDD i produkter indeholdende  

 PCP eller salte og estere heraf må ikke overstige 1 ppm (mg/kg) i forhold til  

 indholdet af PCP eller salte og estere heraf i produktet.
 § 6.  Import, salg, eksport og anvendelse af varer  

 indeholdende PCP eller salte og estere heraf i en koncentration på 5 ppm  

 (mg/kg) eller derover er forbudt.
Kontrol, dispensation og klageadgang § 7.  Tilsyn og kontrol med overholdelse af reglerne i  

 bekendtgørelsen udøves af Miljøstyrelsen, jf. lovens regler herom.
 Stk. 2.  Miljøstyrelsen kan i ganske særlige tilfælde  

 tillade, at reglerne i bekendtgørelsen fraviges i forsknings-, udviklings-  

 samt analyseøjemed for så vidt dette vil være i overensstemmelse med direktiv  

 76/769/EØF.
 Stk. 3.  Miljøstyrelsens afgørelser efter stk. 1 og 2  

 kan ikke påklages til højere administrativ myndighed.
Straffe- og ikrafttrædelsesbestemmelser § 8.  Medmindre højere straf er forskyldt efter anden  

 lovgivning, straffes den, der overtræder reglerne i bekendtgørelsens §§ 1-6  

 med bøde, hæfte eller fængsel i indtil 1 år.
Stk. 2.  For overtrædelser, der begås af aktie-,  

 andels-, anpartsselskaber o.l., kan der pålægges selskabet bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten, kommunen eller  

 det kommunale fællesskab bødeansvar.
 § 9.  Bekendtgørelsen træder i kraft den 1. juni 1996.
 Stk. 2.  Miljø- og Energiministeriets bekendtgørelse nr.  

 582 af 28. november 1977, bekendtgørelse nr. 446 af 7. juni 1992, § 1, nr. 1  

 og bekendtgørelse nr. 454 af 16. juni 1991 § 14, stk. 4 ophæves.
Miljø- og Energiministeriet, den 21.  

 april 1996 Svend Auken / Leo Larsen (* 1) Bekendtgørelsen indeholder bestemmelser, der gennemfører Rådets  

 direktiv 91/173/EØF.
(* 2) Bekendtgørelsen er notificeret for Europa-Kommissionen i henhold til direktiv 94/10/EF.
