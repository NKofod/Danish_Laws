Endeligt  

 ophør, ophørt mere end midlertidigt, selvstændig virksomhed,  

 hovedbeskæftigelse, campingplads Ankenævnet har behandlet Deres klage på vegne af xxx, på  

 møde den 7. oktober 2004.
Nævnet traf følgende A F G Ø R E L S E Deres klient anses den 1. januar 2004 for ophørt mere  

 end midlertidigt med udøvelse af selvstændig virksomhed som  

 hovedbeskæftigelse,  

 således at hun opfylder denne betingelse for dagpengeret.
BEGRUNDELSE Det fremgår af reglerne, at dagpenge kun kan udbetales  

 til et medlem, som er ledigt.
 En selvstændig erhvervsdrivende anses for ledig, når hans  

 personlige arbejde i virksomheden er ophørt mere end midlertidigt.
 Et medlem anses for ophørt mere end midlertidigt med det  

 personlige arbejde i virksomheden, når medlemmet dokumenterer, at  

 virksomheden  

 endeligt er overdraget eller lukket.
 Ankenævnet anser Deres klients selvstændige virksomhed for lukket  

 den 1. januar 2004.
 Ankenævnet lægger vægt på, at Deres klients selvstændige  

 virksomhed blev momsafmeldt den 31. december 2003. Endvidere har Deres  

 klient,  

 oplyst, at sidste arbejdsdag var den 31. december 2003. Ifølge kvitteringer  

 af  

 31. december 2003 og 8. januar 2004 var der afhændet brugt driftsinventar,  

 herunder teleterminal, trådhylder og diverse legetøj m.m.
 Ankenævnet lægger videre vægt på, at amtet den 19. januar 2004  

 meddelte Deres klient, at campingpladsens udlejningstilladelse blev  

 annulleret,  

 idet hun havde oplyst, at campingpladsen var lukket den 1. januar 2004. Deres  

 klient oplyste den 21. januar 2004, at det resterende varelager overgik til  

 privat den 31. december 2003.
Ankenævnet lægger videre vægt på, at Deres klient og De har  

 erklæret, at campingpladsen var lukket den 31. december 2003. Endvidere har  

 Deres klients revisor den 10. januar 2004 erklæret, at campingpladsen var  

 lukket den 31. december 2003, ligesom skiltning m.m. var fjernet.
Deres  

 klient  

 havde endvidere søgt og fået tilladelse til at rive kioskbygningen ned.
Dette  

 skete dog ikke, da ejendommen umiddelbart efter nedrivningstilladelsen blev  

 solgt til overtagelse den 1. juni 2004. Endelig blev ejendommen ikke solgt  

 med  

 henblik på udnyttelse som campingplads.
Ankenævnet lægger endelig vægt på, at da Deres klient boede på  

 campingpladsen, finder nævnet ikke, at campingpladsen skal sælges, for at der  

 kan statueres endeligt ophør med udøvelse af selvstændig virksomhed.
I dette  

 tilfælde skal ophøret dokumenteres på anden måde.
Nævnet finder ophøret  

 dokumenteret i denne sag ved de førnævnte erklæringer og det kort tid  

 herefter  

 skete salg af ejendommen.
Ankenævnet henviser til Beskæftigelsesministeriets bekendtgørelse nr. 708 af 13. august  

 2003 af lov om arbejdsløshedsforsikring m.v. § 57, stk. 1 og  

 stk. 3,  

 og Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse § 3,  

 stk. 1.
 Ankenævnet ændrer således direktoratets afgørelse af 24. maj 2004.
På ankenævnets vegne Hans Jessen  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Xxx  

  

 xxx Arbejdsdirektoratet + akter 1. Sagsforløb Direktoratet fremstiller sagen på følgende måde,  

 henvendt til Deres klient:
Det fremgår af Deres ledighedserklæring, som De har underskrevet  

 den 5. januar 2004,   

 	  

 at De har drevet  

 campingpladsen xxx som selvstændig virksomhed fra adressen xxx, [Hvor De også  

 boede.
Ankenævnets sekretariat.]   

 	  

 at virksomheden har  

 været drevet som enkeltmandsfirma,   

 	  

 at virksomheden  

 påbegyndte den 1. marts 1980,   

 	  

 at De personligt  

 påbegyndte Deres arbejde i virksomheden den 1. marts 1980,   

 	  

 at De gennemsnitligt  

 har arbejdet 40 timer om ugen,   

 	  

 at Deres sidste  

 arbejdsdag i virksomheden var den 31. december 2003,   

 	  

 at De blev tilmeldt  

 arbejdsformidlingen den 31. december 2003,   

 	  

 at Deres ophør med  

 selvstændig virksomhed er endeligt,   

 	  

 at De har været  

 sygemeldt i perioden fra den 10.-26. november 2003,   

 	  

 at ophøret er sket  

 ved lukning.
 Det fremgår af brev fra Told og Skat af 2. januar 2004, at  

 virksomheden er momsafmeldt den 31. december 2003.
 Der foreligger kvitteringer [Af 31. december 2003 og 8. januar  

 2004. Ankenævnets sekretariat.] for afhændelse af brugt driftsinventar,  

 herunder teleterminal, trådhylder og div. legetøj m.m.
 Af brev af 19. januar 2004 fra xxx fremgår det, at  

 udlejningstilladelsen fra amtet annulleres, og at campingpladsen slettes fra  

 registret over campingpladser i xxx.
 Ved brev af 21. januar 2004 har De ansøgt xx om tilladelse til at  

 fjerne kioskbygningen samt oplyst, at bygningerne med toilet-rum eventuelt  

 vil  

 blive brugt som hestestald.
 I brev til xxx den 21. januar 2004 oplyser De, at det resterende  

 varelager overgik til privat den 31. december 2003.
 Ved meddelelse af 28. januar 2004 fra xxx har De få tilladelse til  

 at rive kioskbygningen ned og inddrage toiletbygningen til hestestald.
Den 13. marts 2004 har De fremsendt en bekræftelse af 9. marts  

 2004 fra xxx på, at De har solgt Deres hus.
De oplyser samtidig, at De  

 flytter  

 den 1. juni 2004.
 Ved brev af 22. marts 2004 fremsender De købsaftalen til Deres  

 a-kasse og oplyser samtidig, at De fraflytter campingpladsen den 1. juni  

 2004.
Købsaftalen, som De har underskrevet den 22. februar 2004,  

 foreligger i sagen.
Det fremgår heraf, at ejendommen xxx overtages af køber  

 den  

 1. juni 2004.
A-kassen har den 29. marts 2004 truffet afgørelse om, at De er  

 ophørt den 31. maj 2004 med drift af selvstændig virksomhed.
A-kassen har  

 begrundet afgørelsen med, at campingpladsen/bopælen er solgt og fraflyttes  

 den  

 31. maj 2004.
 Det fremgår af »Meddelelse om byggesag« af 13. april 2004 fra xx,  

 at nedrivningen af kioskbygningen m.m. ikke vil blive udført.
Den 20. april 2004 har a-kassen modtaget Deres klage.
De har  

 blandt andet skrevet i klagen,  

  

 at  

  

 campingpladsen blev lukket og afmeldt pr. 31. december 2003,  

  

 at  

  

 pladsen er solgt til overtagelse 1.  

 juni 2004,  

  

 at  

  

 der inden salget var  

 indhentet tilladelse til ændring af bygningerne,  

  

 at  

  

 der efter salgsaftalens indgåelse ikke kan ændres på  

 bygningerne, og  

  

 at  

  

 De har været  

 afskåret fra at drive selvstændig virksomhed siden 1. januar 2004.
Vi har modtaget Deres klage og sagens akter fra a-kassen den 26.  

 april 2004. A-kassen har bemærket, at den i anledning af Deres klage på ny  

 har  

 gennemgået sagen.
A-kassen har på den baggrund oplyst, at den må fastholde  

 afgørelsen.
 Den 6. maj 2004 hjemviste vi Deres sag til a-kassen.
Hjemvisningen er efterfølgende blevet trukket tilbage ved brev af  

 21. maj 2004. Sekretariatet er med de anførte, faktuelle tilføjelser enig i  

 fremstillingen.
2.  

 Direktoratets afgørelse Direktoratet traf den 24. maj 2004 følgende afgørelse:
 Den 26. april 2004 modtog direktoratet Deres klage over en  

 afgørelse, som xxx har truffet den 29. marts 2004.
 Ifølge afgørelsen kan De først anses for ophørt med drift af  

 selvstændig virksomhed den 1. juni 2004. De har derfor tidligst ret til  

 dagpenge fra den 22. juni 2004.
Direktoratet har truffet følgende Afgørelse De kan ikke anses for ophørt mere end midlertidigt med  

 Deres selvstændige virksomhed den 1. januar 2004.
 De er derfor ikke berettiget til dagpenge fra den 1. januar 2004.
 A-kassen skal - som 1. instans - træffe afgørelse om, hvorvidt De  

 eventuelt kan anses for ophørt efter den 1. januar 2004.
Begrundelse Dagpenge kan kun udbetales til et medlem, som er ledigt.  

 En selvstændig erhvervsdrivende anses for ledig, når det personlige arbejde i  

 virksomheden er ophørt mere end midlertidigt.
Det står i § 57,  

 stk. 1  

 og 3, i lov om arbejdsløshedsforsikring m.v., jf. lovbekendtgørelse nr. 708  

 af  

 13. august 2003.
 De nærmere regler om ophør med drift af selvstændig virksomhed  

 findes i direktoratets bekendtgørelse m. 850 af 16. oktober 2002 om ophør med  

 udøvelse af selvstændig virksomhed som hovedbeskæftigelse  

 (ophørsbekendtgørelsen).
 Det følger af ophørsbekendtgørelsens § 2, at det personlige  

 arbejde i virksomheden anses for ophørt mere end midlertidigt, når en af  

 betingelserne i §§ 3-16 er opfyldt.
Det fremgår af § 3, stk. 1, i ovennævnte bekendtgørelse,  

 at et medlem som hovedregel anses for ophørt mere end midlertidigt med det  

 personlige arbejde i virksomheden, når medlemmet dokumenterer,  

 at  

 hele virksomheden er  

  

 endeligt  

  

 overdraget eller lukket.
Hele virksomheden omfatter driftsmidler,  

 inventar, varelager, goodwill m.v.
Når der er tale om overdragelse af en virksomhed, vil De først  

 kunne anses for  

 ophørt  

 mere end  

 midlertidigt  

 fra  

 den dato, hvor  

 virksomheden ifølge en retlig bindende overdragelsesaftale er overtaget af  

 køber.
De må således ikke længere hverken helt eller delvist have retlig  

 eller  

 faktisk rådighed over virksomheden.
 De har oplyst i Deres klage, at De har været afskåret  

 fra  

 at drive selvstændig virksomhed siden  

 den 1. januar 2004.
Direktoratet har lagt vægt på,   

 	  

 at De siden marts  

 1980 har drevet den selvstændige virksomhed xxx fra ejendommen xxx,   

 	  

 at det resterende  

 varelager ikke blev solgt, men overgik til privat brug den 31. december 2003,   

 	  

 at De ikke var  

 fraflyttet ejendommen den 1. januar 2004,   

 	  

 at Deres  

 udlejningstilladelse blev annulleret ved brev af 19. januar 2004 fra xxx,   

 	  

 at De ved meddelelse  

 af 28. januar 2004  

 fra  

 xxx fik  

 tilladelse til at rive kioskbygningen ned og inddrage toiletbygningen til  

 hestestald, men at De undlod at gøre dette, da købsaftalen af 22. februar  

 2004  

 kom i stand, og   

 	  

 at der foreligger en  

 købsaftale af 22. februar 2004, ifølge hvilken ejendommen først overtages af  

 køber den 1. juni 2004.
 Direktoratet finder, at De den 1. januar 2004 fortsat havde  

 faktisk og retlig råden over ejendommen xxx, hvorfra den selvstændige  

 virksomhed drives.
 Direktoratet finder, at De efter den 1. januar 2004 ville kunne  

 genoptage virksomheden med kort varsel, hvis De ønskede det, og at De derfor  

 ikke kan anses for ophørt den 1. januar 2004.
 Direktoratet er opmærksom på, at De var momsafmeldt pr. 31.  

 december 2003, og at De blev tilmeldt arbejdsformidlingen den 31. december  

 2003.
Ovennævnte forhold kan imidlertid ikke ændre direktoratets  

 afgørelse. 3. Klagen til  

 ankenævnet Ved indankningen den 18. juni 2004 anførte De:
 Jeg skal som advokat for klager fremkomme med klage over  

 Arbejdsdirektoratets afgørelse af 24. maj 2004 og fremsætte følgende:
 Påstand:
 Indklagede, xxx, tilpligtes at anerkende, at klager er  

 berettiget til modtagelse af dagpenge fra den 1. januar 2004.
 Anbringender:
Til støtte for påstanden gøres det i det hele med  

 henvisning til Vejledning nr. 100 af 16. oktober 2002, jf.
Bekendtgørelse nr.  

 850 af 16. oktober 2002, jf.
Lovbekendtgørelse nr. 708 af 13. august 2003  

 gældende, at den af klager drevne campingplads var lukket pr. 31. december  

 2003, idet det af de af klager og klagers rådgivere fremsendte bilag til  

 indklagede fremgår, at  

 al skiltning m.m. fra dette tidspunkt var fjernet fra  

 ejendommen, jf. statsautoriseret revisor xxxs skrivelse af 10. januar 2004, at  

 erhvervsejendommen, hvorfra campingpladsen  

 var blevet drevet, var overgået til privat benyttelse, jf. statsautoriseret  

 revisor xxxs skrivelse af 10. januar 2004, at  

 der ikke resterede varelager, jf. statsautoriseret  

 revisor xxxs skrivelse af 10. januar 2004, at  

 der ikke resterede driftsinventar, jf. statsautoriseret  

 revisor xxxs skrivelse af 10. januar 2004 og klagers skrivelse af 21. januar  

 2004, at  

 der ikke resterede inventar tilhørende den af klager  

 drevne erhvervsvirksomhed i øvrigt, idet dette var overgået til privat regi,  

 jf. statsautoriseret revisor xxxs skrivelse af 10. januar 2004, at  

 den af klager drevne erhvervsvirksomhed formelt blev  

 afmeldt hos de offentlige registre, med ophørsdato den 31. december 2003, jf.  

 skrivelse fra Told & Skat xxx af 2. januar 2004, at  

 klager den 19. januar 2004 modtog bekræftelse fra xxxpå  

 annullation af den af amtet udstedte udlejningstilladelse, hvorfor det med henvisning til samme regelgrundlag,  

 Vejledning nr. 100 af 16. oktober 2002, gøres gældende, at  

 lukningen af den af klager drevne erhvervsvirksomhed  

 var gennemført den 31. december 2003 eller under alle omstændigheder så  

 fremskreden, at der ikke var fortsat grundlag for virksomhedsudøvelse, at  

 eneste resterende del af den af klager tidligere  

 drevne erhvervsvirksomhed var en tom kioskbygning, til hvilken der blev søgt  

 tilladelse til nedrivning primo januar 2004 og givet tilladelse den 28.  

 januar  

 2004, jf. skrivelse af januar 2004 fra xxx, at  

 det af sagens akter og den af klager  

 tidligere afgivne forklaring, herunder den løbende korrespondance med  

 indklagede, på ingen måde fremstår anderledes, end at erhvervsvirksomheden  

 såvel formelt som reelt ophørte den 31. december 2003, og at  

 ophøret således ikke kan anses for midlertidigt.
Herudover gøres det gældende, at  

 kl  

 agers senere afståelse af den da privatejede og ikke erhvervsmæssigt  

 drevne ejendom, ikke ændrer på, at klager er berettiget til dagpenge som  

 følge  

 af virksomhedsophør, idet ejendommen ej heller blev solgt som en  

 erhvervsvirksomhed i drift, jf. salgsopstilling af 11. februar 2004 fra xxx  

 (Bilag 1) og den af klager til indklagede fremsendte overdragelsesaftale.
Ankenævnet gøres i øvrigt opmærksom på, at ejendommen ej heller af  

 de nye ejere drives som campingplads. 4.  

 Direktoratets bemærkninger til klagen Direktoratet udtalte den 16. juli 2004:
 Direktoratet sender klage over afgørelse af 24. maj 2004.
 Der er ikke kommet nye oplysninger, der giver direktoratet  

 anledning til at ændre afgørelsen.
 Direktoratet fastholder, at medlemmet ikke kan anses for ophørt  

 mere end midlertidigt den 1. januar 2004, idet medlemmet på dette tidspunkt  

 fortsat havde faktisk og retlig råden over ejendommen, og idet hun ville have  

 kunnet videreføre virksomheden med kort varsel, hvis hun havde ønsket det.
 Bilagsfortegnelse og alle bilag i sagen vedlægges.
Kopi af brevet er sendt til medlemmets advokat og a-kassen. 5. Nyt efter  

 klagen På ankenævnets sekretariats anmodning fremsendte De den  

 6. september 2004 en beskrivelse med tegning af bygningerne på ejendommen.
6. Regler Beskæftigelsesministeriets  

 bekendtgørelse nr. 708 af 13. august 2003 af lov om arbejdsløshedsforsikring  

 m.v.
§ 57.  

  

 Dagpenge  

 kan kun udbetales til et medlem, som er ledigt Stk. 3.  

  

 En selvstændig erhvervsdrivende anses  

 for ledig, når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig erhvervsdrivendes  

 personlige arbejde i virksomheden anses for ophørt mere end midlertidigt,  

 fastsættes af direktøren for Arbejdsdirektoratet efter forhandling med  

 Beskæftigelsesrådet.
Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
