Bekendtgørelse om godskrivning af  

 bidrag til den Særlige  

 Pensionsopsparing på de enkelte bidragsyderes særskilte konti I medfør af § 17 g, stk. 2, i lov om Arbejdsmarkedets  

 Tillægspension, jf. lovbekendtgørelse nr. 689 af 20. august  

 2002, og i medfør af § 6, stk. 4, i lov nr. 357 af 6. juni  

 2002 fastsættes:
Kapitel 1 Godskrivning af pensionsbidrag opkrævet via de  

 statslige told- og skattemyndigheder § 1. For lønmodtagere, selvstændige  

 erhvervsdrivende m.fl., jf.
ATP-lovens § 17 f, stk. 1, indberetter  

 de statslige told- og skattemyndigheder via årsopgørelsen for et  

 givent indkomstår den enkelte bidragsyders pensionsopsparing med det  

 beløb, der skal godskrives bidragsyderens konto efter § 2 i denne  

 bekendtgørelse.
Den enkelte bidragsyders pensionsopsparing indberettes  

 til den Særlige Pensionsopsparing (SP) pr. 1. november i året  

 efter indkomståret.
 Stk. 2. SP godskriver pensionsopsparingen i stk. 1  

 på en særskilt konto for den enkelte bidragsyder efter den 1.  

 november i året efter indkomståret.
 Stk. 3. Pensionsopsparing, der indberettes senere end 1.  

 november i året efter indkomståret, godskrives på den  

 enkelte bidragsyders særskilte konto, når beløbet er  

 indberettet til SP.
 § 2. På grundlag af indberetningen i  

 § 1 godskriver SP den faktisk indbetalte pensionsopsparing på  

 kontoen for den enkelte bidragsyder.
 § 3. Betaler bidragsyderen restancer  

 vedrørende pensionsopsparing, der ikke er rettidigt indbetalt,  

 godskrives beløbet på bidragsyderens konto.
 Stk. 2. Efterfølgende ændringer til et givent  

 indkomstår, der tidligere er indberettet af de statslige told- og  

 skattemyndigheder via årsopgørelsen til SP, medfører  

 regulering af bidragsyderens konto.
 Stk. 3. Indberetning fra de statslige told- og  

 skattemyndigheder om pensionsopsparing for et givent indkomstår, der  

 ikke tidligere er indberettet via årsopgørelsen til SP,  

 medfører godskrivning af bidragsyderens konto.
 Stk. 4. Principperne for godskrivning i § 2 finder  

 tilsvarende anvendelse for pensionsopsparing omfattet af stk. 1-3.
Kapitel 2 Godskrivning af pensionsbidrag opkrævet via  

 arbejdsløshedskasser, arbejdsformidlinger og kommuner § 4. For dagpengeberettigede personer m.fl.  

 omfattet af ATP-lovens § 17 f, stk. 3, jf. § 2 a,  

 stk. 1-7, indberetter arbejdsløshedskasser, arbejdsformidlinger  

 og kommuner den pensionsopsparing, der er indbetalt for den enkelte  

 bidragsyder til SP.
Den enkelte bidragsyders pensionsopsparing indberettes  

 særskilt og direkte til SP senest den 1. juni i året efter  

 indkomståret.
 Stk. 2. SP godskriver pensionsopsparingen i stk. 1  

 på en særskilt konto for den enkelte bidragsyder efter den 1.  

 november i året efter indkomståret.
 Stk. 3. Pensionsopsparing, der indberettes senere end 1.  

 november i året efter indkomståret, godskrives på den  

 enkelte bidragsyders særskilte konto, når beløbet er  

 indberettet til SP.
§ 5. På grundlag af indberetningen i  

 § 4 godskriver SP den enkelte bidragsyders konto med det beløb,  

 der er indbetalt i pensionsopsparing for den enkelte, jf.
ATP-lovens  

 § 17 g, stk. 1, 3. pkt.
 § 6. Reglerne i § 3, stk. 2-3, om  

 godskrivning og regulering af bidragsyderens konto finder tilsvarende  

 anvendelse for pensionsopsparing omfattet af dette kapitel.
 Stk. 2. For pensionsopsparing omfattet af stk. 1 finder  

 princippet for godskrivning i § 5 ligeledes anvendelse.
Kapitel 3 Tilskrivning af årets resultat § 7. Årets resultat i form af afkast,  

 positivt eller negativt, tilskrives den enkelte konto hvert år i januar  

 måned i forhold til kontoens andel af den samlede formue opgjort den  

 31. december, jf.
ATP-lovens § 17 h, stk. 3.
 Stk. 2. Beløb, der efter ATP-lovens § 17 i,  

 stk. 3, er forældede, indgår i årets resultat.
Kapitel 4 Ikrafttræden m.v.
 § 8. Bekendtgørelsen træder i kraft  

 den 2. november 2002 og har virkning første gang for godskrivning af  

 pensionsopsparing vedrørende indkomståret 2001.
 § 9. Godskrivning af pensionsopsparing  

 vedrørende indkomstårene 1999 og 2000 sker med omfordeling efter  

 hidtil gældende regler, jf. § 6, stk. 3, i lov nr. 357 af 6.  

 juni 2002.
 § 10. Puljebeløbet, jf. § 6,  

 stk. 4, i lov nr. 357 af 6. juni 2002, fordeles mellem kontohaverne  

 sammen med årets resultat for 2002 efter § 7, stk. 1, i denne  

 bekendtgørelse.
 Stk. 2. Restpuljen på 30 mio. kr. anvendes i forbindelse  

 med efterreguleringer af konti på baggrund af skattemæssige  

 ændringer vedrørende skatteårene 1999 og 2000.
