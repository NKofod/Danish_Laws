Bekendtgørelse  

 af lov om forældremyndighed og samvær Herved bekendtgøres lov nr. 387 af 14. juni 1995 om  

 forældremyndighed og samvær med de ændringer, der følger af § 1 i lov nr. 416  

 af 10. juni 1997, § 2 i lov nr. 461 af 7. juni 2001, § 3 i lov nr. 446 af 9.  

 juni 2004, § 1 i lov nr. 525 af 24. juni 2005, § 25 i lov nr. 542 af 24. juni  

 2005, § 7 i lov nr. 434 af 8. maj 2006 og § 3 i lov nr. 483 af 7. juni 2006.
Kapitel 1 Forældremyndighed § 1.  

  

 Børn  

 og unge under 18 år er under forældremyndighed, medmindre de har indgået  

 ægteskab.
Indhold § 2.  

  

 Forældremyndighedens indehaver skal drage omsorg for barnet og kan træffe  

 afgørelse om dets personlige forhold ud fra barnets interesse og behov.
Stk. 2.  

  

 Barnet har ret  

 til omsorg og tryghed.
Det skal behandles med respekt for sin person og må  

 ikke  

 udsættes for legemlig afstraffelse eller anden krænkende behandling.
 Stk. 3.  

  

 Forældrene kan  

 anvende barnets indtægter til dets underhold i passende omfang og under  

 hensyntagen  

 til deres og barnets stilling.
 § 3.  

  

 Har  

 forældrene fælles forældremyndighed, og er de uenige om, hvem af dem der skal  

 have forældremyndigheden alene, skal begge give samtykke til, at barnet  

 forlader landet, eller til at barnets ophold i udlandet forlænges ud over det  

 aftalte, forudsatte eller fastsatte.
Indehavere § 4.  

  

 Er  

 forældrene gift med hinanden ved barnets fødsel, eller indgår de senere  

 ægteskab, har de fælles forældremyndighed.
Er forældrene separeret ved  

 barnets  

 fødsel, har moderen dog forældremyndigheden alene, medmindre samlivet mellem  

 ægtefællerne genoptages, eller forældrene har afgivet erklæring som nævnt i §  

 5, stk. 1, eller indgået aftale om fælles forældremyndighed efter § 6.
 § 5.  

  

 Forældre,  

 der ikke er gift med hinanden, har fælles forældremyndighed, hvis de efter  

 børnelovens  

 § 2, stk. 1, § 14, stk. 1 eller 3, eller § 19, jf. § 14, stk. 1 eller 3, har  

 afgivet erklæring om, at de sammen vil varetage omsorgen og ansvaret for  

 barnet.
 Stk. 2.  

  

 Erklæring som  

 nævnt i stk. 1 etablerer dog ikke fælles forældremyndighed, hvis  

 betingelserne  

 i retsplejelovens § 448 f for her i landet at behandle spørgsmålet om  

 forældremyndighed ikke er opfyldt.
 Stk. 3.  

  

 Afgives der ikke  

 erklæring som nævnt i stk. 1, har moderen forældremyndigheden alene,  

 medmindre  

 forældrene har indgået aftale om fælles forældremyndighed efter § 6.
Aftale om fælles forældremyndighed § 6.  

  

 Forældrene kan aftale, at de skal have fælles forældremyndighed.
Aftalen er  

 kun  

 gyldig, når den er anmeldt til statsforvaltningen.
Er en sag om  

 forældremyndighed indbragt for retten, kan anmeldelse ske hertil.
Separation og skilsmisse § 7.  

  

 (Ophævet).
Samlivsophævelse § 8.  

  

 Lever forældrene ikke sammen, eller agter en af dem at ophæve samlivet, kan  

 hver af dem kræve, at den fælles forældremyndighed skal ophøre.
Ophør af fælles forældremyndighed § 9.  

  

 Skal  

 den fælles forældremyndighed ophøre, kan forældrene aftale, hvem af dem der  

 skal have forældremyndigheden alene.
Aftalen er kun gyldig, når den er  

 anmeldt  

 til statsforvaltningen.
Er en sag om forældremyndighed indbragt for retten,  

 kan  

 anmeldelse ske hertil.
 Stk. 2.  

  

 Er forældrene  

 uenige, afgør retten, under særligt hensyn til hvad der er bedst for barnet,  

 hvem af forældrene der skal have forældremyndigheden alene.
Genoptagelse af samlivet § 10.  

  

 Er  

 der truffet aftale eller afgørelse efter § 9 om, at en af forældrene skal  

 have  

 forældremyndigheden alene, genindtræder den fælles forældremyndighed, hvis  

 gifte, herunder separerede, forældre genoptager eller fortsætter samlivet.
Er  

 forældrene ugifte eller fraskilte, får de ikke på ny fælles  

 forældremyndighed,  

 medmindre de indgår aftale herom efter § 6.
Overførsel ved aftale § 11.  

  

 Forældremyndigheden  

 kan ved aftale overføres fra den ene af forældrene til den anden.
Aftalen er  

 kun gyldig, når den er anmeldt til statsforvaltningen.
Er en sag om  

 forældremyndighed indbragt for retten, kan anmeldelse ske hertil.
Stk. 2.  

  

 Forældremyndigheden kan ved aftale godkendt af statsforvaltningen overføres  

 til  

 andre end en af forældrene.
Forældremyndigheden kan overføres til et ægtepar  

 i  

 forening, herunder den ene af forældrene og dennes ægtefælle.
Aftalen  

 godkendes, medmindre den strider mod, hvad der er bedst for barnet.
Er en sag  

 om forældremyndighed indbragt for retten, kan aftalen godkendes af retten.
Overførsel til faderen ved dom § 12.  

  

 Har forældre, der ikke er gift med hinanden, levet sammen i længere tid, uden  

 at de har fælles forældremyndighed, og kræver faderen forældremyndigheden ved  

 samlivets ophør, afgør retten under særligt hensyn til, hvad der er bedst for  

 barnet, hvem af forældrene der skal have forældremyndigheden alene.
Stk. 2.  

  

 I andre tilfælde  

 kan retten overføre forældremyndigheden fra moderen til faderen alene, hvis  

 ændringen er bedst for barnet.
Ved afgørelsen skal det tillægges vægt, om  

 indehaveren af forældremyndigheden uden rimelig grund hindrer gennemførelsen  

 af  

 samvær.
Ændring ved dom § 13.  

  

 Er  

 forældremyndigheden ved aftale eller dom tillagt en af forældrene alene, kan  

 retten, når særlige grunde taler derfor, overføre forældremyndigheden til den  

 anden, hvis det er bedst for barnet, navnlig på grund af væsentligt  

 forandrede  

 forhold.
Ved afgørelsen skal det tillægges vægt, om indehaveren af  

 forældremyndigheden uden rimelig grund hindrer gennemførelsen af samvær.
 Stk. 2.  

  

 Stk. 1 gælder  

 også, hvis faderen ikke har fået forældremyndigheden under en sag efter § 12.
 Stk. 3.  

  

 Aftale efter §  

 11 eller afgørelse efter § 14 kan ændres af retten under samme betingelser  

 som  

 nævnt i stk. 1.
Dødsfald § 14.  

  

 Har forældrene fælles forældremyndighed, og dør den ene, forbliver  

 forældremyndigheden hos den anden.
Bor barnet ved dødsfaldet ikke hos den  

 efterlevende, kan en anden i forbindelse med dødsfaldet anmode om at få  

 tillagt  

 forældremyndigheden.
Anmodningen kan kun imødekommes, hvis hensynet til, hvad  

 der er bedst for barnet, taler imod, at forældremyndigheden forbliver hos den  

 efterlevende.
Bor barnet ved dødsfaldet hos den efterlevende, og har denne  

 forvoldt den anden forældremyndighedsindehavers død, kan en anden anmode om  

 at  

 få tillagt forældremyndigheden.
Anmodningen kan kun imødekommes, hvis det er  

 af  

 afgørende betydning af hensyn til barnet, at forældremyndigheden ikke  

 forbliver  

 hos den efterlevende.
Stk. 2.  

  

 Har en af  

 forældrene forældremyndigheden alene, og dør denne, eller bevirker et  

 dødsfald  

 i øvrigt, at ingen har forældremyndigheden, bestemmes under hensyn til, hvad  

 der er bedst for barnet, hvem der skal have forældremyndigheden.
Anmoder den  

 efterlevende af forældrene om forældremyndigheden, imødekommes anmodningen,  

 medmindre hensynet til, hvad der er bedst for barnet, taler imod det.
Stk. 3.  

  

 Har en af  

 forældrene forældremyndigheden alene, og har denne forvoldt den anden af  

 forældrenes  

 død, kan en anden anmode om at få tillagt forældremyndigheden.
Anmodningen  

 kan  

 kun imødekommes, hvis det er af afgørende betydning af hensyn til barnet, at  

 forældremyndigheden ikke forbliver hos den efterlevende.
 Stk. 4.  

  

 Forældremyndigheden kan tillægges et ægtepar i forening, herunder den  

 efterlevende af forældrene og dennes ægtefælle.
 Stk. 5-6.  

  

 (Ophævet).
§ 15.  

  

 Indehavere af forældremyndigheden kan tilkendegive, hvem der efter deres død  

 bør have tillagt forældremyndigheden.
Tilkendegivelsen følges, medmindre  

 hensynet til, hvad der er bedst for barnet, taler derimod.
Den efterlevendes  

 fortrinsstilling efter § 14 gælder dog uanset en modsat tilkendegivelse.
Kapitel 2 Samvær mv.
 § 16.  

  

 Barnets forbindelse med begge forældre søges bevaret ved, at den, der ikke  

 har  

 barnet boende, har ret til samvær.
§ 17.  

  

 Er  

 forældre uenige om omfanget og udøvelsen af samvær, kan der efter anmodning  

 træffes afgørelse herom og fastsættes de nødvendige bestemmelser i  

 forbindelse  

 hermed.
Afgørelsen træffes efter, hvad der er bedst for barnet.
 Stk. 2.  

  

 En aftale eller  

 afgørelse om samvær kan ændres, hvis ændringen er bedst for barnet, navnlig  

 på  

 grund af væsentligt forandrede forhold.
 Stk. 3.  

  

 Fastsættelse af  

 samvær kan afslås, og en aftale eller afgørelse herom kan ophæves, hvis det  

 er  

 påkrævet af hensyn til barnet.
 Stk. 4.  

  

 Ministeren for  

 familie- og forbrugeranliggender kan fastsætte regler om overvåget samvær.
Anden kontakt § 18.  

  

 I  

 særlige tilfælde kan der træffes bestemmelse om anden kontakt med barnet for  

 den af forældrene, der ikke har barnet boende, i form af telefonsamtaler,  

 brevveksling og lign.
Orientering om barnet § 19.  

  

 Den af forældrene, som ikke har forældremyndigheden, har ret til efter  

 anmodning at få orientering om barnets forhold fra skoler,  

 børneinstitutioner,  

 social- og sundhedsvæsenet samt private sygehuse, privat praktiserende læger  

 og  

 tandlæger.
Myndigheden, institutionen, lægen eller tandlægen kan nægte at  

 give  

 oplysninger, hvis det er til skade for barnet.
Der må ikke gives fortrolige  

 oplysninger  

 om forældremyndighedsindehaverens forhold.
 Stk. 2.  

  

 Statsforvaltningen  

 kan i særlige tilfælde efter anmodning fra indehaveren af forældremyndigheden  

 eller en af de i stk. 1 nævnte institutioner mv. fratage den af forældrene,  

 der  

 ikke har forældremyndigheden, adgangen til at få orientering efter stk. 1. En  

 afgørelse efter 1. pkt. har virkning fra det tidspunkt, hvor institutionen  

 modtager meddelelse om afgørelsen.
Kapitel 3 Arbejdsaftaler § 20.  

  

 Har et barn eller en ung, der er under forældremyndighed, jf. § 1, med  

 tilladelse af forældremyndighedens indehaver på egen hånd påtaget sig  

 tjeneste  

 eller andet personligt arbejde, hvorved denne er blevet i stand til selv at  

 sørge for sit underhold, kan den pågældende, hvis denne er fyldt 15 år, selv  

 ophæve aftalen og påtage sig arbejde af lignende art, medmindre andet  

 bestemmes  

 af forældremyndighedens indehaver.
 § 21.  

  

 Aftale om tjeneste eller andet personligt arbejde, som et barn eller en ung  

 på  

 egen hånd har truffet, kan forældremyndighedens indehaver ophæve, såfremt  

 hensynet til barnets eller den unges opdragelse eller velfærd kræver det.  

 Ophævelsen skal dog så vidt muligt ske med passende varsel, og hvor det  

 findes  

 rimeligt, kan der tillægges den anden part en passende erstatning.
Kapitel 4 Midlertidige afgørelser Forældremyndighed § 22.  

  

 Under  

 en sag om forældremyndigheden kan den myndighed, der behandler sagen, efter  

 anmodning  

 bestemme, hvem forældremyndigheden midlertidigt skal tilkomme.
Afgørelsen  

 træffes under hensyn til, hvad der er bedst for barnet under sagen.  

 Afgørelsen  

 gælder, indtil der foreligger en aftale eller afgørelse om  

 forældremyndigheden,  

 der kan fuldbyrdes, og bortfalder 1)  

 	  

 4 uger efter, at  

 statsforvaltningen har meddelt parterne, at sagen er afsluttet, medmindre den  

 er indbragt for retten, eller, 2)  

 	  

 hvis sagen efter  

 indbringelsen for retten hæves eller afvises.
 § 23.  

  

 Har forældrene fælles forældremyndighed, og er der risiko for, at den ene af  

 dem vil bringe barnet ud af landet og derved foregribe en afgørelse om  

 forældremyndigheden, kan ministeren for familie- og forbrugeranliggender  

 eller  

 den, der bemyndiges hertil, midlertidigt tillægge den anden af forældrene  

 forældremyndigheden alene.
Dødsfald § 24.  

  

 (Ophævet).
Forhindring § 25.  

  

 Er  

 indehaveren, den ene af to indehavere eller begge indehavere af  

 forældremyndigheden forhindret i at træffe bestemmelse om barnets personlige  

 forhold, kan statsforvaltningen afgøre, hvem forældremyndigheden skal  

 tilkomme,  

 så længe forhindringen varer.
Samvær § 26.  

  

 Under  

 en sag om forældremyndighed eller samvær kan statsforvaltningen efter  

 anmodning  

 træffe afgørelse om midlertidigt samvær.
Er en sag om forældremyndighed  

 indbragt for retten efter § 30 b, og omfatter retssagen samværet, jf. §  

 30 a, stk. 2, kan retten efter anmodning  

 træffe afgørelse om midlertidigt samvær.
Afgørelsen træffes under hensyn til,  

 hvad der er bedst for barnet under sagen.
Ændring § 27.  

  

 En  

 midlertidig afgørelse efter §§ 22, 23, 25 eller 26 kan ændres, hvis det er  

 bedst for barnet.
Kapitel 5 Sagsbehandling Sagens begyndelse § 28.  

  

 Anmodning om afgørelse om forældremyndighed efter § 9, stk. 2, § 12, § 13  

 eller  

 § 14 og om samvær m.v. efter §§ 17 og 18 indgives til statsforvaltningen.
 Stk. 2.  

  

 Statsforvaltningen indkalder parterne til et møde, medmindre anmodningen  

 alene  

 vedrører § 18.
 Stk. 3.  

  

 Statsforvaltningen kan undlade at indkalde til et møde, hvis det er  

 unødvendigt  

 eller uhensigtsmæssigt.
Børnesagkyndig rådgivning og konfliktmægling § 29.  

  

 Statsforvaltningen skal tilbyde forældre og børn børnesagkyndig rådgivning  

 eller konfliktmægling ved uenighed om forældremyndighed og samvær.
Formålet  

 er  

 at hjælpe parterne til at løse konflikten under hensyn til, hvad der er bedst  

 for barnet.
 Stk. 2.  

  

 Statsforvaltningen kan i andre tilfælde tilbyde børnesagkyndig rådgivning  

 eller  

 konfliktmægling, hvis der er et særligt behov herfor.
 Stk. 3.  

  

 Statsforvaltningen kan undlade at tilbyde rådgivning eller konfliktmægling  

 efter stk. 1, hvis det er unødvendigt eller uhensigtsmæssigt.
Børnesagkyndige erklæringer § 29 a.  

  

 Statsforvaltningen kan indhente børnesagkyndige erklæringer i sager om  

 forældremyndighed og samvær.
 Stk. 2.  

  

 Har  

 statsforvaltningen iværksat en børnesagkyndig undersøgelse, færdigbehandles  

 denne uanset sagens indbringelse for retten efter § 30 b.
Samtaler med børn § 29 b.  

  

 Er et barn fyldt 12 år, skal der, før der træffes afgørelse i en sag om  

 forældremyndighed eller samvær, finde en samtale sted med barnet herom.  

 Samtalen kan dog undlades, hvis det må antages at være til skade for barnet  

 eller uden nogen betydning for sagen.
 Stk. 2.  

  

 Er barnet under  

 12 år, skal der finde en samtale sted som nævnt i stk. 1, hvis barnets  

 modenhed  

 og sagens omstændigheder tilsiger det.
Erklæring fra forældre uden del i forældremyndigheden § 29 c.  

  

 Inden der træffes afgørelse efter § 11, stk. 2, eller efter § 14, stk. 2,  

 skal  

 statsforvaltningen indhente en erklæring fra den af forældrene, der ikke har  

 del i forældremyndigheden, medmindre dette kan være til væsentlig skade for  

 barnet eller medføre uforholdsmæssig forsinkelse af sagen.
Forældremyndighed efter dødsfald § 30.  

  

 Afgørelser efter § 14 træffes af statsforvaltningen.
Statsforvaltningen  

 indbringer afgørelsen for retten, hvis en part inden 4 uger efter, at  

 afgørelsen er meddelt den pågældende, anmoder herom.
 Afgørelser om samvær mv.
 § 30 a.  

  

 Bliver forældrene ikke enige om samvær mv. efter §§ 17 og 18, træffer  

 statsforvaltningen afgørelse herom.
 Stk. 2.  

  

 Indbringes en  

 forældremyndighedssag efter § 9, stk. 2, eller § 12 for retten i medfør af §  

 30  

 b, kan hver af forældrene anmode om, at også spørgsmål om samvær mv. efter §§  

 17 og 18 afgøres under retssagen.
Afslutning af sagsbehandlingen og indbringelse for  

 retten § 30 b.  

  

 Statsforvaltningen kan afslutte en forældremyndighedssag omfattet af § 9,  

 stk.  

 2, § 12 eller § 13, hvis der ikke er opnået enighed om forældremyndigheden.  

 Statsforvaltningen indbringer sagen for retten, hvis en part inden 4 uger  

 efter, at det er meddelt den pågældende, at sagen er afsluttet, anmoder  

 herom.  

 Dette gælder dog ikke, hvis afslutningen af sagen skyldes, at den pågældende  

 er  

 udeblevet fra et møde i statsforvaltningen.
Stk. 2.  

  

 Efter anmodning  

 fra en part afslutter statsforvaltningen sagen og indbringer den for retten,  

 hvis 1)  

 	  

 parterne har modtaget  

 vejledning på et møde i statsforvaltningen, uden at enighed om  

 forældremyndigheden  

 er opnået, og parterne eller en af dem ikke ønsker børnesagkyndig rådgivning  

 eller konfliktmægling, eller børnesagkyndig rådgivning eller konfliktmægling  

 er  

 afsluttet uden opnåelse af enighed, eller 2)  

 	  

 den pågældende har  

 deltaget i et møde, mens den anden part er udeblevet trods to indkaldelser.
 Stk. 3.  

  

 Statsforvaltningen kan i særlige tilfælde efter anmodning afslutte sagen og  

 indbringe den for retten, selv om betingelserne efter stk. 1 eller 2 ikke er  

 opfyldt.
 Klage mv.
§ 31.  

  

 Statsforvaltningens afgørelser efter denne lov kan påklages til ministeren  

 for  

 familie- og forbrugeranliggender.
Dette gælder dog ikke afgørelser efter § 30  

 og § 30 b, stk. 1 og 2, samt afgørelser om at imødekomme en anmodning efter §  

 30 b, stk. 3.
 Stk. 2.  

  

 Ministeren for  

 familie- og forbrugeranliggender kan fastsætte regler om behandlingen af  

 forældremyndigheds- og samværssager, herunder om betingelserne for anmeldelse  

 af aftaler om forældremyndighed, om børnesagkyndig rådgivning og  

 konfliktmægling samt om klagers behandling.
Kapitel 6 (Ophævet) Kapitel 7 Internationale aftaler og international  

 kompetence § 32.  

  

 Regeringen kan indgå overenskomst med andre stater om forholdet mellem dansk  

 rets og fremmed rets regler om forældremyndighed og samvær.
Overenskomsten  

 finder anvendelse her i landet efter bekendtgørelse i Lovtidende.
 Stk. 2.  

  

 Ministeren for  

 familie- og forbrugeranliggender kan endvidere fastsætte regler om forholdet  

 mellem danske og andre nordiske landes regler om forældremyndighed og samvær.
 Stk. 3.  

  

 Ministeren for  

 familie- og forbrugeranliggender kan fastsætte regler om behandling af sager  

 efter denne lov, der er omfattet af Haagerkonventionen af 19. oktober 1996 om  

 kompetence, lovvalg, anerkendelse, fuldbyrdelse og samarbejde vedrørende  

 forældreansvar og foranstaltninger til beskyttelse af børn  

 (Haagerbørnebeskyttelseskonventionen).
 § 32 a.  

  

 Statsforvaltningen kan behandle en sag om forældremyndighed, samvær m.v.,  

 hvis  

 betingelserne i retsplejelovens §  

 448 f  

 er opfyldt.
 Stk. 2.  

  

 Statsforvaltningens afvisning af at behandle en sag om forældremyndighed  

 efter  

 § 9, stk. 2, eller §§ 12-14, der ikke opfylder betingelserne i stk. 1, kan  

 efter anmodning fra en af parterne indbringes for retten.
Kapitel 8 Ikrafttræden m.v.
 § 33.  

  

 Loven træder i kraft den 1. januar 1996. § 35, nr. 1 og 2, træder dog i kraft  

 dagen efter bekendtgørelsen i Lovtidende.
 Stk. 2-3.  

  

 (Udeladt).
 Stk. 4.  

  

 Bestemmelserne i  

 lovens § 13 og § 17, stk. 2 og 3, anvendes også på aftaler eller afgørelser  

 om  

 forældremyndighed og samvær, der er truffet før den 1. januar 1996.
 Stk. 5.  

  

 Bestemmelserne i  

 lovens § 14 anvendes også, hvis dødsfaldet er indtrådt inden lovens  

 ikrafttræden.
 §§ 34-36.  

  

 (Udeladt).
 § 37.  

  

 Loven gælder ikke for Færøerne og Grønland, men kan dog med undtagelse af §  

 34  

 ved kongelig anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
 § 5 i lov nr. 525 af 24. juni 2005, som ændret ved § 3 i lov  

 nr. 483 af 7. juni 2006, indeholder følgende overgangsbestemmelser:
§ 5 Stk. 1.  

  

 Loven  

 træder i kraft den 1. januar 2007.
 Stk. 2.  

  

 Retssager, der  

 er under behandling ved lovens ikrafttræden, færdigbehandles efter de hidtil  

 gældende regler.
 Stk. 3.  

  

 §§ 1 og 2 finder  

 anvendelse på ansøgning om forældremyndighed, samvær, separation og  

 skilsmisse,  

 der er indgivet til statsamtet, men ikke færdigbehandlet den 1. januar 2007.
 Lov nr. 434 af 8. maj 2006 indeholder bl.a. følgende  

 bestemmelse:
 § 15.  

  

 Loven træder i kraft den 1. januar 2007, jf. dog stk. 2 og 3.
 Stk. 2.  

  

 Lovens § 7, nr.  

 1, og § 13 træder i kraft den 1. juli 2006.
 Stk. 3  

. Tidspunktet for  

 ikrafttræden af lovens §§ 1-6, § 7, nr. 4, og §§ 8-11 fastsættes af  

 ministeren  

 for familie- og forbrugeranliggender.
