 Efter arbejdsmiljølovgivningen må løft ikke medføre fare for sikkerhed og  

 sundhed.
Denne At-meddelelse oplyser om, hvordan belastningen ved løft vurderes, samt hvordan sundhedsskadelige løft kan undgås.
Belastninger ved løft Løft belaster kroppens led, muskler og sener, herunder især ryggens  

 strukturer.
Under selve løftet øges trykket i rygsøjlens led (disci), ligesom  

 muskler og sener omkring rygsøjlen spændes.
Denne belastning øges, jo længere  

 byrdens tyngdepunkt ligger fra kroppen.
 Ved tunge løft og ved hyppigt gentagne løft belastes desuden hjerte og  

 kredsløb, fordi kroppens behov for ilt og næring øges.
 Løft kan medføre skader enten som følge af, at belastningen er stor,  

 uventet eller uvant, eller som følge af belastning over lang tid.
 Skader forårsaget af løft kan bl.a. være: diskusprolaps, hold i ryggen,  

 slidgigt, muskel- og senelidelser, uspecifikt rygbesvær, knoglebrud og  

 forstuvninger, samt kredsløbsbesvær.
Vurdering af løft Udgangspunktet for vurderingen af et løft skal tages i byrdens vægt og  

 dens afstand fra kroppen under løftet.
Til støtte for denne vurdering er  

 skemaet s. 3 udarbejdet.
Derudover skal der i vurderingen tages højde for en række øvrige faktorer,  

 som enkeltvis eller i kombination kan forværre belastningen.
Disse faktorer  

 er beskrevet senere i At-meddelelsen.
Vægt og rækkeafstand Rækkeafstanden gange byrdens vægt er et udtryk for den ydre belastning på  

 ryggen.
Vurderingsskemaet indeholder nogle anvisninger for, hvornår denne  

 belastning må anses for sundhedsskadelig.
 Skemaet bygger bl.a. på biomekaniske beregninger, og det viser nogle  

 grænser for forsvarlige belastninger, der kan betragtes som vejledende for en  

 stor del af erhvervsaktive og raske mennesker under forudsætning af, at  

 løftet foregår under absolut optimale forhold.
 Der skelnes mellem følgende 3 rækkeafstande:
- løft tæt ved kroppen (ca. 15-20 cm) - løft i underarmsafstand (ca. 30 cm) - løft i 3/4 arms afstand (ca. 45 cm) Løft i længere rækkeafstand fra kroppen omfattes ikke af skemaet.
 Disse løft vil normalt være sundhedsskadelige og bør altid vurderes  

 særskilt.
Rødt område Hvis et løft medfører en belastning, der befinder sig i det røde område,  

 er det klart sundhedsskadeligt.
Gult område Hvis løftet medfører en belastning, der befinder sig i det gule område, må  

 der foretages en nærmere vurdering af øvrige og eventuelt forværrende  

 faktorer for at afgøre, om løftet er sundhedsskadeligt (se senere).
 Skema til vurdering af byrdens vægt i relation til rækkeafstanden.
I den øverste del af det gule område er løftet kun acceptabelt, hvis det  

 udføres under optimale forhold.
Det vil sige, at løftet foregår midt foran  

 kroppen, mellem midtlår- og albuehøjde, at byrden er beregnet til håndtering,  

 at der er mindst 2 minutter mellem løftene, at der ikke udføres bæring over  

 længere tid, og at fodfæstet er stabilt og klimaet passende.
 I den midterste del af det gule område er antallet og graden af  

 forværrende faktorer afgørende for, om et løft kan være sundhedsskadeligt.
Er belastningen ved løftet i nærheden af det grønne område, skal der  

 normalt altid være flere belastende faktorer til stede, for at løftet  

 betragtes som sundhedsskadeligt.
I nogle tilfælde kan en enkelt faktor, fx  

 arbejdsstillingen, være så belastende, at den medfører fare for  

 sundhedsskade.
Grønt område Hvis belastningen ved løftet befinder sig i det grønne område, og der er  

 mindst 2 minutter mellem hvert løft, vil løftet normalt ikke være forbundet  

 med sundhedsrisiko på grund af selve løftet.
Andre faktorer kan dog samtidig  

 være uacceptable og skal forebygges.
Det gælder fx dårlige arbejdsstillinger,  

 stor samlet belastning m.m.
 Er der mindre end 2 minutter mellem hvert løft, skal det nærmere vurderes,  

 og antal og grad af forværrende forhold - her især løftefrekvensen - afgør,  

 om løftet er sundhedsskadeligt.
Forværrende faktorer Forværrende faktorer optræder især i forbindelse med:
Arbejdsstillingen og -bevægelsen under løftet.
Foregår arbejdet fx  

 i vredet, foroverbøjet eller sidebøjet stilling, med hænderne over  

 skulderhøje, eller under midtlårhøjde, er det forværrende faktorer.
Det samme  

 gælder for løft fra lave højder, fordi det ikke kun er byrden, der løftes,  

 men også hele overkroppen.
Den forværrende belastning vil bl.a. afhænge af  

 graden af foroverbøjning, vridning, samt hvor længe arbejdsstillingerne  

 holdes - enkeltvis og sammenlagt over hele arbejdsdagen.
 Dårlige arbejdsstillinger kan skyldes snævre pladsforhold og  

 uhensigtsmæssig indretning, bl.a. løftehøjde og byrdens placering.
Løft fra siden eller løft med een hånd.
Dette er en forværrende  

 faktor, fordi ryggen herved belastes ca. dobbelt så meget som ved løft med to  

 hænder midt foran kroppen.
 Snævre pladsforhold, uhensigtsmæssig indretning eller byrdens udformning  

 kan være årsag til, at løft foregår fra siden eller med een hånd.
Løfter flere personer en byrde sammen, kan det også udgøre en  

 forværrende faktor.
Belastningen ved løftet er ikke lig med den halve  

 byrdevægt, fordi personerne belastes forskelligt, bl.a. afhængigt af  

 individuelle størrelsesforskelle og arbejdsteknik.
Hyppigt gentagne eller langvarige løft.
Ved sådanne løft kan  

 belastningen være sundhedsskadelig, selv om enkeltløftet ikke er det.
Det er  

 derfor væsentlige faktorer, hvor hyppigt der løftes, hvor langvarigt det  

 enkelte løft er, hvor meget der samlet løftes på en arbejdsdag, og hvor stor  

 en del af arbejdsdagen der udføres løftearbejde.
 Dårlig tilrettelæggelse af et arbejde kan være årsag til forværrende  

 faktorer af denne art.
Risiko for uventede belastninger.
Dette er en vigtig faktor, fordi  

 uventede belastninger dels kan medføre akutte skader, dels medvirke til  

 nedslidning på længere sigt.
 Uventede belastninger kan fx opstå ved løft af byrder med ukendt vægt,  

 hvis byrden hænger fast eller ved dårligt fodfæste.
 Af øvrige forværrende faktorer skal nævnes:
- løft, hvor byrdens form og gribbarhed er uhensigtsmæssig, eller hvor  

 byrden kan gå i stykker - løft, der startes med et ryk - løft kombineret med vibrationer, fx vibrerende værktøj/maskiner - fremmedstyret løft, fx ved samlebånd eller ved maskine med fast takt - løft, der forgår i kulde, træk eller fugt - løft udført med manglende rutine og manglende arbejdsteknik - løft, der indgår i et arbejde, som i øvrigt er rygbelastende - løft udført på ustabilt, glat eller hårdt underlag.
Foranstaltninger Sundhedsskadelige løft kan undgås ved en fornuftig planlægning og  

 tilrettelæggelse af arbejdet, brug af egnede tekniske hjælpemidler, samt  

 hensigtsmæssig indretning af arbejdspladsen.
Det bør derfor ved planlægning og tilrettelæggelse af arbejdet  

 navnlig tilstræbes, at - der anvendes egnede tekniske hjælpemidler - der mellem hvert løft er tid til at afspænde muskler og led - den samlede vægt, der løftes, er så lille som muligt - løftet er af så kort varighed som muligt - den enkelte byrde, der skal håndteres, om muligt tilpasses, så den er af  

 begrænset vægt, let at få fat på, og ikke på grund af form eller omfang  

 hindrer udsyn.
 Der skal i nødvendigt omfang være egnede tekniske hjælpemidler til  

 rådighed ved arbejdet.
 Hjæpemidlerne skal:
- være til stede i tilstrækkeligt antal og hensigtsmæssigt placeret i  

 forhold til arbejdet - være udformet hensigtsmæssigt, således at hjælpemidlet fjerner eller  

 mindsker belastningen - være holdt vedlige.
En fast procedure for vedligeholdelse kan sikre  

 dette.
Arbejdsstedets indretning skal så vidt muligt være hensigtsmæssigt  

 i forhold til den fysiske belastning ved arbejdet.
Dette gælder alle dele af  

 arbejdsstedet, der har betydning for løftearbejdets udførelse, placering i  

 arbejdsgangen, samt fast og løst inventar.
Det skal herunder så vidt muligt  

 sikres:
- at der er gode pladsforhold, både i forhold til arbejdets udførelse og  

 til inventar, tekniske hjælpemidler, samt udsyn - at inventar er udformet hensigtsmæssigt i forhold til arbejdet og til  

 den, der skal bruge det - at rækkeafstanden under hele løftet, d.v.s. fra der gribes om byrden,  

 til den sættes, er så lille som mulig - at arbejdshøjen kan tilpasses, så arbejdet foregår i gode  

 arbejdsstillinger, d.v.s. byrden skal befinde sig tæt på kroppen, mellem  

 midtlår- og albuehøjde, så der ikke kommer vrid og bøjning af ryggen - at løft fra siden og eenhåndsløft undgås eller begrænses - at underlaget er jævnt, stabilt, skridsikkert og støddæmpende samt fri  

 for generende genstande - at belysningen er hensigtsmæssig i forhold til arbejdets art,  

 arbejdspladsens placering og rummet i almindelighed - at klimaforholdene, lufttemperaturen, kulde/varmestråling, lufthastighed  

 og luftfugtighed, er passende.
 Arbejdsbeklædningen må ikke hindre hensigtsmæssige  

 arbejdsstillinger og -bevægelser samt skal kunne tilpasses de klimatiske  

 forhold.
 Personlige værnemidler skal være udformet hensigtsmæssigt i  

 forhold til bevægelsesfrihed og vægtbelastning.
Instruktion - ansatte, der udfører løftearbejde, skal modtage tilstrækkelig  

 instruktion og oplæring i brug af tekniske hjælpemidler og i arbejdsteknik - instruktion i arbejdsteknik bør gives dels som teori, dels som en  

 afprøvning under de faktiske arbejdsforhold.
