Skriftlig fremsættelse (15. marts 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af sundhedsloven (Ophævelse af eksklusivbestemmelser og krav om  

 foreningsmedlemskab i praksissektoren) (Lovforslag nr.
L 173).
 Den Europæiske Menneskerettighedsdomstol fastslog den 11.  

 januar 2006, at den danske retstilstand med hensyn til sikring af  

 foreningsfriheden ikke er i overensstemmelse med artikel 11 i Den Europæiske  

 Menneskerettighedskonvention.
Domstolens afgørelse vedrører lønmodtagere på  

 arbejdsmarkedet.
Regeringen finder imidlertid, at der i lyset af de  

 principielle hensyn til mere generelt at sikre foreningsfriheden for den  

 enkelte person som udøver et erhverv, er god grund til at gøre op med  

 eksklusivbestemmelserne for de liberale erhverv, idet regeringen ønsker, at  

 man  

 frit skal kunne udøve sit erhverv, uanset om man er medlem af en bestemt  

 forening eller ej.
Lovforslaget forbyder således, at der fremover kan indgås overenskomster  

 i praksissektoren, der indeholder eksklusivbestemmelser, ligesom  

 eksklusivbestemmelser i eksisterende overenskomster vil være ugyldige fra  

 lovens ikrafttræden.
Forslaget indeholder endvidere et forbud mod at lægge  

 vægt  

 på foreningsforhold i forbindelse med meddelelse af tilladelse til at  

 tiltræde  

 overenskomster i praksissektoren.
 Idet jeg henviser til bemærkningerne til lovforslaget, skal  

 jeg anbefale det til Folketingets velvillige behandling.
