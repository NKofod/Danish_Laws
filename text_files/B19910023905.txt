I medfør af §§ 28 og 29 i lov nr. 814 af 21. december 1988 om husdyrsygdomme fastsættes:
 § 1.  Inden et dyr slås ned som led i offentlig  

 sygdomsbekæmpelse, jf. lovens § 7, skal dyret ved Veterinærdirektoratets  

 foranstaltning takseres af tre personer, som er fortrolige med husdyravl  

 inden for den pågældende dyreart, og hvoraf Veterinærdirektoratet udpeger de  

 to og ejeren den ene.
 Stk. 2.  Såfremt der alene er tale om nedslagning af  

 enkelte dyr, jf. stk. 1, eller dersom Veterinærdirektoratet påbyder dyr  

 aflivet i undersøgelsesøjemed, jf. lovens § 6, kan taksationen dog foretages  

 af Veterinærdirektoratet.
Stk. 3.  Ved taksation i henhold til stk. 1 og 2  

 bestemmes dyrenes værdi efter deres tilstand ved nedslagningen, dog således  

 at der ikke tages hensyn til den sygdom eller den mistanke herom, der har  

 foranlediget nedslagningen.
I værdien fradrages ved udbetaling værdien af  

 dyret i aflivet tilstand.
 § 2.  Erstatning for foder, æg, mælk og lignende  

 animalske produkter, der destrueres som led i offentlig sygdomsbekæmpelse,  

 ydes med de pågældende produkters almindelige handelsværdi.
 § 3.  Til delvis dækning af ejerens driftstab ved  

 nedslagning af en hel dyrebesætning som led i offentlig sygdomsbekæmpelse  

 udbetales et beløb, der svarer til 8% af den værdi, som bestemmes i henhold  

 til § 1, stk. 3, 1. punktum.
 § 4.  Erstatninger i henhold til denne bekendtgørelse  

 udbetales af Veterinærdirektoratet.
§ 5.  Veterinærdirektoratet afholder udgifterne til  

 udtagning, indsendelse og undersøgelse af prøver, der er foreskrevet eller  

 påbydes udtaget ved mistanke om eller efter konstatering af en af de i lovens  

 bilag 2, gruppe I, nævnte sygdomme.
Veterinærdirektoratet afholder endvidere  

 udgifterne til de statslige laboratoriers undersøgelse af prøver, udtaget ved  

 mistanke om en af de i lovens bilag 2, gruppe II, nævnte sygdomme.
 Stk. 2.  Veterinærdirektoratet afholder udgifterne til  

 destruktion, desinfektion, afspærring, mærkning, tilsyn og lignende  

 foranstaltninger, der påbydes som led i bekæmpelse af de i lovens bilag 2,  

 gruppe I, nævnte sygdomme.
 Stk. 3.  Udgifter til andre foranstaltninger, der er  

 foreskrevet eller som påbydes af Veterinærdirektoratet som led i forebyggelse  

 eller bekæmpelse af husdyrsygdomme, herunder laboratorieundersøgelser ved  

 offentlige laboratorier, er Veterinærdirektoratet uvedkommende, med mindre  

 andet er bestemt.
 § 6.  Veterinærdirektoratet afholder udgifterne til de  

 foranstaltninger til bekæmpelse og forebyggelse af husdyrsygdomme, som  

 direktoratet udfører.
 § 7.  Bekendtgørelsen træder i kraft den 25. april  

 1991.
 Stk. 2.  § 3 finder anvendelse ved nedslagninger, der er  

 sket efter den 31. december 1989.
 Stk. 3.  Bekendtgørelse nr. 787 af 13. december 1989 om  

 erstatning ved nedslagning og destruktion ophæves.
