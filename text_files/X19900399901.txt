Vold fra samlever angivet som årsag til arbejdsophør.
Da der ikke  

 forelå dokumentation i form af kontakt til læge eller politi, blev der pålagt  

 karantæne.
X Med skrivelse af 12. juni 1990  

 fra Handels- og Kontorfunktionærernes Arbejdsløshedskasse har direktoratet  

 modtaget Deres klage over en af kassen truffen afgørelse, ifølge hvilken  

 Deres arbejdsophør pr. 31. marts 1990 ikke er fundet fyldestgørende begrundet  

 i arbejdsløshedsforsikringslovens forstand, hvorfor De er udelukket fra  

 dagpenge i fem uger fra datoen for arbejdsophøret at regne.
 Det fremgår af sagen, at De den 26. februar 1990 opsagde Deres stilling  

 som kontorassistent ved Y til fratræden den 31. marts 1990, grundet flytning  

 til Sjælland.
De har uddybende om årsagen til arbejdsophøret oplyst, at Deres tidligere  

 samlever et par gange havde forsøgt at »tage livet« af Dem, hvorfor  

 De valgte at flytte tilbage til Deres forældre i A.
De kunne således ikke  

 inden for en kortere periode få en lejlighed i B.
 Det fremgår videre af sagen, at De over for afdelingen har tilkendegivet,  

 at De ikke har kontaktet Deres læge eller politiet i forbindelse med  

 truslerne om vold fra Deres tidligere samlever.
AFGØRELSE Ifølge arbejdsløshedsforsikringslovens § 63, stk. 1, nr. 2, må dagpenge  

 ikke udbetales til et medlem, der uden fyldestgørende grund ophører med sit  

 arbejde.
En nærmere præcisering af fyldestgørende grunde til arbejdsophør fremgår  

 af direktoratets bekendtgørelse nr. 315 af 17. maj 1989, § 28, jf. specielt §  

 28, stk. 1, nr. 13, ifølge hvilken bestemmelse fyldestgørende grund til  

 arbejdsophør foreligger, når medlemmet opsiger sit arbejde på grund af  

 flytning udenfor det hidtidige hjemsted som følge af samboende ægtefælles  

 eller samlevers udøvelse af fysisk vold mod medlemmet.
Det forudsættes, at  

 arbejdsophøret og flytningen sker i tilknytning til den fysiske volds  

 udøvelse.
Medlemmet skal ved lægeerklæring eller politianmeldelse kunne  

 dokumentere at have været udsat for fysisk vold.
 Direktoratet skal i denne anledning meddele, at man ikke finder Deres  

 arbejdsophør den 31. marts 1990 fyldestgørende begrundet i  

 arbejdsløshedsforsikringslovens forstand.
 De udelukkes derfor fra dagpenge i fem uger fra datoen for arbejdsophøret  

 at regne, jf. ovennævnte bekendtgørelses § 26, stk. 1.
 Direktoratet har ved afgørelsen lagt vægt på, at der hverken foreligger en  

 lægelig udtalelse eller en politianmeldelse til dokumentation for, at De har  

 været udsat for fysisk vold, og af denne årsag har været nødt til at sige  

 Deres arbejde op i forbindelse med flytning.
 Direktoratet tiltræder således kassens afgørelse.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
