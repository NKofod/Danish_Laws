 Ved ministeriets cirkulærskrivelse af 1. oktober 1973 blev der åbnet  

 adgang til under visse betingelser at omdanne stillinger som kirketjener,  

 kirkegårdsassistent, kirkegårdsleder og organist, der lønnes med  

 tjenestemandslignende løn, til tjenestemandsstillinger.
 Under hensyn til at man dengang gjorde sig overvejelser om indførelse af  

 en borgerlig personregistrering, blev der ikke åbnet adgang til oprettelse af  

 tjenestemandsstillinger som kordegn.
 Efter at det nu må anses for overvejende sandsynligt, at en borgerlig  

 registrering ikke kan indføres i den nærmere fremtid, har spørgsmålet om at  

 åbne adgang til tjenestemandsansættelse af kordegne været behandlet i  

 ministeriets udvalg af 14. januar 1971 vedrørende kirkefunktionærer, der har  

 indstillet til ministeriet, at der nu bliver mulighed for, at  

 kordegnestillinger som de øvrige kirkefunktionærstillinger kan omdannes til  

 tjenestemandsstillinger.
 Kirkeministeriet har om spørgsmålet brevvekslet med finansministeriet, der  

 i skrivelse af 6. april 1979 har meddelt, at der ikke efter  

 finansministeriets opfattelse foreligger omstændigheder, der er til hinder  

 for, at der for kordegne med tjenestemandslignende ansættelsesvilkår nu åbnes  

 mulighed for tjenestemandsansættelse efter de i kirkeministeriets  

 cirkulærskrivelse af 1. oktober 1973 angivne retningslinier.
 Således foranlediget skal man meddele, at ministeriet er sindet efter  

 indstilling fra vedkommende menighedsråd at godkende omdannelse at stillinger  

 som kordegn, der nu aflønnes med tjenestemandslignende løn, til  

 tjenestemandsstillinger, såfremt stillingerne efter et konkret skøn over  

 beskæftigelsens omfang og varighed opfylder de gældende almindelige  

 betingelser for oprettelse af tjenestemandsstillinger.
 Det er således en forudsætning, at stillingen giver kordegnen  

 heltidsbeskæftigelse, og at dette også kan antages at være tilfældet på  

 længere sigt.
 Det er endvidere en betingelse for tjenestemandsansættelse af de nu  

 ansatte kordegne, at disse forpligter sig til at tale udvidelse af deres  

 ansættelsesområde i overensstemmelse med derom indgåede aftaler.
 Endvidere vil ansættelsen som tjenestemand være betinget af en  

 tilfredsstillende helbredserklæring, og varig ansættelse kan eventuelt først  

 finde sted efter en prøveansættelse, jfr. reglerne i ministeriets  

 bekendtgørelse af 20. oktober 1972 og 1. oktober 1973 om ansættelse som  

 tjenestemand på prøve i folkekirken med senere varig ansættelse for øje.
 Man skal anmode stiftsøvrigheden om at foranledige, at provstiudvalg og  

 menighedsråd, under hvilke der er ansat tjenestemandslignende lønnede  

 kordegne, gøres bekendt med nærværende skrivelse.
 Man henleder endvidere opmærksomheden på, at indstilling om omdannelse af  

 en stilling til tjenestemandsstilling må indeholde oplysning om:
 Såfremt et menighedsråd har vedtaget at indstille pågældende kordegn til  

 tjenestemandsansættelse, bedes indstilling i overensstemmelse med  

 foranstående indsendt, selvom indstilling om en stillings omdannelse til  

 tjenestemandsstilling tidligere er indsendt hertil.
 Såfremt indstillingen imødekommes, vil det påhvile menighedsrådet at  

 træffe foranstaltning til helbredsbedømmelse af kordegnen, og derefter at  

 ansætte denne i tjenestemandsstillingen.
 Ved ledighed i stillinger, som omfattes af nærværende skrivelse, bør der  

 tages stilling til spørgsmålet om stillingens omdannelse til en  

 tjenestemandsstilling, forinden stillingsopslaget finder sted.
 Til stiftsøvrighederne.
