(Handelsskolerne) Hermed fremsendes aftale af 6. juli 1988 mellem Undervisningsministeriet  

 og Akademikernes Centralorganisation og Statstjenestemændenes  

 Centralorganisation II om timereduktion for opgaverettelse ved  

 handelsskolernes kursus til højere handelseksamen.
 P.m.v.
 e.b.
Svend Erik Gertz fm.
 Bilag.
 I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og Tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  For opgaverettelse ved handelsskolernes kursus  

 til højere handelseksamen ydes timereduktion efter nedenstående satser under  

 forudsætning af, at der i de nævnte fag udarbejdes skriftlige arbejder, der  

 skal rettes af læreren uden for undervisningstiden.
Stk. 2.  Timereduktionen fremkommer ved multiplikation  

 af den for faget fastsatte timebrøk med elevtallet i vedkommende klasse.
Der  

 ydes dog altid under den i stk. 1 angivne forudsætning mindst 1/2 times  

 reduktion ugentlig for hver klasse i hvert fag.
Det samlede ugentlige antal  

 reduktionstimer for hver lærer afrundes til nærmeste kvarte time.
Ved  

 beregningen medtages samtlige reduktioner, der indgår i den pågældende lærers  

 pligtige undervisningstimetal.
 Stk. 3.  Timereduktionen beregnes 4 gange om året.  

 Beregningen foretages 1. september, 15. november, 15. februar og 15. april  

 for henholdsvis månederne august - oktober, november - januar, februar -  

 april og maj - juli.
 § 2.  Aftalen træder i kraft den 1. august 1986 og kan  

 opsiges med 3 måneders varsel, dog tidligst til den 1. april 1989. For  

 undervisning på 2. år på det 2-årige kursus samt på det 1-årige kursus træder  

 aftalen dog først i kraft den 1. august 1987.
 Stk. 2.  Samtidig med denne aftales ikrafttræden ophæves  

 aftale af 10. juni 1985 mellem Undervisningsministeriet og  

 Statstjenestemændenes Centralorganisation II og Akademikernes  

 Centralorganisation om rettegodtgørelse (fagbrøker) for tjenestemandslignende  

 ansatte lærere/overlærere og adjunkter/lektorer, som underviser til højere  

 handelseksamen i henhold til bekendtgørelse af 15. august 1975, som ændret  

 ved bekendtgørelse af 15. juni 1981.
 København, den 6. juli 1988.
Akademikernes Centralorganisation Alex Nielsen Statstjenestemændenes Centralorganisation II Bjørn Wikkelsøe Jensen Undervisningsministeriet P.m.v.
 e.b.
Svend Erik Gertz fm.
