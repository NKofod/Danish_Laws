Cirkulære om opholdstilladelse i  

 forbindelse med adoption I medfør af udlændingebekendtgørelsens § 43, jf.  

 bekendtgørelse nr. 181 af 20. marts 2001, fastsættes  

 følgende regler om statsamternes behandling af sager vedrørende  

 opholdstilladelse i forbindelse med adoption:
1. Indledende bestemmelser § 1. Afgørelse om meddelelse,  

 forlængelse, bortfald og inddragelse af opholdstilladelse i  

 medfør af udlændingebekendtgørelsens § 27,  

 stk. 1, nr. 1, jf. udlændingelovens § 9, stk. 2, nr. 1,  

 træffes af statsamtet, jf. udlændingebekendtgørelsens  

 § 40.
 Stk. 2. Omfattet af stk. 1 er sager om opholdstilladelse  

 med henblik på adoption, hvor adoptionsansøgeren er godkendt af  

 et adoptionssamråd eller Adoptionsnævnet som adoptant.
 Stk. 3. Afgørelser om opholdstilladelse med henblik  

 på privat adoption, hvor adoptivbarnet har en familiemæssig  

 tilknytning til adoptanten, jf. udlændingebekendtgørelsens  

 § 27, stk. 1, nr. 2, er ikke omfattet af statsamtets  

 kompetence.
 § 2. Et barn, der ikke er statsborger i Danmark,  

 Finland, Island, Norge eller Sverige, må ikke bringes her til landet  

 med henblik på adoption, før barnet er meddelt  

 opholdstilladelse, jf. adoptionsbekendtgørelsens § 16 og  

 udlændingelovens § 9, stk. 7.
2. Sagens behandling § 3. Formidles adoptionen af en af de af  

 Justitsministeriet i henhold til adoptionslovens § 30 godkendte  

 organisationer, indgiver organisationen ansøgning om opholdstilladelse  

 på vegne af adoptivbarnet til statsamtet, jf. § 12.
 Stk. 2. Formidles adoptionen ikke af en af de godkendte  

 organisationer, indgives ansøgning om opholdstilladelse til  

 adoptivbarnet til en dansk repræsentation, jf. § 12.
 § 4. Statsamtet kan kun give opholdstilladelse til  

 adoptivbarnet, hvis:
 1)	Adoptionsansøgeren konkret er godkendt af et  

 adoptionssamråd eller Adoptionsnævnet som adoptant, jf.  

 bekendtgørelse om godkendelse som adoptant § 2, stk. 1, nr.  

 1, og § 17.
 2)	Adoptionsansøgeren generelt er godkendt af et  

 adoptionssamråd eller Adoptionsnævnet som adoptant, adoptivbarnet  

 ligger inden for godkendelsen, og adoptionsansøgeren samtykker i at  

 modtage adoptivbarnet, jf. bekendtgørelse om godkendelse som adoptant  

 § 2, stk. 1, nr. 2, og §§ 24-26. Ligger adoptivbarnet uden for  

 godkendelsen, skal adoptionssamrådet eller Adoptionsnævnet  

 endvidere have truffet beslutning om udvidelse af godkendelsen som adoptant,  

 jf. bekendtgørelse om godkendelse som adoptant § 27.
 Stk. 2. Adoptivbarnet kan ikke gives opholdstilladelse,  

 såfremt udlændingelovens § 10 er til hinder herfor.
Stk. 3. Er adoptivbarnet på ansøgningstidspunktet  

 over 5 år, skal statsamtet rette henvendelse til  

 Udlændingestyrelsen med henblik på at undersøge, om  

 adoptivbarnet er indberettet til Schengeninformationssystemet som  

 uønsket.
Er adoptivbarnet på ansøgningstidspunktet under  

 5 år, skal statsamtet, hvis der foreligger oplysninger, der giver  

 anledning til mistanke om, at adoptivbarnet kan være indberettet til  

 Schengeninformationssystemet, rette henvendelse til Udlændingestyrelsen  

 med henblik på at undersøge, om adoptivbarnet er indberettet til  

 Schengeninformationssystemet som uønsket.
Er adoptivbarnet indberettet  

 til Schengeninformationssystemet, fremsendes sagen til  

 Udlændingestyrelsen med henblik på gennemførelse af  

 konsultationer med det indberettende land, jf. udlændingelovens  

 § 58 h.
 Stk. 4. Når sagen er behørigt oplyst, jf.  

 § 3, og betingelserne i stk. 1, nr. 1 eller 2, er opfyldt, og  

 stk. 2 og 3 ikke er til hinder for meddelelse af opholdstilladelse,  

 bemyndiger statsamtet, medmindre vægtige grunde taler derimod, en dansk  

 viseringsbemyndiget repræsentation i adoptivbarnets hjemland eller i  

 det land, hvor adoptivbarnet lovligt opholder sig, til at give adoptivbarnet  

 opholdstilladelse i 24 måneder med henblik på varigt ophold, jf.  

 udlændingebekendtgørelsens § 23, stk. 8, 2. pkt.  

 Opholdstilladelsen gives således, at den udløber 25  

 måneder efter resolutionsdatoen.
Stk. 5. Opholdstilladelsen betinges af, at adoptivbarnet skal  

 bo hos adoptanten.
Opholdstilladelsen betinges endvidere som udgangspunkt af,  

 at adoptivbarnets rejselegitimation er gyldig 3 måneder udover  

 opholdstilladelsens udløbsdato, jf.  

 udlændingebekendtgørelsens § 24 og § 41.
Stk. 6. Hvis adoptivbarnet er handicappet, anføres  

 dette i bemyndigelsen til repræsentationen.
Bemyndigelsen affattes  

 på dansk, medmindre Udenrigsministeriets Kalender angiver, at  

 korrespondancesproget til den pågældende repræsentation er  

 et andet sprog.
 Stk. 7. Der sendes genpart af bemyndigelsen til:
1)	adoptanten, 2)	adoptionsorganisationen, hvis adoptionen er formidlet af en  

 sådan organisation, og 3)	amtskommunen, hvor adoptanten har bopæl eller  

 ophold.
§ 5. Den viseringsbemyndigede repræsentation  

 meddeler opholdstilladelsen ved isætning af en sticker H i  

 adoptivbarnets rejselegitimation.
Adoptivbarnet er først i besiddelse  

 af gyldig opholdstilladelse, når repræsentationen har forsynet  

 rejselegitimationen med en sticker.
Stk. 2. Er der ikke en dansk viseringsbemyndiget  

 repræsentation i adoptivbarnets hjemland eller i det land, hvor  

 adoptivbarnet lovligt opholder sig, kan statsamtet meddele opholdstilladelsen  

 ved brev og ved isætning af en sticker H i et laissez-passer, som  

 statsamtet udsteder til adoptivbarnet.
I så fald fremsendes genpart af  

 brevet til de i § 4, stk. 7, nævnte modtagere.
Umiddelbart  

 efter indrejsen afleveres adoptivbarnets laissez-passer til statsamtet,  

 hvorefter statsamtet meddeler opholdstilladelsen ved isætning af en  

 sticker H i adoptivbarnets rejselegitimation.
Stk. 3. Har adoptivbarnet bopæl eller ophold her i  

 landet, meddeler statsamtet opholdstilladelsen ved brev og ved isætning  

 af en sticker H i adoptivbarnets rejselegitimation.
I så fald  

 fremsendes genpart af brevet til de i § 4, stk. 7, nævnte  

 modtagere.
 § 6. Hvis bemyndigelsen ikke udnyttes inden 3  

 måneder, og adoptivbarnet fortsat ønsker meddelt en  

 opholdstilladelse, skal der indgives ansøgning om opholdstilladelse  

 på ny efter samme procedure som ved førstegangsansøgning,  

 jf. § 3.
Stk. 2. Bemyndigelsen til repræsentationen kan,  

 såfremt der er saglige grunde til, at opholdstilladelse ikke bør  

 gives, annulleres frem til det tidspunkt, hvor repræsentationen giver  

 opholdstilladelse ved isætning af sticker i adoptivbarnets  

 rejselegitimation.
Beslutning om annullation sendes til  

 repræsentationen, og genpart heraf fremsendes til de i § 4,  

 stk. 7, nævnte modtagere.
 Stk. 3. Er opholdstilladelsen meddelt ved isætning af  

 sticker i adoptivbarnets rejselegitimation, kan der ikke længere ske  

 annullation, men alene inddragelse eller bortfald af opholdstilladelsen i  

 henhold til udlændingelovens regler herom, jf. §§ 8-9.
 § 7. Såfremt adoptivbarnet ikke har  

 erhvervet dansk indfødsret inden udløbet af opholdstilladelsen,  

 indgives ansøgning om forlængelse af opholdstilladelsen til  

 statsamtet, jf. § 12.
Stk. 2. Statsamtet kan kun meddele forlængelse af  

 opholdstilladelsen til adoptivbarnet, hvis der foreligger dokumentation for,  

 at adoptionssagen stadig er verserende.
Er adoptionssagen ikke verserende,  

 kan statsamtet ikke meddele adoptivbarnet forlængelse af  

 opholdstilladelsen, jf. § 9 og § 10, stk. 2.
 Stk. 3. Adoptivbarnet kan ikke meddeles forlængelse af  

 opholdstilladelsen, såfremt opholdstilladelsen kan nægtes  

 forlænget, jf. udlændingelovens § 11, stk. 2, jf.  

 § 19.
Stk. 4. Er adoptivbarnet på tidspunktet for indgivelse  

 af ansøgning om forlængelse af opholdstilladelse over 5  

 år, skal statsamtet rette henvendelse til Udlændingestyrelsen med  

 henblik på at undersøge, om adoptivbarnet er indberettet til  

 Schengeninformationssystemet som uønsket.
Er adoptivbarnet på  

 tidspunktet for indgivelse af ansøgning om forlængelse af  

 opholdstilladelse under 5 år, skal statsamtet, hvis der foreligger  

 oplysninger, der giver anledning til mistanke om, at adoptivbarnet kan  

 være indberettet til Schengeninformationssystemet, rette henvendelse  

 til Udlændingestyrelsen med henblik på at undersøge, om  

 adoptivbarnet er indberettet til Schengeninformationssystemet som  

 uønsket.
Er adoptivbarnet indberettet til  

 Schengeninformationssystemet, fremsendes sagen til Udlændingestyrelsen  

 med henblik på gennemførelse af konsultationer med det  

 indberettende land, jf. udlændingelovens § 58 h.
 Stk. 5. Når sagen er behørigt oplyst, jf.  

 stk. 1, og betingelserne i stk. 2, 1. pkt., er opfyldt, og  

 stk. 3 og 4 ikke er til hinder for meddelelse af opholdstilladelse,  

 forlænger statsamtet, medmindre vægtige grunde taler derimod, ved  

 brev og ved isætning af en sticker H i adoptivbarnets rejselegitimation  

 opholdstilladelsen for 12 måneder med henblik på varigt ophold,  

 jf. udlændingebekendtgørelsens § 23, stk. 8, 1.  

 pkt.
Stk. 6. Forlængelse af opholdstilladelsen er betinget  

 af, at adoptivbarnet bor hos adoptanten.
Forlængelse af  

 opholdstilladelsen er endvidere som udgangspunkt betinget af, at  

 adoptivbarnets rejselegitimation er gyldigt 3 måneder udover  

 opholdstilladelsens udløbsdato, jf.  

 udlændingebekendtgørelsens § 24 og § 41.
3. Bortfald og inddragelse af  

 en opholdstilladelse § 8. I henhold til udlændingelovens  

 § 17, stk. 1, bortfalder en opholdstilladelse, når  

 udlændingen opgiver sin bopæl i Danmark.
Opholdstilladelsen  

 bortfalder endvidere, når udlændingen har opholdt sig uden for  

 landet i mere end 6 på hinanden følgende måneder.
Har  

 udlændingen med henblik på varigt ophold lovligt boet mere end 2  

 år her i landet, bortfalder opholdstilladelsen dog først,  

 når udlændingen har opholdt sig uden for landet i mere end 12  

 på hinanden følgende måneder.
Det kan dog efter  

 ansøgning bestemmes, at en opholdstilladelse ikke skal anses for  

 bortfaldet, jf. udlændingelovens § 17, stk. 2.
 Stk. 2. Såfremt en opholdstilladelse givet i  

 medfør af udlændingebekendtgørelsens § 27,  

 stk. 1, nr. 1, bortfalder i medfør af udlændingelovens  

 § 17, stk. 1, bør der som udgangspunkt træffes  

 bestemmelse om, at opholdstilladelsen ikke skal anses for bortfaldet, jf.  

 udlændingelovens § 17, stk. 2.
 § 9. En tidsbegrænset  

 opholdstilladelse givet med henblik på varigt ophold kan kun  

 nægtes forlænget eller inddrages, såfremt det grundlag, som  

 er angivet i ansøgningen eller tilladelsen, var urigtigt eller ikke  

 længere er til stede, jf. udlændingelovens § 11,  

 stk. 2, jf. § 19, stk. 1, nr. 1. En opholdstilladelse kan  

 altid nægtes forlænget eller inddrages, såfremt  

 udlændingen har opnået opholdstilladelsen ved svig, jf.  

 udlændingelovens § 19, stk. 2, eller såfremt  

 udlændingen er indberettet til Schengeninformationssystemet som  

 uønsket, jf. udlændingelovens § 19, stk. 3.
 Stk. 2. Ved afgørelse om nægtelse af  

 forlængelse eller inddragelse af opholdstilladelsen skal der tages  

 hensyn til, om nægtelsen af forlængelse eller inddragelsen  

 må antages at virke særligt belastende af de i  

 udlændingelovens § 26 nærmere opregnede grunde, jf.  

 udlændingelovens § 19, stk. 5.
 Stk. 3. En afgørelse om nægtelse af  

 forlængelse eller inddragelse af opholdstilladelsen skal indeholde en  

 frist for udrejse, jf. udlændingelovens § 33, stk. 1.  

 Udrejsefristen må ikke være kortere end 1 måned, jf.  

 udlændingelovens § 33, stk. 2.
 § 10. Bortfalder adoptivbarnets  

 opholdstilladelse, bør statsamtet som udgangspunkt træffe  

 beslutning om, at opholdstilladelsen ikke skal anses for bortfaldet, jf.  

 § 8. Træffer statsamtet beslutning om, at adoptivbarnets  

 opholdstilladelse skal anses for bortfaldet, fremsendes sagen til  

 Udlændingestyrelsen med henblik på afgørelse af, om  

 adoptivbarnet kan gives opholdstilladelse på andet grundlag.
 Stk. 2. Træffer statsamtet afgørelse om  

 nægtelse af forlængelse eller inddragelse af adoptivbarnets  

 opholdstilladelse, jf. § 9, fremsendes sagen til  

 Udlændingestyrelsen med henblik på afgørelse af, om  

 adoptivbarnet kan gives opholdstilladelse på andet grundlag.
4. Stedlig kompetencefordeling § 11. Afgørelse i henhold til  

 udlændingebekendtgørelsens § 27, stk. 1, nr. 1,  

 træffes af statsamtet på det sted her i landet, hvor adoptanten  

 bor eller opholder sig.
Har adoptanten ikke bopæl eller ophold her i  

 landet, træffer statsamtet på det sted, hvor det på  

 grundlag af den indgivne ansøgning må antages, at adoptanten vil  

 tage bopæl eller ophold, afgørelse i sagen.
Kan det ikke  

 på grundlag af den indgivne ansøgning antages, hvor adoptanten  

 vil tage bopæl eller ophold, træffer Københavns  

 Overpræsidium afgørelse i sagen, jf.  

 udlændingebekendtgørelsens § 40, stk. 1.
 Stk. 2. Udlændingestyrelsen kan dog i særlige  

 tilfælde bemyndige et andet statsamt til at træffe  

 afgørelse i de nævnte sager, jf.  

 udlændingebekendtgørelsens § 40, stk. 1. Det kan  

 herved bl.a. tillægges vægt, at adoptanten flytter fra et  

 statsamt til et andet under sagens behandling, såfremt det af f.eks.  

 effektivitetsmæssige grunde skønnes mest hensigtsmæssigt,  

 at sagen afsluttes af det statsamt, der har påbegyndt sagsbehandlingen.  

 Såfremt Civilretsdirektoratet i medfør af  

 adoptionsbekendtgørelsens § 18 bemyndiger et andet statsamt end  

 det, hvor adoptanten har bopæl eller ophold, til at behandle  

 ansøgningen om adoptionsbevilling, kan styrelsen tillægge denne  

 omstændighed vægt og bemyndige samme statsamt til ligeledes at  

 træffe afgørelse vedrørende ansøgningen om  

 opholdstilladelse.
 Stk. 3. Såfremt adoptanten har bopæl eller  

 opholdssted på Færøerne eller i Grønland,  

 træffer Udlændingestyrelsen afgørelse i første  

 instans med klageadgang til Indenrigsministeriet.
 Stk. 4. Adoptantens bopæl eller opholdssted skal  

 forstås som det sted, hvor pågældende er  

 folkeregistreret.
 § 12. Har adoptivbarnet bopæl eller ophold  

 her i landet, indgives ansøgning om opholdstilladelse efter  

 udlændingebekendtgørelsens § 27, stk. 1, nr. 1, til  

 det statsamt, der i henhold til § 11 skal træffe afgørelse  

 i sagen, jf. udlændingebekendtgørelsens § 40, stk. 2.  

 Efter indrejsen kan en ansøgning ikke indgives og behandles, medmindre  

 ganske særlige forhold taler derfor, jf. udlændingelovens  

 § 9, stk. 7. Som udgangspunkt antages det, at der foreligger ganske  

 særlige forhold, når ansøgningen indgives af et  

 adoptivbarn.
Stk. 2. Har adoptivbarnet ikke bopæl eller ophold her i  

 landet, indgives ansøgning om opholdstilladelse efter  

 udlændingebekendtgørelsens § 27, stk. 1, nr. 1, til en  

 dansk repræsentation i adoptivbarnets hjemland eller i det land, hvor  

 adoptivbarnet lovligt opholder sig.
Er der ikke en dansk repræsentation  

 i adoptivbarnets hjemland eller i det land, hvor adoptivbarnet lovligt  

 opholder sig, kan statsamtet bestemme, at ansøgningen kan indgives til  

 en anden dansk repræsentation, når særlige grunde taler  

 derfor.
Ansøgningen sendes af repræsentationen til  

 Københavns Overpræsidium, der videresender ansøgningen  

 til det statsamt, som i henhold til § 11 skal træffe  

 afgørelse i sagen, jf. udlændingebekendtgørelsens  

 § 40, stk. 2. Ansøgning om opholdstilladelse efter § 3,  

 stk. 1, indgives dog til det statsamt, hvor adoptanten bor eller  

 opholder sig.
 Stk. 3. Ansøgning om forlængelse af  

 opholdstilladelse efter udlændingebekendtgørelsens § 27,  

 stk. 1, nr. 1, indgives til det statsamt, der i henhold til § 11  

 skal træffe afgørelse i sagen, jf.  

 udlændingebekendtgørelsens § 40, stk. 2.  

 Ansøgningen kan tidligst indgives to måneder før  

 tilladelsens udløb og skal senest indgives en måned før  

 tilladelsens udløb, jf. udlændingebekendtgørelsens  

 § 26, stk. 8.
 5. Klagebestemmelser m.v.
 § 13. Statsamtets afgørelser i  

 medfør af udlændingebekendtgørelsens § 40,  

 stk. 1, jf. § 27, stk. 1, nr. 1, kan påklages til  

 Udlændingestyrelsen, jf. udlændingebekendtgørelsens  

 § 40, stk. 1.
 Stk. 2. Udlændingestyrelsens afgørelser kan ikke  

 påklages til anden administrativ myndighed, jf.  

 udlændingebekendtgørelsens § 40, stk. 2.
§ 14. Ansøgning om meddelelse eller  

 forlængelse af opholdstilladelse i medfør af  

 udlændingelovens § 9, stk. 2, nr. 1, jf.  

 udlændingebekendtgørelsens § 27, stk. 1, nr. 1,  

 indgives på et af Udlændingestyrelsen godkendt  

 ansøgningsskema.
Laissez-passer udstedes på en af  

 Udlændingestyrelsen godkendt blanket.
Stk. 2. Statsamtets meddelelse af opholdstilladelse efter  

 udlændingelovens § 9, stk. 2, nr. 1, jf.  

 udlændingebekendtgørelsens § 27, stk. 1, nr. 1, sker  

 ved en af Udlændingestyrelsens godkendt sticker.
Stickeren forsynes med  

 et af styrelsen godkendt prægestempel forinden isætning i  

 adoptivbarnets rejselegitimation.
Efter isætning i rejselegitimationen  

 forsynes stickeren med et af styrelsen godkendt datostempel samt  

 sagsbehandlerens underskrift, således at datostempel og underskrift  

 dækker både stickeren og siden i rejselegitimationen.
Stk. 3. Datostemplets kode- og farvekombination ændres  

 af statsamtet henholdsvis hver måned og hvert kvartal.
Stickers,  

 prægestempel og datostempel skal opbevares sikkerhedsmæssigt  

 fuldt forsvarligt.
 6. Ikrafttræden m.v.
 § 15. Cirkulæret træder i kraft den 1.  

 oktober 2001 med virkning for ansøgninger indgivet den 25. marts 2001  

 eller senere.
 Stk. 2. Samtidig ophæves cirkulære nr. 48 af 19.  

 marts 1996 om opholdstilladelse i forbindelse med adoption.
