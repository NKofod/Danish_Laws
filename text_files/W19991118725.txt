Landsskatteretskendelse Gaveafgift - ægtefællers overdragelse af aktier til  

 børn - afgiftsgrundlag - succession Reference:
ABL § 11 Klagen til Landsskatteretten vedrører  

 gaveafgiftsberegning i forbindelse med gaveoverdragelse af nom. 9.450 kr.  

 aktier i selskabet B fra moder til søn.
Det fremgik af sagen, at moderen ved gavebrev af 28.  

 december 1998 overdrog nom. 3.150 kr.
A-aktier og nom. 6.300 kr.
B-aktier i B  

 til hver af sine 3 børn.
Samtidig overdrog hendes  

 ægtefælle ligeledes til hver af de 3 børn nom. 46.850 kr.  

 A-aktier og nom. 93.700 kr.
B-aktier i samme selskab.
 Klagerens revisor havde opgjort stemmeværdierne i  

 selskabet således:
 Nom.kr.
Stemmer A-aktier 195.000 19.500 B-aktier 390.000 3.900 I alt 585.000 23.400 Ægtefællernes aktieoverdragelse til børnene  

 omfattede:
 Fader:
A-aktier 140.550 14.055 B-aktier 281.100 2.811 Moder:
A-aktier 9.450 945 B-aktier 18.900 189 Ægtefællerne tilsammen 450.000 18.000 For moderens vedkommende var der indgivet gaveanmeldelse  

 for hvert af børnene, hvor aktierne var ansat til en  

 handelsværdi svarende til kurs 2.330 kr. = 220.185 kr.
Gavens  

 værdi var reduceret med et afgiftsfrit bundbeløb på 42.500  

 kr. og en passivpost på 35.651 kr., hvorefter afgiftsgrundlaget  

 udgjorde 142.034 kr.
Heraf var betalt gaveafgift med 15  % = 21.305 kr.
 Told- og Skatteregionen havde beregnet gaveafgift  

 således:
Gavens værdi, som anmeldt 220.185 kr.
Afgiftsfrit beløb 42.500 - Afgiftspligtigt beløb 177.685 kr.
 Gaveafgift:
 26.652 kr.
Told- og skatteregionen havde som begrundelse for ikke at  

 godkende afgiftsberegningen i gaveanmeldelsen anført, at det fulgte af  

 § 11 i aktieavancebeskatningsloven, at succession kun var mulig, når  

 den enkelte overdragelse af aktier udgjorde mindst 15 % af  

 stemmeværdien.
For faderens vedkommende var kravet opfyldt, mens der  

 ikke fra moderen var overdraget 15 % af stemmeværdien.
Der kunne ikke  

 ske sammenlægning af gaverne.
Revisoren havde nedlagt påstand om, at  

 gaveafgiftsberegningen skulle foretages som i gaveanmeldelsen, således  

 at overdragelsen skete med succession, hvorved afgiftsgrundlaget skulle  

 reduceres med en passivpost på 35.651 kr.
Subsidiært at  

 gaveoverdragelsen skete med succession, men at der kunne indrømmes et  

 afgiftsfrit bundbeløb for ægtefællerne tilsammen.
Revisoren havde til støtte for påstanden  

 anført, at hvert barn fra ægtefællerne tilsammen havde  

 fået overdraget 25,6 % af den samlede stemmeværdi, idet der til  

 den samlede aktiekapital var knyttet i alt 23.400 stemmer.
Revisoren havde  

 henvist til cirkulære nr. 137 af 19. juli 1994 til  

 aktieavancebeskatningsloven, punkt 14, hvoraf fremgik, at succession var  

 mulig, såfremt de overdragne aktier udgjorde mindst 15 % af  

 stemmeværdierne i selskabet.
I denne forbindelse var anført, at  

 overdragelse til flere personer i sameje, blev betragtet som en overdragelse,  

 der gav adgang til succession, når blot den samlede post, der blev  

 overdraget, mindst udgjorde 15 % af stemmerne.
Revisoren havde endvidere henvist til, at det eksempelvis  

 fremgik af ligningsvejledningen afsnit A.A.4, at der i personskatteloven var  

 indbygget en række sambeskatningselementer vedrørende  

 overførsel mellem ægtefæller, hvilket bl.a. gjaldt  

 uudnyttede bundfradrag, personfradrag og underskud.
Ligeledes skulle  

 skatteberegningen vedrørende ægtefællernes kapitalindkomst  

 og aktieindkomst opgøres under et.
 Det var revisorens opfattelse, at ægtefæller  

 ligeledes i relation til gaver blev betragtet under et, idet der ikke ved  

 gaveoverdragelser mellem ægtefæller blev beregnet nogen afgift.  

 Der var således mellem ægtefæller en række  

 sambeskatningselementer indbygget i skattelovgivningen.  

 Ægtefællernes overdragelse af aktier til de tre børn  

 skulle derfor betragtes samlet, hvorved den overdragne stemmeværdi  

 udgjorde 25,6 % og dermed oversteg kravet om mindst 15 % i  

 aktieavancebeskatningsloven § 11.
Endelig havde revisoren anført, at det forhold, at  

 en forudgående gaveoverdragelse af moderens aktier til faderen ville  

 have betydet, at overdragelsen til børnene fuldt ud kunne ske med  

 succession, burde føre til, at også moderens overdragelse kunne  

 ske med succession.
Det burde efter hans opfattelse ikke være  

 sådan, at tekniske krumspring skulle være afgørende for,  

 om der var adgang til succession eller ej.
 Landsskatteretten bemærkede:
 I henhold til aktieavancebeskatningslovens § 11 kunne  

 parterne i visse familieoverdragelser i levende live af  

 hovedaktionæraktier aftale, at erhververen indtrådte i  

 overdragerens skattemæssige stilling ved overdragelsen, såfremt  

 den enkelte overdragelse af aktier udgjorde mindst 15 % af  

 stemmeværdierne i selskabet.
 Hvis der i forbindelse med en overdragelse med succession  

 skulle erlægges gaveafgift, skulle der i tilknytning til aktiverne i  

 gaveopgørelsen optages passivposter til udligning af eventuelle  

 fremtidige skattetilsvar vedrørende disse aktiver, jf.  

 kildeskattelovens § 33 D.
 Det bemærkedes, at der ved lov nr. 1119 af 21.  

 december 1994 om ændring af lov om afgift af arv og gave og forskellige  

 skattelove (Lempelse af generationsskifteafgifter m.v.) blev indført  

 et principskifte i forhold til den hidtidige retstilstand, jf. lovens § 21,  

 stk. 4, 3.pkt., sammenholdt med § 48, stk. 2, idet lovens § 44, stk. 4, blev  

 affattet således: "Det er uden afgiftsmæssig betydning, om de i  

 stk. 2 og stk. 3, nr. 2, nævnte gavebeløb blev givet af  

 fælleseje, skilsmissesæreje eller særeje, og om de indgik i  

 modtagerens fælleseje, skilsmissesæreje eller særeje."  

 Lovændringen indebar, at ægtefæller fremover skulle anses  

 for to selvstændige gavegivere uanset formueordningen i deres  

 ægteskab.
Arve- og gaveafgiftsloven blev ophævet med virkning  

 fra den 1. juli 1995, hvor boafgiftsloven trådte i kraft.
Princippet om  

 at anse ægtefæller for to selvstændige gavegivere blev  

 overført til boafgiftsloven, der ikke havde en bestemmelse svarende  

 til arve- og gaveafgiftslovens § 21, stk. 4, 3. pkt.
Af bemærkningerne  

 til lovforslaget fremgik: "Ægtefæller anses for fremtiden som to  

 selvstændige arveladere og to selvstændige arvinger, uanset om de  

 har formuefællesskab, skilsmissesæreje eller fuldstændigt  

 særeje. .... Dette svarer til det principskifte, der  

 gennemførtes for så vidt angår gaver ved ændringen  

 af arve- og gaveafgiftsloven i december 1984. .... Ægtefæller  

 anses som to selvstændige gavegivere og gavemodtagere." To retsmedlemmer, herunder retsformanden, fandt herefter,  

 at der ikke var hjemmel til at sammenlægge gaveoverdragelser fra  

 ægtefæller ved vurderingen af, om der var overdraget mindst 15 %  

 af stemmeværdierne, jf. aktieavancebeskatningslovens § 11, hvorefter  

 moderens overdragelse af aktier ikke kunne ske med succession.
Et retsmedlem fandt, at overdragelsen kunne ske med  

 succession, idet hensigten med at anse ægtefæller som  

 selvstændige arveladere var at lette overdragelser.
Her havde det den  

 modsatte virkning, og det var ikke hensigten med lovændringen.
 Der blev truffet afgørelse efter  

 stemmeflertallet.
