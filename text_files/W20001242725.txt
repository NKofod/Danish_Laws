Ved en undersøgelse i øjenambulatoriet i marts 1999 blev  

 trykket i højre øje målt til 32 mmHg.
På baggrund  

 heraf blev der i maj 1999 samme sted foretaget en  

 synsfeltundersøgelse, der viste udtalt synsfeltdefekt på  

 højre øje.
Klage over manglende behandling og  

 information Patientklagenævnet fandt, at speciallægen ved  

 undersøgelsen i februar 1998 burde have aftalt kontrolmåling af  

 øjets tryk tidligere end efter et halvt år.
Nævnet lagde  

 herved vægt på, at øjets tryk ved denne  

 undersøgelse var forhøjet, idet det blev målt til 30  

 mmHg.
Endvidere fandt nævnet, at speciallægen ved  

 undersøgelsen i august 1998 burde have foretaget en  

 synsfeltundersøgelse, selv om synsnerven forekom normal.  

 Speciallægen burde desuden have aftalt ny kontrolmåling af  

 øjets tryk.
Nævnet lagde herved vægt på, at trykket  

 i øjet var steget til 33 mmHg.
Videre lagde nævnet vægt  

 på, at der var lang ventetid på undersøgelse i sygehusets  

 øjenambulatorium.
 Nævnet oplyste, at tilstedeværelsen af en synsfeltdefekt ikke  

 udlukkes af det forhold, at synsnerven forekommer normal.
 Endelig fandt nævnet, at speciallægen burde have informeret  

 patienten om, at trykket i højre øje var for højt.  

 Nævnet lagde her vægt på, at det ikke af journalen fremgik,  

 at patienten blev informeret herom, samt at der ikke forelå yderligere  

 oplysninger i sagen, der sandsynliggjorde, at patienten blev informeret om  

 det forhøjede tryk.
