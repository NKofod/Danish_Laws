 Den 25. november 1957 er der i Buenos Aires afsluttet følgende handels- og  

 betalingsaftale mellem Danmark og Argentina (den spanske tekst udelades):
 Handels- og betalingsaftale mellem Kongeriget Danmark og Republikken  

 Argentina.
 Kongeriget Danmarks regering og Republikken Argentinas regering har i  

 ønsket om at lette og videre udvikle de økonomiske forbindelser mellem de to  

 folk, som er knyttet sammen ved nære venskabsbånd, truffet bestemmelse om at  

 afslutte en handels- og betalingsaftale og har med henblik herpå udpeget  

 deres befuldmægtigede, som, behørigt bemyndigede, er blevet enige om  

 følgende:
 Almindelige bestemmelser.
 Artikel 1.
 De høje kontraherende parter tilkendegiver som et udtryk for den  

 samarbejdsånd, der besjæler deres regeringer, deres ønske om med alle de  

 midler, der står til deres rådighed, at udvide de økonomiske bånd, som  

 forbinder de to lande, og fremme udvekslingen af deres produkter til det  

 højest mulige omfang for derved at sikre varige markeder for disse i  

 overensstemmelse med landenes behov.
 Artikel 2.
Republikken Argentinas regering og Kongeriget Danmarks regering tilsikrer  

 hinanden en strengt gensidig behandling forsåvidt angår alle kommercielle og  

 finansielle transaktioner, som finder sted mellem de to lande.
De vil med den  

 største velvilje overveje og træffe bestemmelse om de forslag, som de  

 forelægger hinanden med henblik på at lette og fremme deres indbyrdes  

 økonomiske forbindelser.
 Artikel 3.
 De høje kontraherende parter forpligter sig til ved indførsel af natur-  

 eller industriprodukter, som hidrører fra det andet lands område, at ville  

 yde de størst mulige lettelser, som vedkommende lands lovgivning tillader  

 forsåvidt angår toldafgifter, andre afgifter, skatter eller offentlige  

 gebyrer og ligeledes forsåvidt angår den administrative behandling, som  

 produkternes indførsel, omsætning, transport og fordeling er underkastet.
 Artikel 4.
 Den danske og den argentinske regering vil træffe de nødvendige  

 forholdsregler til i overensstemmelse med ånden i de gældende bestemmelser og  

 overenskomster at sikre beskyttelse for oprindelses- og kvalitetsbetegnelser  

 for typiske produkter hidrørende fra de respektive lande samt ved anvendelse  

 af passende straffebestemmelser at hindre udbredelse og salg af varer, som er  

 forsynet med falske oprindelses-, kvalitets- eller typebetegnelser, og som er  

 fremstillet inden for deres eget territorium eller i tredjeland.
 Kommercielle bestemmelser.
 Artikel 5.
 Argentinsk eksport betalbar i danske kroner vil i Argentina være genstand  

 for i enhver henseende samme behandling, som gives eksport betalbar i valuta  

 tilhørende andre lande, der deltager i det multilaterale betalingssystem med  

 Argentina, i andre transferable valutaer, i US-dollars eller i andre frit  

 konvertible valutaer.
 Artikel 6.
 1. Argentinsk import betalbar i danske kroner vil  

 forsåvidt angår vekselkurserne være genstand for samme behandling som den,  

 der gives import betalbar i valutaer tilhørende de andre deltagende lande, i  

 andre transferable valutaer, i US-dollars eller i andre frit konvertible  

 valutaer.
 2. Argentina import betalbar i danske kroner vil  

 yderligere forsåvidt angår tildeling af deviser eller udstedelse af  

 importtilladelser være genstand for en behandling, der ikke er mindre gunstig  

 end den, der gives import betalbar i de andre deltagende landes valutaer  

 eller i andre transferable valutaer.
 Artikel 7.
 Kongeriget Danmarks kompetente myndigheder vil forsåvidt angår adgangen  

 for argentinsk eksport til det danske marked gennemføre en behandling, der  

 ikke er mindre gunstig end den, der gives eller i fremtiden måtte blive givet  

 eksport, der hidhører fra ethvert andet land, der deltager i det  

 multilaterale handels- og betalingssystem med Argentina.
 Artikel 8.
 Kongeriget Danmarks og Republikken Argentinas kompetente myndigheder vil  

 forsåvidt angår vareudvekslingen mellem Argentina og Danmark undlade ar tage  

 interne forholdsregler, der i deres gennemførelse måtte kunne give anledning  

 til afvigelse i den danske krones, respektive den argentinske pesos paritet i  

 forhold til de i artikel 5 omtalte valutaer og som følge heraf til ændringer  

 i prisdannelsen for argentinske og danske produkter.
 Artikel 9.
 Med henblik på at lette den multilaterale samhandel mellem Republikken  

 Argentina, Kongeriget Danmark og de andre i det multilaterale betalingssystem  

 med Argentina deltagende lande vil man tillade import af varer fremstillet i  

 et hvilket som helst af de pågældende lande hidhørende fra andre lande inden  

 for samme område.
 Artikel 10.
 Republikken Argentinas og Kongeriget Danmarks kompetente myndigheder  

 forbeholder sig ret til for de varer, der importeres, at kræve  

 oprindelsescertifikat udstedt af producentlandene.
 Finansielle og betalingsbestemmelser.
 Artikel 11.
 Betalinger af enhver art mellem Republikken Argentina og Kongeriget  

 Danmark skal foretages i henhold til bestemmelserne i nærværende kapitel og i  

 overensstemmelse med de gældende valutabestemmelser i de to lande.
 Artikel 12.
 1. Danmarks Nationalbank vil i Banco Central de la  

 Republica Argentina's navn åbne en konto i transferable danske kroner, der er  

 undtaget for omkostninger, og som ikke skal kunne udvise en debatsaldo.
 2. De danske banker, som er bemyndiget til at foretage  

 valutahandeler, vil kunne åbne konti i transferale danske kroner i navn af  

 Banco Centrale de la Republica Argentina eller af behørigt autoriserede  

 argentinske banker.
 Artikel 13.
 1. De konti, som omtales i foregående artikel, vil  

 fungere på følgende måde:
a.
De skal krediteres beløb hidhørende fra import af argentinske varer i  

 Danmark såvel som med andre betalinger, der effektueres af personer  

 bosiddende i Kongeriget Danmark til fordel for personer bosiddende i  

 Republikken Argentina.
 De vil ligeledes kunne krediteres med beløb i danske kroner hidrørende fra  

 slag på valutamarkedet i Danmark af valutaer tilhørende lande, der er  

 medlemmer af det multilaterale system med Argentina, og som kursnoteres på  

 disse landes valutamerkeder eller, i det omfang det er tilladt i henhold til  

 de danske valutabestemmelser, ved transfering af eksisterende tilgodehavender  

 på danske kronekonti åbnet i navn af personer bosiddende i et land, der er  

 medlem af det multilaterale system med Argentina.
b.
De skal debiteres med beløb hidrørende fra eksport af danske varer, der  

 er bestemt for Republikken Argentina, såvel som med beløb hidrørende fra  

 andre betalinger af løbende karakter foretaget af personer bosiddende i  

 Republikken Argentina til fordel for personer bosiddende i Kongeriget  

 Danmark.
Sådanne tilgodehavender kan ligeledes anvendes til fri erhvervelse  

 på det danske valutamarked af deviser tilhørende lande, der er medlemmer af  

 det multilaterale system med Argentina, og som kursnoteres i København,  

 ligesom de, i det omfang det er tilladt i henhold til de danske  

 valutabestemmelser, vil kunne overføres til kredit for danske kronekonti  

 åbnet i navn af personer bosiddende i et land, der er medlem af det  

 multilaterale system med Argentina.
 2. De argentinske banker er bemyndiget til at foretage  

 arbitrageforretninger med tilgodehavender på deres konti i transferable  

 danske kroner inden for det europæiske multilaterale arbitragesystem,  

 forudsat at disse arbitrageforretninger foretages mod devises tilhørende det  

 pågældende systems medlemslande.
 Artikel 14.
 De danske myndigheder tager de nødvendige forholdsregler, for at  

 kursnoteringer på det danske valutamarked for valutaer tilhørende lande, der  

 deltager i det multilaterale betalingssystem, i hvilket Argentina og Danmark  

 tager del, noteres inden for de officielt fastsatte pariteter.
 Artikel 15.
 Ved transaktioner på det fri marked i Republikken Argentina vil noteringen  

 af den danske krone blive bestemt af det frie spil mellem udbud og  

 efterspørgsel i overensstemmelse med de gældende argentinske bestemmelser.
 Artikel 16.
 Banco Central de la Republica Argentina og Danmarks Nationalbank vil efter  

 fælles overenskomst fastsætte de tekniske regler, som er nødvendige for  

 gennemførelsen af bestemmelserne i nærværende kapitel.
 Artikel 17.
Saldiene på »Dansk-Argentinsk Aftalekonto«, som er omhandlede i  

 artikel 12 i Handels- og betalingsaftalen af 18. februar 1955 og af konto  

 »Dansk-Argentinsk Aftale 1948 - Afviklingskonto«, som er forudset i  

 noteveksling NAD. 5 af 18. februar 1955, skal afvikles i overensstemmelse med  

 bestemmelserne i den dags dato foretagne brevveksling. (* 1) Bestemmelser vedrørende kapitalgoder.
 Artikel 18.
 Med henblik på at lette indkøb mod betaling i rater af kapitalgoder, som  

 officielle institutioner eller private firmaer i Argentina måtte ønske at  

 foretage i Danmark, erklærer sidstnævnte lands regering sig indforstået med  

 inden for grænserne af de beføjelser, den normalt udøver på dette område, at  

 tage de nødvendige forholdsregler til at fremme den til sådanne forretninger  

 passende finansiering.
 Artikel 19.
 De transaktioner, som er omhandlet i foregående artikel skal undersøges  

 individuelt med henblik på i hvert enkelt tilfælde at fastsatte betingelserne  

 for de pågældende kontrakter.
 Skibsfartsbestemmelser.
 Artikel 20.
 Hver af de høje kontraherende parters fartøjer skal inden for den anden  

 parts jurisdiktion nyde mestbegunstigelsesbehandling i overensstemmelse med  

 vedkommende lands lovgivninger, forsåvidt angår havneordninger og de  

 forholdsregler, der træffes i havnene.
 Slutningsbestemmelser.
 Artikel 21.
 1. I tilfælde af, at betingelserne for det handels- og  

 betalingssystem, der har tjent som basis for nærværende overenskomst mellem  

 de to lande, ændres væsentligt, og især såfremt den ene af de høje  

 kontraherende parters valutaer måtte blive gjort frit konvertibel, vil hver  

 af de høje kontraherende parter kunne anmode den anden part om øjeblikkelig  

 indledelse af drøftelser med henblik på at tilpasse nærværende overenskomst  

 til den nye situation.
 2. Såfremt de to høje kontraherende parter ikke måtte  

 nå til en ny overenskomst inden for en frist af to måneder at regne fra  

 datoen for anmodningen om nye forhandlinger, vil fristen for opsigelse, som  

 indeholdes i artikel 23, være reduceret til een måned.
 Artikel 22.
 Nærværende overenskomst ophæver og erstatter handels- og  

 betalingsoverenskomsten mellem Republikken Argentina og Kongeriget Danmark,  

 undertegnet den 18. februar 1955.
 Artikel 23.
Under forbehold af senere ratifikation skal denne aftale træde foreløbig i  

 kraft dagen efter undertegnelsen for en periode af et år, og den vil være  

 stiltiende fornyet på ubestemt tid, medmindre den opsiges af en af parterne  

 med tre måneders varsel.
Denne opsigelse kan fremsættes på ethvert tidspunkt  

 efter det første års gyldighed.
 Til bekræftelse heraf undertegnes fire eksemplarer af en enslydende tekst,  

 to på spansk og to på dansk, idet alle har samme gyldighed, i Buenos Aires,  

 den 25. november nittenhundrede og syv og halvtreds.
 For den danske regering:
 Emil Torp-Pedersen.
Overordentlig og befuldmægtiget Ambassadør.
 For den argentinske regering:
 Alfonso de Laferrere.
 Udenrigs- og Kulturminister.
 Adalbert Krieger Vasena.
 Finansminister.
 Julio Cesar Cueto Rua.
 Minister for Handel og Industri.
KGL.
DANSK AMBASSADE Buenos Aires, 25. november 1957.
Hr.
Minister, Under henvisning til de drøftelser, der har fundet sted vedrørende artikel  

 7 i den i dag mellem vore to lande undertegnede handels- og  

 betalingsoverenskomst, har jeg den ære at bekræfte, at bestemmelsen i artikel  

 7 tager sigte på import af varer fra Argentina på basis af fri  

 bevillingsudstedelse i henhold til de i Danmark til enhver tid gældende  

 almindelige og regionale frilister og de tilsvarende lister over varer, der  

 er underkastet fri bevillingsudstedelse.
Modtag, hr.
Minister, forsikringen om min mest udmærkede højagtelse.
Hans Exellence Hr.
ALFONSO DE LAFERRERE Udenrigs- og Kulturminister Buenos Aires.
UDENRIGS- OG KULTURMINISTERIET Buenos Aries, 25. november 1957.
Hr.
Ambassadør, Jeg har den ære at anerkende modtagelsen af Deres Excellences skrivelse af  

 dags dato, hvis tekst er følgende og i hvilken foreslås bestemmelser, som vil  

 være at betragte som en integrerende del af den i dag mellem vore to lande  

 undertegnede handels- og betalingsaftale:
 (inserat af skrivelsens tekst).
 Det er mig en ære over for Deres Excellence at give udtryk for den  

 argentinske regerings indforståelse med de foreslåede bestemmelser, som vil  

 være at betragte som en integrerende del af den omhandlede aftale.
Modtag, hr.
Ambassadør, forsikringen om min mest udmærkede højagtelse.
Hans Excellence Hr.
EMIL TORP-PEDERSEN Danmarks overordentlige og befuldmægtigede Ambassadør Buenos Aires.
 Den i artikel 23 forudsete ratifikation har endnu ikke fundet sted, men  

 aftalen er i medfør af samme artikel trådt i kraft den 26. november 1957. Fra  

 samme dato er i medfør af artikel 22 handels- og betalingsaftalen af 18.  

 februar 1955, jfr. bekendtgørelse nr. 7 af 14. marts 1955 (lovtidende C),  

 ophævet.
 Udenrigsministeriet, den 14. marts 1958.
J.
O.
Krag.
 Minister for Udenrigsøkonomi.
 (* 1) ikke medtaget i nærværende bekendtgørelse.
