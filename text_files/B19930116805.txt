 I henhold til § 34 i lov om kommunernes styrelse, jf. lovbekendtgørelse  

 nr. 526 af 22. juni 1993, og § 26, § 34 og § 36 i lov om Københavns kommunes  

 styrelse, jf. lovbekendtgørelse nr. 527 af 22. juni 1993, fastsættes:
 § 1.  Borgmestre i primærkommuner, magistratsmedlemmer  

 i Aalborg, Odense og Århus Kommuner, amtsborgmestre, formanden for Københavns  

 Borgerrepræsentation, overborgmesteren og borgmestre i Københavns Kommune  

 oppebærer et vederlag, der svarer til størrelsen af den til enhver tid  

 gældende løn i en tjenestemandsstilling i staten i overensstemmelse med bilag  

 1 til denne bekendtgørelse.
 Stk. 2.  Vederlæggelsen ophører, når hvervet fratrædes.  

 I øvrigt ophører vederlæggelsen, når den pågældende i en uafbrudt periode på  

 6 måneder har været forhindret i at varetage hvervet.
 Stk. 3.  Et medlem, der efter § 15, stk. 5, eller § 66,  

 stk. 2, i lov om kommunernes styrelse eller efter § 34, stk. 4, eller § 53 a,  

 stk. 3, i lov om Københavns kommunes styrelse udpeges til at fungere i et af  

 de i stk. 1 nævnte hverv, oppebærer i funktionsperioden vederlag efter stk.  

 1, jf. dog § 2, stk. 4.
Stk. 4.  Den, der modtager vederlag efter stk. 1 eller  

 stk. 3, kan ikke samtidig oppebære anden økonomisk ydelse af kommunens kasse  

 i henhold til de kommunale styrelseslove for bestridelse af et kommunalt  

 hverv.
Der kan dog ydes befordringsgodtgørelse og godtgørelse for fraværelse  

 fra hjemstedet, jf. § 16, stk. 9, og § 16 a, stk. 8, i lov om kommunernes  

 styrelse, vederlag til borgerrepræsentationens formand efter § 16 i lov om  

 Københavns kommunes styrelse samt repræsentationsgodtgørelse efter § 4 i  

 denne bekendtgørelse.
§ 2.  Amtsråd og kommunalbestyrelser i primærkommuner,  

 bortset fra Aalborg, Københavns, Odense og Århus Kommuner, kan forud og med  

 virkning for mindst eet regnskabsår ad gangen træffe beslutning om, at  

 næstformanden skal oppebære et vederlag på indtil 10 pct. af formandens  

 vederlag.
En nyvalgt kommunalbestyrelse kan dog i første kvartal af  

 funktionsperioden træffe beslutning herom med virkning fra den 1. i måneden  

 efter beslutningens vedtagelse.
Er der valgt flere næstformænd, kan  

 vederlaget kun ydes til første næstformand.
 Stk. 2.  Vederlæggelsen ophører, når hvervet fratrædes.  

 I øvrigt ophører vederlæggelsen, når den pågældende i en uafbrudt periode på  

 6 måneder har været forhindret i at varetage hvervet.
 Stk. 3.  Et medlem, der efter § 15, stk. 5, i lov om  

 kommunernes styrelse udpeges til at fungere for en næstformand, der oppebærer  

 vederlag efter stk. 1, oppebærer i funktionsperioden vederlag svarende til  

 næstformandens.
 Stk. 4.  En næstformand, der oppebærer vederlag efter  

 stk. 1 eller stk. 3, kan kun modtage funktionsvederlag efter § 1, stk. 3,  

 eller vederlag efter § 34, stk. 4, i lov om kommunernes styrelse, såfremt den  

 pågældende inden for et regnskabsår har varetaget formandens opgaver i mere  

 end 5 uger.
 § 3.  Vederlag efter § 1 og § 2 udbetales månedsvis  

 forud.
 Stk. 2.  Vederlag efter § 1, stk. 1, og § 2, stk. 1,  

 ydes for hver påbegyndt kalendermåned og ophører med udgangen af en måned.
 § 4.  Formanden og næstformænd for Københavns  

 Borgerrepræsentation samt overborgmesteren og borgmestre i Københavns Kommune  

 oppebærer en repræsentationsgodtgørelse i overensstemmelse med bilag 2 til  

 denne bekendtgørelse.
Stk. 2.  Repræsentationsgodtgørelsen, der udbetales  

 månedsvis forud, ydes for hver påbegyndt kalendermåned og ophører med  

 udgangen af den måned, hvori hvervet fratrædes.
I øvrigt ophører  

 repræsentationsgodtgørelsen, når den pågældende i en periode på 6 måneder har  

 været forhindret i at varetage hvervet.
 Stk. 3.  Den, der konstitueres eller udpeges til at  

 fungere efter § 34 eller § 53 a, stk. 3, i lov om Københavns kommunes  

 styrelse, oppebærer ikke repræsentationsgodtgørelse i det pågældende hverv.
 § 5.  Ud over vederlag efter § 1, stk. 1 og 3, eller §  

 2, stk. 1 og 3, oppebærer modtageren en feriegodtgørelse på 11/2 pct. af de  

 ydede vederlag.
 Stk. 2.  Feriegodtgørelsen udbetales pr. 1. maj for de  

 vederlag, der er oppebåret i det foregående kalenderår.
 Stk. 3.  Der ydes ikke feriegodtgørelse af vederlag i  

 henhold til § 34, stk. 4, i lov om kommunernes styrelse eller § 26, stk. 2, i  

 lov om Københavns kommunes styrelse.
 § 6.  Enhver er forpligtet til at modtage de ydelser,  

 der tilkommer den pågældende efter foranstående regler, jf. dog § 6, stk. 2,  

 i bekendtgørelse nr. 1169 af 23. december 1993 om pension m.v. til borgmestre  

 og amtsborgmestre m.fl.
 § 7.  Den i bilaget angivne vederlæggelse fastsættes  

 efter antallet af indbyggere i kommunen pr. 1. juli i det foregående år i  

 henhold til den af Danmarks Statistik offentliggjorte opgørelse over  

 befolkningen i de enkelte kommuner.
 Stk. 2.  Falder indbyggertallet i kommunen, oppebærer  

 borgmesteren dog sit hidtidige vederlag indtil udløbet af  

 kommunalbestyrelsens funktionsperiode.
 § 8.  Bekendtgørelsen træder i kraft den 1. januar  

 1994.
 Stk. 2.  Indenrigsministeriets bekendtgørelse nr. 668 af  

 20. december 1984, som ændret ved Indenrigsministeriets bekendtgørelser nr.  

 768 af 4. december 1989 og nr. 45 af 25. januar 1990, ophæves.
