Ny  

 antagelsespraksis i Ankestyrelsen - af fuldmægtig Birgitte Bjerg Pedersen (Nyt fra Ankestyrelsen nr. 4, november 2004) Ankestyrelsen udtalte i SM O-125-94, at den i en SM givne nye  

 fortolkning af retsreglerne kun kan danne grundlag for den  

  

 fremtidige  

  

 retsanvendelse  medmindre SM´en er udtryk for, at der  

 på området hidtil har været tale om en retsvildfarelse eller ulovlig  

 anvendelse  

 af loven.
 Ældre afsluttede sager kan derfor som udgangspunkt ikke kræves  

 genoptaget med henvisning til Ankestyrelsens afgørelse.
 Det skal indledningsvis bemærkes, at nedenstående betragtninger  

 alene refererer til situationer, hvor ændring af praksis skyldes afklaring af  

 et tvivlsomt fortolkningsspørgsmål.
Den konkrete sag Afvist fordi allerede indbragt sag En konkret sag indbragt for Ankestyrelsen har givet anledning  

 til overvejelser vedrørende borgerens retsstilling efter den hidtidige  

 praksis  

 i forbindelse med genoptagelse af sager, når Ankestyrelsen har truffet  

 afgørelse i en anden lignende principiel sag.
Den konkrete sag var blevet afvist af Ankestyrelsen med den  

 begrundelse, at styrelsen allerede havde antaget andre lignende sager om  

 dette  

 problem.
Der var derfor ikke grundlag for også at optage den konkrete sag til  

 realitetsbehandling.
 Sagen drejede sig om for meget opkrævet kostbetaling, jf.  

 servicelovens § 82.
 Ankestyrelsen traf efterfølgende afgørelse i de antagne sager.  

 Afgørelserne blev offentliggjort i SM C-46-01 den 1. september 2001.
 I SM C-46-01 fandt Ankestyrelsen i 2 sager, at der ikke kunne  

 opkræves betaling for personaleudgifter til madfremstilling fra  

 udviklingshæmmede beboere i et bofællesskab, da beboerne selv deltog i  

 madfremstillingen med socialpædagogisk og praktisk hjælp fra personalet.
 Der var ikke tale om en ydelse, der blev leveret fra andre.
 Ankestyrelsen fandt, at bestemmelsen om betaling for  

 madserviceordningen forudsatte, at maden produceredes/tilberedtes uden  

 deltagelse fra modtageren.
 I forbindelse med genoptagelse af den ovennævnte konkrete sag og  

 efter offentliggørelse af SM C-46-01 meddelte amtet, at der alene kunne ske  

 tilbagebetaling af for meget opkrævet kostbetaling fra perioden 1. september  

 2001 begrundet i, at Ankestyrelsen havde udsendt en ny SM (SM C-46-01), der  

 ændrede praksis vedrørende kostbetaling.
 Afgørelsen blev klaget til Det Sociale Nævn, der ikke fandt  

 grundlag for at ændre amtets afgørelse om tilbagebetaling, da  

 tilbagebetalingen  

 var sket med virkning fra den 1. september 2001, som var datoen for  

 offentliggørelsen af SM C-46-01.
 Nævnets afgørelse blev indbragt for Ankestyrelsen, der ikke  

 fandt, at spørgsmålet havde principiel eller generel betydning.
 Ankestyrelsen henviste til SM O-55-85, hvor styrelsen havde  

 behandlet et lignende spørgsmål om fra hvilket tidspunkt, der skulle ske  

 omberegning af bevilget kontanthjælp efter at Ankestyrelsen den 11. juni 1984  

 havde udsendt nogle Sociale Meddelelser, som indebar en ændring af hidtidig  

 praksis for udmåling af hjælp efter dagældende bistandslov til samboende.
 Ankestyrelsen fandt, at ansøgeren først havde ret til at få  

 omberegnet hjælpen fra det tidspunkt, hvor fortolkningsspørgsmålet kunne  

 anses  

 for afklaret, og hvor de myndigheder, der administrerede reglerne måtte  

 antages  

 at være orienteret herom.
 Ansøgeren havde således været berettiget til at få den bevilgede  

 kontanthjælp omberegnet fra den 1. august 1984, da fortolkningsspørgsmålet  

 først kunne anses for afklaret ved udsendelsen af de sociale meddelelser.
I anledning af klage til Folketingets Ombudsmand af ovennævnte  

 konkrete sag, anmodede Ombudsmanden myndighederne om en udtalelse.
I den  

 forbindelse henvistes til Ombudsmandsberetningen fra 1985 side 157.
 Ombudsmanden havde bl.a. udtalt:
»Ikke mindst på denne baggrund virker det stødende, at der ikke  

 i det mindste drages omsorg for, at en eventuel praksisændring i hvert fald  

 kan  

 få den virkning retsordenen hjemler i forhold til den, der aktivt har forsøgt  

 at anfægte den omhandlede praksis, men hvis sag af grunde, der af den  

 pågældende  

 må opleves som tilfældige og vilkårlige, ikke er blevet antaget til  

 realitetsbehandling.« Endvidere henviste Ombudsmanden til Lis Sejrs og Jens  

 Vedsted-Hansens »Anke og genoptagelse i principielle sociale sager« 1990 side  

 98 ff.
 I forbindelse med indhentelse af udtalelser fra Det Sociale Nævn  

 og Amtet i den konkrete sag traf Amtet imidlertid en ny afgørelse, hvorefter  

 ansøger i den konkrete sag blev fundet berettiget til yderligere betaling af  

 kostforarbejdningsbidraget for perioden 3. februar 2000 til 31. august 2001,  

 da  

 afgørelsen om kostbetaling allerede var påklaget til tilsynsrådet den 3.  

 februar 2000.
 Såvel nævnet som Ankestyrelsen fandt herefter ud fra en konkret  

 vurdering af ansøgers klage, at ansøgers anmodning vedrørende kostbetalingen  

 måtte anses for imødekommet fuldt ud, hvorfor klagen måtte anses for  

 bortfaldet.
 Ankestyrelsen fandt herefter ikke grundlag for eventuelt nu at  

 optage sagen til principiel behandling.
 På baggrund heraf og efter at ansøger til Folketingets  

 Ombudsmand telefonisk havde oplyst, at han havde fået fuldt ud medhold i  

 sagen,  

 besluttede Ombudsmanden ikke at fortsætte den iværksatte  

 ombudsmandsundersøgelse.
Praksis i forskellige situationer Først klaget efter offentliggørelse af SM Ved afgørelserne offentliggjort i SM O-55-85 fandt  

 Ankestyrelsen, at ansøgerne var berettiget til omberegning af hjælpen fra den  

 1. august 1984, da fortolkningsspørgsmålet først kunne anses for afklaret ved  

 udsendelsen af de Sociale Meddelelser (SM O-39-84 og SM O-40-84).
Der var tale om sager vedrørende igangværende hjælp.
I ingen af  

 sagerne var der indgivet klage før offentliggørelse af SM´erne.
Verserende men endnu ikke afgjort sag i nævnet  

 ved afgørelse af SM Ved afgørelserne i SM O-2-87 i sag nr. 1 tiltrådte Ankestyrelsen  

 amtsankenævnets afgørelse, hvorefter ansøger var berettiget til kontanthjælp  

 fra ansøgningstidspunktet.
Sagen havde været stillet i bero i amtsankenævnet på  

 principielle overvejelser.
De principielle overvejelser blev afklaret ved  

 Ankestyrelsens afgørelse som blev offentliggjort ved SM O-28-85 den 7. juni  

 1986.
 Klagen til Ankestyrelsen var indgivet af socialforvaltningen med  

 henblik på at praksis først skulle ændres fra det tidspunkt, hvor de  

 myndigheder der administrere reglerne, må antages at være orienteret om  

 Ankestyrelsens praksis.
 Ankestyrelsen lagde ved sin afgørelse vægt på, at ansøgerens  

 klage var modtaget i amtsankenævnet den 2. januar 1985, og den var således  

 ikke  

 foranlediget af Ankestyrelsens afgørelse af 7. maj 1985 og offentliggørelse  

 heraf i SM O-28-85.
Ny sag om lignende problematik efter SM som  

 ikke fører til ny praksisændring Af SM O-2-87 sag nr. 2 fremgik det, at Ankestyrelsen den 11.  

 juli 1984 havde udsendt SM O-39-84 og SM O-40-84 om udmåling af kontanthjælp  

 efter dagældende bistandslov til samboende.
De deri gengivne afgørelser  

 indebar  

 en ændring af hidtidig praksis.
De behandlede sager angik imidlertid kun  

 perioden forud for den 1. januar 1984, fra hvilket tidspunkt reglerne i  

 bistandslovens §§ 37 og 43 blev ændret ved lov nr. 581 af 19. december  

 1983.
 Det sociale udvalg ændrede ikke sin praksis vedrørende udmåling  

 af hjælp til samboende efter offentliggørelsen af ovennævnte SM, men  

 indbragte  

 den 31. juli 1984 en ny sag for Ankestyrelsen om samme spørgsmål med  

 henvisning  

 til, at også de faste udgifter måtte inddrages i spørgsmålet om beregning af  

 fordelen  

 ved fælles husførelse.
 Sagen angik også perioden efter ikrafttrædelse af lov nr. 581 af  

 19. december 1983.
 Ankestyrelsen meddelte den 24. august 1984 det sociale udvalg,  

 at selvom sagen drejede sig om et spørgsmål af principiel betydning, ville  

 sagen ikke blive optaget til principiel behandling, da Ankestyrelsen havde  

 optaget en tilsvarende sag til behandling.
 Afgørelsen i sidstnævnte sag blev offentliggjort den 1. marts  

 1985 som SM O-9-84. Afgørelsen ændrede ikke de udmålingsprincipper, der  

 fremgik  

 af SM O-39-84 og SM O-40-84.
 Amtsankenævnet pålagde det sociale udvalg at udmåle hjælpen til  

 ansøgeren i overensstemmelse med SM O-39-84 fra den 1. august 1984.
Socialudvalget indbragte sagen for Ankestyrelsen.
Det var  

 udvalgets opfattelse der først forelå en endelig afklaring af  

 fortolkningsspørgsmålet ved Ankestyrelsens afgørelse, der blev offentliggjort  

 i  

 SM O-9-84.
 Ankestyrelsen tiltrådte amtsankenævnets afgørelse.
 Ankestyrelsen lagde ved sin afgørelse til grund, at styrelsen  

 ved offentliggørelsen af SM O-39-84 og SM O-40-84 den 11. juli 1984 havde  

 orienteret  

 om de trufne afgørelser og dermed tilkendegivet sin fortolkning af de  

 relevante  

 retsregler.
 Denne fortolkning måtte herefter danne grundlag for den  

 fremtidige retsanvendelse, indtil der eventuelt måtte blive bekendtgjort en  

 anden fortolkning.
 Den omstændighed, at Ankestyrelsen senere optager en  

 tilsyneladende lignende sag til principiel behandling, danner ikke grundlag  

 for  

 en ændret retsopfattelse, før Ankestyrelsen har truffet afgørelse i sagen og  

 fastslået en ændret fortolkning.
Beslutning om ændret praksis i forbindelse med  

 antagelse/afvisning Ankestyrelsen har på baggrund af den ovennævnte refererede  

 ombudsmandssag besluttet at ændre sin hidtidige praksis, hvorefter vi har  

 afvist efterfølgende sager, når vi allerede havde antaget tilsvarende.
Efter  

 hidtidig praksis holdt Ankestyrelsen imidlertid »snor« i disse sager, for at  

 nævnet kunne tage stilling til eventuel genoptagelse efter offentliggørelse  

 af  

 SM i den/de antagne sag/sager.
 Fremover vil Ankestyrelsen antage alle sager om et principielt eller  

 generelt spørgsmål, som modtages indtil der er truffet afgørelse om  

 spørgsmålet, for at sikre en ligebehandling.
 De sociale nævn vil endvidere blive anmodet om, at drage omsorg  

 for at eventuelle sager med samme spørgsmål, der verserer ved nævnene,  

 stilles  

 i bero, indtil Ankestyrelsen har truffet afgørelse i den antagne sager, så at  

 nævnssagerne afgøres i overensstemmelse med Ankestyrelsens praksis.
