 I medfør af § 72 i lov om rettens pleje, jfr. lovbekendtgørelse nr. 488 af  

 2. oktober 1978, fastsættes følgende regler om antallet af personer, der skal  

 udtages til nævninge- og domsmandsgrundlisten, og om fremgangsmåden ved  

 udtagelsen til grundlisten:
§ 1.  I København udtages til grundlisten 1800  

 personer.
Uden for København udtages 1 person for hvert fulde antal af 300  

 indbyggere, regnet efter sidste forud for udtagelsen offentliggjorte  

 tabelværk fra Danmarks Statistik om befolkningen i de enkelte kommuner  

 fordelt efter køn, alder og ægteskabelig stilling.
 § 2.  Såfremt der ikke i grundlisteudvalget opnås  

 enighed om, hvilke personer der skal udtages til grundlisten, har hvert  

 medlem af udvalget ret til at kræve, at udtagelsen foretages i  

 overensstemmelse med de i styrelsesvedtægten gældende regler om  

 kommunalbestyrelsens valg til udvalg m. v.
 § 3.  Grundlisten indsendes af grundlisteudvalget til  

 vedkommende landsretspræsident inden den 1. april i de år, udtagelse til  

 grundlisten foretages.
 § 4.  Grundlister udarbejdet efter denne  

 bekendtgørelses regler finder anvendelse fra den 1. januar 1980.
 Stk. 2.  Bekendtgørelse nr. 64 af 5. marts 1963 om  

 udtagelse til nævninge- og domsmandsgrundlisten ophæves.
