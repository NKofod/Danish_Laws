Nr BTL 218 Betænkning over Forslag til lov om ændring af lov om afgift af stenkul,  

 brunkul og koks m.v.   

 Nr L 218 1985-86, 1. samling Blad nr 688 Afgivet af skatte- og afgiftsudvalget Afgivet: 19860319 Udvalget har behandlet lovforslaget i en række møder og har herunder stillet spørgsmål til ministeren for skatter og afgifter, som denne har besvaret skriftligt.
Udvalget har endvidere modtaget mundtlig og skriftlig henvendelse fra:
Danske Fjernvarmeværkers Forening og Ringe Fjernvarmeselskab, A.m.b.A.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter instiller et mindretal (det konservative folkepartis, venstres, det radikale venstres, centrum-demokraternes og kristeligt folkepartis medlemmer af udvalget) lovforslaget til vedtagelse med det af ministeren for skatter og afgifter stillede ændringsforslag.
For så vidt angår en begrænsning af långivning til forbrugsformål henvises til den af udvalget afgivne betænkning over forslag til lov om ændring af lov om afgift af benzin (L 214).
Et andet mindretal (socialdemokratiets medlemmer af udvalget) indstiller lovforslaget til forkastelse ved 3. behandling.
Mindretallet henviser i øvrigt til sit betænkningsbidrag til forslag til lov om ændring af lov om afgift af benzin (L 214).
Et tredje mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling.
Et fjerde mindretal (fremskridtspartiets medlem af udvalget) indstiller lovforslaget til forkastelse ved 3. behandling.
Mindretallet henviser i øvrigt til betænkningsbidraget til forslag til lov om ændring af lov om afgift af benzin (L 214).
Ændringsforslag Af ministeren for skatter og afgifter, tiltrådt af et mindretal (KF, V, RV, CD og KrF):
Til § 1 I den foreslåede affattelse af lovens § 1 ændres i nr. 1 »585  

 kr.« til: »629 kr.« og i nr. 2 »419 kr.« til: »451  

 kr.«.
Bemærkninger Ændringen medfører, at det forventede provenu øges med 70 mill. kr.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Bernhard Baunsgaard (RV) Partierne VS og FD havde ikke medlemmer i udvalget.
