Nr BTL 290 Betænkning over Forslag til lov om ændring af lov om social bistand m.v.  

 (Udvidelse af ordningen om ungdomsydelse)   

 Nr L 290 1991-92, 1. samling Afgivet af Socialudvalget Afgivet: 19920612 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget mundtlig og skriftlig henvendelse fra  

 Pædagogisk Medhjælperforbund.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af ministeren stillede ændringsforslag.
 Et mindretal (Socialdemokratiets medlemmer af udvalget) udtaler:
Socialdemokratiet ser aktiveringsforliget som en landvinding på afgørende  

 punkter.
Især er det vigtigt, at der gennemføres udvidet adgang til orlov med  

 dagpenge til uddannelse og pasning af småbørn, og at der gives midler til  

 kommunerne til fremskyndelse af nødvendig øget indsats inden for ældreomsorg  

 og børnepasning, så service kan forbedres og ventelister nedbringes.
 På denne baggrund er det efter Socialdemokratiets opfattelse også  

 acceptabelt, at man i en halvandet års forsøgsperiode bryder med en række  

 principper i arbejdsmarkedspolitikken, men vel at mærke kun gør det, hvor  

 deltagelse i forsøgene er frivillig både for den ledige og arbejdsgiveren.
 Arbejderbevægelsens Erhvervsråd vurderer, at forligets samlede virkning i  

 1993 kan være, at over 30.000 flere end ellers får plads på arbejdsmarkedet.  

 Dette er efter Socialdemokratiets opfattelse et mere realistisk skøn end  

 regeringens.
 Et andet mindretal (Fremskridtspartiets medlem af udvalget) udtaler:
Fremskridtspartiet er ikke med i forliget om aktivering af unge, idet  

 forliget indeholder punkter, som efter Fremskridtspartiets opfattelse trækker  

 udviklingen i den forkerte retning.
Blind høne finder også korn.
Dette  

 lovforslag er blandt de dele af forliget, som går et par millimeter ud ad  

 fornuftens vej.
I bestræbelserne på at få unge arbejdsløse aktiveret er det  

 Fremskridtspartiets opfattelse, at man burde gå langt hårdere til værks.
Det  

 offentlige burde stille meget skrappe krav, før udbetaling af betroede  

 skatteydermidler kan finde sted.
Kravene skal være så skrappe, at flest  

 mulige slet ikke henvender sig ved de offentlige kasser.
Nærværende forslag  

 følger desværre linien med efterlevelse af »overenskomstkrav« og  

 alle de andre bortforklaringer, politikerne bruger for at slippe af med det  

 ubehagelige hverv at sætte tingene på plads en gang for alle.
Når mindretallet støtter forslaget, er det som nævnt, fordi det bringer  

 udviklingen nogle få millimeter i den rigtige retning.
Der er stadig mange  

 dårligdomme, som senere må rettes op.
Fremskridtspartiet vil derfor fortsat  

 uafladeligt presse på for at få en fornuftig udvikling sat i gang.
 ÆndringsforslagAf socialministeren , tiltrådt af udvalget :
 Ny paragraf 1) Efter § 2 indsættes som ny paragraf:
»§ 01 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved § 1 i lov nr. 234 af 8. april 1992, ændres i § 11,  

 sidste pkt. , »ydelser efter § 49 b, stk. 2« til:  

 »udligningstillæg efter § 49 b, stk. 1, ydelser efter § 49 b, stk.  

 2«.' Til § 3 2) Efter 2. pkt. indsættes som nyt punktum:
»§ 01 har virkning for indkomstårene 1992 og 1993 for ydelser indtil  

 1. april 1993.« Ny paragraf 3) Efter § 4 indsættes som ny paragraf:
»§ 02 Socialministeren fremsætter forslag om revision af  

 ordningen om ungdomspraktik inden udgangen af 1993.« Bemærkninger Til nr. 1 og 2 Som noget nyt indfører lovforslaget et udligningstillæg.  

 Efter ændringsforslaget skal udligningstillægget skattemæssigt behandles  

 ligesom trangsbestemte sociale ydelser.
Dvs. at tillægget er skattefrit, men  

 medfører en nedsættelse af personfradraget.
Efter gældende ret er ungdomsydelse skattepligtig ligesom almindelig løn.  

 Dette opretholdes efter ændringsforslaget.
Den særlige ungdomsydelse, der  

 udmåles efter bistandslovens § 37, og som er omtalt i bistandslovens § 49 b,  

 stk. 2, er efter gældende ret skattefri, men skal dog ligesom almindelige  

 trangsbestemte ydelser medføre, at personfradraget nedsættes.
Denne regel  

 opretholdes ved ændringsforslaget.
 Til nr. 3 I aftalen af 8. maj 1992 om aktivering er det om  

 ungdomspraktikordningen i den offentlige sektor nævnt, at der er tale om en  

 forsøgsordning, der har virkning frem til 1. januar 1994. I overensstemmelse  

 hermed foreslås det i loven at medtage en bestemmelse om, at der skal  

 fremsættes forslag om revision af ungdomspraktikordningen inden udgangen af  

 1993.
Jytte Andersen (S) Pernille Forchhammer (S) Jytte Hilden (S) Jørn Pedersen  

 (S) Jan Petersen (S) Grete Schødts (S) Taanquist (S) nfmd.
Lilli  

 Gyldenkilde (SF) Bente Juncker (CD) Pia Christmas-Møller (KF) Per Tærsbøl  

 (KF) Grethe Fenger Møller (KF) Eva Kjer Hansen (V) Hanne Severinsen (V) Tom  

 Behnke (FP) Lone Dybkjær (RV) Kofod-Svendsen (KRF) fmd.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Der er af socialministeren stillet ændringsforslag, hvorom henvises til de ledsagende bemærkninger.
 Herefter indstiller udvalget lovforslaget til vedtagelse med  

 det af socialministeren stillede ændringsforslag.
Et flertal (udvalget med undtagelse af Fremskridtspartiets medlem af  

 udvalget) ønsker at fremhæve bemærkningerne til lovforslagets § 1, nr. 4, og  

 den foreslåede ændring af denne bestemmelse og lægger i den forbindelse  

 specielt vægt på, at forskellen mellem ungdomspraktikken og den almindelige  

 ungdomsydelse er det oplærings-, introduktions- og uddannelseselement,  

 beskæftigelse under ungdomspraktikordningen skal indebære.
Flertallet  

 forudsætter, at praktikperioden afsluttes med et praktikbevis, som bl.a.  

 indeholder en beskrivelse af de forløb, den unge har gennemgået under  

 opholdet.
 ÆndringsforslagAf socialministeren , tiltrådt af udvalget :
 Til § 1 1) Nr. 4 affattes således:
»4. I § 49 f, stk. 2, indsættes efter »§§ 49  

 a-c« ordene: »samt ansættelse i en ungdomspraktikordning  

 (følordning), hvor løn- og arbejdsvilkårene for den unge svarer til reglerne  

 for ungdomsydelsen«.' Bemærkninger Til nr. 1 I lovforslaget blev der stillet forslag om at indføre en  

 ungdomspraktikordning (følordning) inden for den offentlige sektor, hvor løn-  

 og arbejdsvilkårene for den unge svarer til reglerne for ungdomsydelsen.
Det anses imidlertid for hensigtsmæssigt, at ungdomspraktikordningen også  

 kommer til at gælde inden for den private sektor.
Med ændringsforslaget  

 foreslås det derfor at udvide ansættelsesområdet for ordningen, således at  

 det bliver muligt at etablere ungdomspraktik inden for såvel den offentlige  

 som den private sektor.
På sidstnævne område modtager den unge  

 overenskomstmæssig løn efter gældende regler.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Hanne  

 Severinsen (V) Tom Behnke (FP) Lone Dybkjær (RV) Kofod-Svendsen (KRF)  

 fmd.
