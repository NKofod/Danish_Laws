 Finansministeriet har dags dato tilskrevet undervisningsministeriet  

 således:
 »Ved påtegningsskrivelse af 5. februar 1986 - p. 37-0725 - har  

 undervisningsministeriet anmodet om, at der ydes et tillæg svarende til  

 tillægget for overenskomstansatte til Rolf Kohler, Danmarks Lærerhøjskole,  

 der er ansat som kandidatstipendiat på tjenestemandslignende vilkår.
 I tilknytning hertil har undervisningsministeriet foreslået, at man  

 overvejer en eventuel ændring i forhold til de tidligere regler om  

 tjenestemandsansatte adjunkter/lektorer, således at de i højere grad kommer  

 til at svare til de regler, der gælder for overenskomstansatte.
 I den anledning skal man meddele, at finansministeriet indtil videre og  

 efter drøftelse med Akademikernes Centralorganisation kan tiltræde, at der  

 ydes tillæg til tjenestemandslignende ansatte kandidatstipendiater og  

 adjunkter efter samme regler som gælder for overenskomstansatte  

 kandidatstipendiater og adjunkter i henhold til protokollat af 24. juni 1984  

 om ændret stillingsstruktur ved de højere uddannelsesinstitutioner under  

 undervisningsministeriet.
 Hvilket herved meddeles, idet der henvises til telefonsamtale med Poul  

 Mogensen den 7. februar 1986.
P.
M.
V.
E.
B.
