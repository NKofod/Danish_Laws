Ansøgning om dispensation fra 10%-grænsen for investering i et enkelt  

 kreditinstitut ikke omfattet af EØF-direktiverne 92/94 eller 92/96, da der  

 var tale om genforsikring.
Dispensationsansøgningen skulle herefter bedømmes  

 konkret, hvorfor sagen hjemvises.
 I skrivelse af 8. februar 1995, suppleret ved skrivelse af 14. februar  

 1995, har advokat A på vegne K A/S (genforsikringsselskab) klaget ovet, at  

 Finanstilsynet ved skrivelse af 3. februar 1995 (j.nr. 6671-0016) afviste at  

 forlænge en tilladelse for selskabet til at overskride 10% grænsen i § 129,  

 stk. 8, i lov om forsikringsvirksomhed.
 Sagens omstændigheder:
 I skrivelse af 2. september 1994 ansøgte K A/S med henvisning til § 134 i  

 lov om forsikringsvirksomhed om dispensation fra 10% grænsen i lovens § 129,  

 stk. 8. Ansøgningen var begrundet i, at det er selskabets politik, at aktiver  

 til dækning af de forsikringsmæssige hensættelser placeres som bankindskud,  

 bl.a. for at reducere kursrisikoen.
 Ved skrivelse af 11. november 1994 meddelte tilsynet selskabet afslag på  

 en generel dispensation, men meddelte samtidig en tidsmæssig dispensation i  

 medfør af lovens § 134 til den 15. februar 1995.
Den 6. januar 1995 ansøgte advokat K på selskabets vegne om et års  

 forlængelse af den meddelte dispensation.
Som begrundelse for forlængelse var  

 bl.a. anført, at det ikke, selskabets størrelse taget i betragtning, er  

 muligt at opnå gunstige rentevilkår, når selskabet for at kunne opfylde  

 bestemmelsen i § 129, stk. 8, i lov om forsikringsvirksomhed er nødsaget til  

 at operere med en række småkonti.
Endvidere opfordrede selskabet til, at der  

 blev taget et lovgivningsinitiativ, således at der i lov om  

 forsikringsvirksomhed § 129, stk. 8, blev indført en beløbsgrænse på 5 eller  

 10 mio kr.
Af et medsendt bilag fremgik det, at selskabets forsikringsmæssige  

 hensættelser pr. 30. november 1994 udgjorde 3.683.745 danske kr., og at  

 selskabet havde placeret 1.783.538 danske kr., 2.755.926 svenske kr. og  

 82.073 britiske pund i B-bank og 4.347.724 norske kr. i C-bank.
Selskabet  

 havde således placeret midler i de to banker, der oversteg 10% grænsen i  

 lovens § 129, stk. 8.
 Den påklagede afgørelse af 3. februar 1995.
 I den påklagede afgørelse afviste Finanstilsynet at forlænge  

 dispensationen bl.a med henvisning til følgende:
 » ... skal tilsynet henlede opmærksomheden på, at bestemmelserne i  

 LFV kapitel 14 a, bl.a. for så vidt angår de fastsatte krav til  

 investeringernes spredning og diversificering, herunder maksimumgrænsen på 10  

 % i LFV § 129, stk. 8, er direktivbestemte, hvilket indebærer, at  

 Finanstilsynet ikke har mulighed for at tage et lovgivningsinitiativ som  

 henstillet.
 Finanstilsynet henleder i denne forbindelse Deres opmærksomhed på artikel  

 22 i 3. skadesforsikringsdirektiv (92/49/EØF) og artikel 22 i 3.  

 livsforsikringsdirktiv (92/96/EØF).
Det kan tilføjes, at den i loven fastsatte grænse på 10 % for indlån i et  

 enkelt kreditinstitut som nævnt svarer til direktivernes absolutte  

 maksimumgrænse for denne type aktivanbringelse, jf. artikel 22, stk. 1, litra  

 b.
Tilsynet kunne have valgt en lavere procentgrænse end de 10 %, idet det er  

 tilladt nationalt at fastsætte strengere regler, mens det naturligvis ikke er  

 tilladt at lovgive i strid med direktivbestemte maksimumgrænser.
Endvidere kan der, som meddelt i skrivelsen af 11. november 1994, ikke  

 gives en generel dispensation, der indebærer, at investeringsreglernes  

 begrænsninger overskrides.
En dispensation, der, som den til K A/S givne,  

 medfører en overskridelse af direktivbestemte maksimumgrænser, skal være  

 tidsbegrænset, jf. også artikel § 22, stk. 6 i de nævnte direktiver.
Når  

 dispensation gives, er det for at give selskabet en rimelig tid til omlægning  

 m.v. af sine investeringer.
Med hensyn til tidsperioden for dispensation i medfør af LFV § 134 finder  

 tilsynet, at den i skrivelse af 11. november 1994 givne dispensation til 15.  

 februar 1995 må anses for passende.
Det kan i denne forbindelse nævnes, at  

 selskabet i sin tid oplyste telefonisk overfor tilsynet, at  

 opsigelsesperioden på selskabets bankkonti i intet tilfælde oversteg en  

 måned.
Tilsynet kan derfor ikke imødekomme anmodningen om en forlængelse af den  

 meddelte dispensation i et år, men må fastholde den til 15. februar 1995  

 meddelte dispensation.« Klagen af 8. februar 1995 suppleret ved skrivelse af 14. februar  

 1995.
I klageskrivelsen suppleret af skrivelse af 14. februar 1995 har klagerens  

 advokat anmodet Erhvervsankenævnet om at omgøre Finanstilsynets afgørelse og  

 imødekomme klagerens ansøgning.
Til støtte herfor har klageren anført, at 3.  

 skadesdirektiv, 92/49/EØF, som tilsynet henviser til i afgørelsen, ikke  

 omfatter genforsikringsvirksomheder, jfr. direktivets titel, der lyder:
 »om samordning af love og administrative bestemmelser vedrørende  

 direkte forsikringsvirksomhed bortset fra livsforsikring og om ændring af  

 direktiv 73/239/EØF og 88/357 EØF (tredje skadesforsikringsdirektiv)».
 92/49/EØF art. 2, pkt. 1 lyder:
 »Dette direktiv finder anvendelse på de forsikringer og  

 forsikringsselskaber, der er nævnt i artikel 1 i direktiv 73/239/EØF«.
 73/239/EØF art. 1 lyder:
 »Dette direktiv vedrører adgang til og udøvelse af selvstændig  

 direkte forsikringsvirksomhed udøvet gennem forsikringsvirksomheder, der er  

 etableret i en medlemsstat, eller som ønsker at etablere sig i en  

 medlemsstat, inden for de i bilaget til dette direktiv fastsatte  

 klasser«.
 Livsforsikringsdirektiv 92/96/EØF indeholder i art. 2, pkt. 1, en  

 tilsvarende henvisning til direktiv 79/267/EØF art. 1, der på samme måde  

 begrænser direktivet til anvendelse på selvstændig direkte  

 forsikringsvirksomhed.
Klageren bekendt har ingen af de øvrige EU-medlemsstater ladet deres  

 respektive nationale lovgivning, på baggrund af direktiverne, omfatte  

 genforsikringsselskaber.
Klageren er endvidere bekendt med, at direktiverne i  

 Luxembourg og Irland er inkorporeret i national lovgivning netop ud fra  

 erkendelsen af, at direktiverne alene omfatter policeudstedende selskaber.  

 Konsekvensen heraf er, at nævnte EU-medlemsstater ikke har ladet direktiverne  

 omfatte området for genforsikring.
På baggrund heraf konkluderer klageren, at  

 direktivet ikke finder anvendelse på genforsikringsselskaber.
K er et reassuranceselskab, uden del-credere ansvar.
Selskabet hæfter  

 således ikke over for forsikringstageren, der alene har det policeudstedende  

 forsikringsselskab som kontraktspart.
K er et helejet datterselskab af det  

 norske D A/S, der driver industrivirksomhed.
D har som eneste formål at  

 genforsikre de risici som policeudstedende selskaber påtager sig i henhold  

 til forsikringsaftaler med D A/S.
Finanstilsynet stiller ingen krav til  

 valget af reassurance forbindelser, og set fra forsikringstagerens synspunkt  

 er det efter klagerens opfattelse principielt ligegyldigt, hvor vidt  

 reassuranceselskabet er velkonsolideret eller ej, idet forsikringstageren  

 aldrig kan gøre krav gældende over for andre end det policeudstedende  

 selskab, der ikke er retligt forpligtet til at indgå en aftale om  

 genforsikring.
Konstruktionen, hvor et policeudstedende selskab dækker sine egne risici  

 ind hos et genforsikringsselskab, forringer ingenlunde forsikringstagerens  

 retsstilling, som er sikret ved lovgivningens krav til konsolidering og  

 kapitalberedskab m.v. for så vidt angår de policeudstedende selskaber, der  

 netop i fuld udstrækning er omfattet af ovennævnte direktiver.
Et  

 policeudstedende forsikringsselskab er ikke forpligtet til at tegne  

 forsikring på egne risici.
Når det desuagtet forekommer, kan det aldrig  

 forringe forsikringstagers retsstilling, da konstruktionen medfører, at endnu  

 et selskab kommer til som en indirekte garant for, at det policeudstedende  

 selskab til enhver tid kan opfylde sine forpligtelser i forhold til  

 forsikringstagerne.
 Dispensation efter LFV § 134 med hensyn til overskridelse af  

 maksimumsgrænsen i LFV § 129, stk. 8, vil således efter klagerens opfattelse  

 ikke stride mod noget EU-direktiv og vil i øvrigt være fornuftigt begrundet  

 ud fra en række hensigtsmæssighedsbetragtninger.
Ud fra en samfundsøkonomisk betragtning vil det ifølge klageren være  

 ønskeligt, om danske selskaber, den frie etablering i EU til trods, ville  

 foretrække at placere deres investeringer i Danmark.
Et sådant ønske opfyldes  

 ikke ved, at dansk lovgivning skærper de formelle krav til  

 genforsikringsselskaberne og derved forhindrer disse i overhovedet at drive  

 en rentabel virksomhed i Danmark.
For et mindre genforsikringsselskab som K, med et samlet indlån på 3-4  

 mill. dkr., betyder 10%-grænsen i LFV § 129, stk. 8, at renteafkastet  

 formindskes væsentligt.
Det er ikke muligt at opnå nær samme forrentning af  

 10 indskud a 300.000 kr., som af eksempelvis to indskud a 1,5-2 mill. kr.  

 Genforsikringsselskabets rentabilitet, og dermed dets eksistensgrundlag,  

 beror i høj grad på forrentning af den likvide beholdning.
Elimineres dette  

 indtjeningsgrundlag som følge af en uhensigtsmæssig forvaltning af LFV, der  

 udvider området for direktiverne, vil det på sigt medføre, at disse mindre  

 genforsikringsvirksomheder vil ophøre med at drive virksomhed i Danmark og i  

 stedet etablere sig andetsteds i EU, hvor nationallovgivningen er  

 lempeligere, eksempelvis i Irland eller Luxembourg.
 Endelig har klageren anført, at klageren ikke kan nå at omlægge sine  

 kontoforhold inden den 15. februar 1995, hvor den allerede givne dispensation  

 udløber.
 Finanstilsynets redegørelse af 21. marts 1995.
 I en redegørelse for sagen af 21. marts 1995 har Finanstilsynet fastholdt  

 afgørelsen og bl.a. udtalt: »...
 Tilsynet skal herefter indledningsvis bemærke, at det i advokat A's  

 skrivelse af 14. februar 1995 til ankenævnet anførte, om at selskabet er et  

 reassuranceselskab og ikke et direkte tegnende forsikringsselskab og de i  

 denne forbindelse fremførte synspunkter, ikke på noget tidspunkt har været  

 fremført i forbindelse med henvendelserne til Finanstilsynet, ...
 Dernæst skal tilsynet om det retlige grundlag bemærke følgende:
2. Den indgivne klage vedrører bestemmelserne i lov om  

 forsikringsvirksomhed §§ 129, stk. 8, og 134, begge omfattet af de ved lov  

 nr. 363 af 18. maj 1994 gennemførte ændringer.
Bestemmelserne er indeholdt i  

 nævnte lovs kapitel 14a, der omhandler investeringsregler for  

 forsikringsselskaber.
Lovforslaget vedrørende denne lov (lovforslag nr.
L 177, Folketinget  

 1993-94, fremsat den 8. december 1993 af industriministeren, ... ) var  

 primært afstedkommet af vedtagelsen af 3. skadesforsikringsdirektiv  

 (92/49/EØF) og 3. livsforsikringsdirektiv (92/96/EØF).
 I kapitel 14a i loven implementeres de i ovennævnte to direktiver  

 fastsatte investeringsregler.
Investeringsreglerne i direktiverne er identiske.
Reglerne berører alene  

 de aktiver i forsikringsselskaberne, der anvendes til at dække de  

 forsikringsmæssige hensættelser, og ikke de aktiver, der dækker  

 egenkapitalen.
 Direktivernes investeringsregler indeholder tre elementer:
 1. Nogle generelle investeringsprincipper, som skal efterleves af  

 selskaberne.
 2. En udtømmende liste over aktivtyper, der kan anvendes til at dække de  

 forsikringsmæssige hensættelser.
 3. En række minimumskrav til de nationale regler om aktivernes spredning  

 og diversificering, herunder en række principper vedrørende risikospredning,  

 som nærmere skal udmøntes i national lovgivning.
 I overensstemmelse med direktiverne er der i ovennævnte lov fastsat nye  

 investeringsregler, hvor nedennævnte er iagttaget:
 1. Investeringsprincipper, der skal udmøntes af selskaberne i deres  

 investeringspolitik inden for de i øvrigt gældende investeringsregler.
 2. En udtømmende liste over tilladte aktivtyper.
 3. Begrænsninger på omfanget af investeringer i bestemte aktivtyper.
 4. Begrænsninger på enkeltinvesteringers størrelse.
De generelle investeringsprincipper fastslår, at de aktiver, der anvendes  

 til at dække de forsikringsmæssige hensættelser, skal være af en art og  

 sammensætning, så de med hensyn til sikkerhed, afkast og likviditet er egnede  

 til at fyldestgøre de forsikrede.
Der må ikke foreligge en uforholdsmæssig  

 afhængighed af en bestemt kategori af aktiver, et bestemt investeringsmarked  

 eller en bestemt investering, jf. lovens § 127a.
Listen over tilladte aktivtyper (lovens § 128) indeholder mere detaljeret  

 beskrevne aktivkategorier end den aktivliste, direktiverne indeholder.
Dette  

 er gjort med henblik på at gøre listen egnet som referenceramme for  

 fastsættelse af investeringsgrænserne.
 De nye regler fastsætter grænser for investeringer i bestemte aktivtyper  

 og grænser for enkeltinvesteringer.
 Ud over de almindelig gældende grænser for enkeltinvesteringer - som for  

 skadesforsikring fortsat er den hidtidige grænse på højst 4 % af de  

 forsikringsmæssige hensættelser anbragt i en enkelt virksomhed - er der ud  

 fra direktivernes bestemmelser fastsat en række afvigende grænser for særlige  

 investeringer, bl.a. for indlån i pengeinstitutter, der pr. institut højst må  

 udgøre 10 %, jf. lovens § 129, stk. 8.
 Lovens § 129, stk. 8, relaterer sig til lovens § 128, stk. 1, nr. 4,  

 hvoraf det af lovbemærkningerne til sidstnævnte bestemmelse bl.a. fremgår, at  

 investeringer omfattet af denne kategori er omfattet af reglerne om  

 begrænsning af enkelt risici, jf. lovforslagets § 129 (§ 129, stk. 1 og stk.  

 8). Der henvises til det vedlagte lovforslags side 24, 1. spalte nederst.
 Af lovbemærkninger til lovens § 129, stk. 8, jf. lovforslagets side 27, 2.  

 spalte, fremgår bl.a., at der for indlån i kreditinstitutter foreslås en  

 forhøjet grænse på 10 % (i forhold til ovennævnte 4%-grænse), fordi  

 forsikringsselskaberne ofte har behov for et større aftaleindskud i  

 forbindelse med midlertidige likviditetsoverskud.
 Den i bestemmelsen fastsatte grænse på 10 % er maksimumgrænsen for sådanne  

 investeringer ifølge direktivbestemmelserne.
I henhold til lovens § 134 kan Finanstilsynet dispensere fra  

 bestemmelserne i kapitel 14a.
Denne dispensationsadgang er ligeledes en  

 udmøntning af direktivbestemmelser, i følge hvilke medlemslandene i konkrete  

 tilfælde for en tidsbegrænset periode kan meddele dispensation fra  

 direktivernes investeringsregler, jf. vedlagte ... (artikel 22, stk. 6 i 3.  

 skadesdirektiv) Af bemærkningerne til lovforslagets § 134, forslagets side 29, fremgår  

 bl.a., at såfremt der gives dispensationer, der indebærer, at direktivernes  

 begrænsninger overskrides, hvilket er tilfældet i nærværende sag, skal  

 dispensationerne være tidsbegrænset.
3. Som det fremgår af tilsynets beskrivelse af 3. februar 1995 til advokat  

 A er den fastsatte maksimumgrænse på 10 % i lovens § 129, stk. 8,  

 direktivbestemt.
De dispensationer som tilsynet i henhold til direktivernes  

 bestemmelser og lovens § 134 kan meddele, skal som ovenfor anført i et  

 tilfælde som nærværende være tidsbegrænset, da en direktivbestemt begrænsning  

 overskrides.
 Som det ligeledes fremgår af lovbemærkningerne til § 134 er  

 dispensationsmulighederne tillagt medlemslandene primært for de tilfælde,  

 hvor der for forsikringsselskabet er behov for at få en rimelig tid til at  

 omlægge investeringerne, så disse opfylder bestemmelserne i kapitel 14a.
 Da Finanstilsynet, jf. skrivelse af 3. februar 1995, af selskabet har fået  

 oplyst, at opsigelsesperioden for selskabets bankkonti i intet tilfælde  

 oversteg en måned, har tilsynet fundet, at en dispensation med en tidsperiode  

 på 3 måneder har måttet anses for passende.
 4. Om det af advokat A anførte vedrørende direktivernes anvendelse på  

 reassuranceselskaber bemærkes, at det allerede af de generelle bemærkninger  

 til ovennævnte lovforslag på side 18 under punkt 3.1 bl.a. fremgår:
»... 3. skadesforsikringsdirektiv og 3. livsforsikringsdirektiv  

 gælder i modsætning til lov om forsikringsvirksomhed ikke for selskaber, der  

 udelukkende driver genforsikringsvirksomhed.
Det vil blive særskilt vurderet,  

 om de nye investeringsregler skaber sådanne særlige problemer for  

 genforsikringsselskaber, at det kan begrunde, at der udstedes særregler for  

 disse selskaber.
Loven indeholder i § 1, stk. 2, den fornødne hjemmel til, at  

 der i givet fald kan udstedes særregler.«.
 De tidligere direktiver på skades- og livsforsikringsområdet (bl.a. 1. og  

 2. skadesdirektiv og 1. og 2. livdirektiv) har også (kun) angået direkte  

 forsikringsvirksomhed.
 Lov om forsikringsvirksomhed finder derimod, jf. § 1, stk. 1, anvendelse  

 på al forsikringsvirksomhed, det vil sige på såvel direkte forsikring som  

 genforsikring.
Det fremgår af § 1, stk. 2, at ministeren (beføjelsen er delegeret til  

 tilsynet) for bl.a. genforsikringsvirksomhed kan fastsætte særlige regler  

 eller afvigelser fra loven.
Dette er ikke sket, og reglerne for  

 forsikringsselskaber med hovedsæde i Danmark er de samme for genforsikring  

 som for direkte forsikring.
Det kan oplyses, at lovens anvendelsesområde fra de første love på såvel  

 livsforsikringsområdet (1904) som på skadesforsikringsområdet (1934) har  

 været såvel direkte som indirekte forsikring.
Dette kan bl.a. også udledes  

 af, at der i lovene altid har været en hjemmel til i givet fald at fastsætte  

 særlige regler eller afvigelser fra loven med hensyn til genforsikring.
 Der kan f.eks. henvises til § 2, stk. 5, i lov nr. 147 af 13. maj 1959  

 (ved denne lov samledes livs- og skadesforsikring i een lov): For  

 genforsikringsvirksomhed kan ministeren efter indstilling fra  

 forsikringsrådet tillade de afvigelser fra loven, som findes  

 hensigtsmæssige', og til § 2, stk. 7, i lov nr. 198 af 28. maj 1975 (den  

 danske EF-følgelov, som bl.a. implementerede 1. skadesdirektiv): »For  

 genforsikringsvirksomhed kan forsikringsrådet tillade de afvigelser fra  

 loven, som findes hensigtsmæssige«.
 Der er derfor ikke tale om, at Danmark - som anført af advokat A ... i  

 skrivelse af 14. februar 1995) på baggrund af direktiverne har ladet sin  

 nationale lovgivning omfatte genforsikringsselskaber.
 Bestemmelsen i § 1, stk. 1, om lovens anvendelsesområde er og har således  

 altid være uafhængig af direktivernes anvendelsesområde.
 Genforsikringsselskaber har altid været undergivet de samme bestemmelser  

 og krav, som tilsynet stiller til direkte tegnende forsikringsselskaber,  

 herunder krav til solvensmargen, basiskapital, regnskabsaflæggelse,  

 indsendelse af oplysninger m.v.
 Genforsikringsselskaber er et så vigtigt led i de direkte tegnende  

 selskabers virksomhed, at dette efter tilsynets opfattelse nødvendiggør en  

 tilsvarende regulering som for de direkte tegnende selskaber.
 Tilsynet har ikke fundet, at der har været grundlag for at lave særregler  

 for genforsikringsselskaber, herunder med hensyn til investeringsregler m.v.
Ligeledes har tilsynet ikke hidtil været forelagt lignende anmodninger fra  

 forsikringsselskaber, der udelukkende driver genforsikring, og som har  

 henvist til, at bestemmelserne i lov om forsikringsvirksomhed, herunder  

 investe-ringsreglerne, har medført problemer for selskaberne.' Klagerens skrivelse af 26. april 1995.
Klagerens advokat har ved skrivelse af 26. april 1995 kommenteret  

 udtalelsen i Finanstilsynets redegørelse af 21. marts 1995. Ifølge klageren  

 kan det for sagen lægges til grund, at der er tale om reassurance.
Det  

 fremgår af Finanstilsynets udtalelse, at tilsynet ikke forinden klagen er  

 blevet gjort bekendt med, at selskabet K A/S er et reassuranceselskab.
Under  

 henvisning til selskabsnavnet har klagerens advokat ikke fundet det  

 fornødent, at gøre særligt opmærksom på dette forhold, ligesom klagerens  

 advokat har bemærket, at selskabet, som det er sagsbehandlerne i  

 Finanstilsynet bekendt, kun er meddelt koncession af Finanstilsynet som  

 reassuranceselskab.
Det er således ifølge klageren åbenbart, at afgørelsen  

 beror på en retsvildfarelse.
Finanstilsynet baserer sit afslag på  

 dispensation fra maksimumsgrænsen i Lov om Forsikringsvirksomhed (LFV) § 129,  

 stk. 8, på en urigtig forudsætning om, at en generel og tidsubestemt  

 dispensation i nærværende sag vil stride mod nedennævnte  

 skadesforsikringsdirektiv 92/49/EØF.
Det forekommer på denne baggrund ifølge  

 klageren tillige åbenbart, at Finanstilsynet ikke har udøvet et konkret skøn  

 i relation til LFV § 134, der indeholder en principielt særdeles vidtgående  

 dispensationsbeføjelse, hvorfor Finanstilsynets afgørelse også af denne grund  

 bør tilsidesættes.
 Skadesforsikringsdirektiv 92/49/EØF art. 1 er formuleret som følgende:
»Dette direktiv vedrører adgang til og udøvelse af selvstændig  

 direkte forsikringsvirksomhed udøvet gennem forsikringsvirksomheder, der er  

 etableret i en medlemsstat, eller som ønsker at etablere sig i en  

 medlemsstat, inden for de i bilaget til dette direktiv fastsatte  

 klasser.« Det fremgår således direkte af ordlyden i art. 1, at direktivet alene  

 omfatter direkte forsikringsvirksomhed, der udføres gennem policeudstedende  

 selskaber, og ikke reassurancevirksomhed.
Klageren kan tiltræde, at lov om  

 forsikringsvirksomhed med den gældende formulering omfatter såvel direkte  

 forsikringsvirksomhed som reassurance, og således rækker loven videre end  

 direktiverne.
Indrømmelse af dispensation til en selskabstype, der nok  

 omfattes af loven men ikke af direktiverne, vil selvsagt ikke være  

 direktivstridig.
På baggrund heraf kan klageren ikke tiltræde, at en  

 dispensation hjemlet ved LFV § 134, der imødekommer klagerens ønske om at  

 overskride maksimumsgrænsen i LFV § 129, stk. 8, vil være direktivstridig.
 Klagerens advokat har herefter yderligere gjort gældende:
» at mine klienter er et reassuranceselskab uden del credere ansvar, at mine klienter har som eneste formål, at genforsikre de risici som  

 policeudstedende selskaber påtager sig i henhold til forsikringsaftaler med  

 industrivirksomheden D A/S der ejer samtlige aktier i K A/S, at mine klienter alene har det policeudstedende selskab som  

 kontraktspart, at et policeudstedende selskab ikke er retligt forpligtet til at tegne  

 genforsikring, at således hverken Finanstilsynet eller nogen anden offentlig instans  

 stiller noget krav til valg af reassurance-forbindelser, at forsikringstageren alene kan rejse krav over for det policeudstedende  

 selskab, og ikke over for reassuranceselskabet med hvilket forsikringstageren  

 ikke er kontraktretligt forbundet, at det beskyttelseshensyn der ligger til grund for maksimumgrænsen i LFV  

 129, stk. 8 ikke er aktuelt i relation til reassuranceselskaber, at afslag på dispensation vil medføre væsentlige tab af renteindtægter  

 for mine klienter, at LFV § 134 netop har til formål at sikre at lovens regler ikke i et  

 konkret tilfælde kommer til at virke uforholdsmæssigt og unødvendigt  

 byrdefulde, at afslag på anmodning om dispensation for mine klienter vil virke  

 uforholdsmæssigt og unødvendigt byrdefuldt: eksempelvis vil udbetaling af en  

 erstatningssum på kr. 10.000 medføre, at mine klienter vil være forpligtet  

 til at hæve beløb i størrelsesordenen kr. 1.000 på 10 forskellige konti i 10  

 forskellige pengeinstitutter og at nægtelse af at indrømme dispensation med hjemmel i LFV § 134 vil  

 bevirke, at mindre reassuranceselskaber vil etablere sig i andre  

 EU-medlemsstater end Danmark.« Det vil for K A/S være en tilfredsstillende løsning - afslutter klagerens  

 advokat - at opnå en beløbsbegrænset dispensation, således at det tillades  

 selskabet at placere op til 5.000.000 kr. på samme konto uden hensyn til en  

 procentuel maksimumsgrænse.
 Finanstilsynets supplerende udtalelse af 2. juni 1995 .
 I en supplerende udtalelse af 2. juni 1995 har tilsynet udtalt:
»1. For så vidt angår det af advokat A ... nævnte om, at K A/S er et  

 reassuranceselskab, skal bemærkes, at selskabets aktivitetsområde er tilsynet  

 bekendt.
Tilsynets bemærkning angående reassuranceselskabet ... i udtalelsen  

 af 21. marts 1995 til ankenævnet var alene givet for at pointere, at de i  

 advokat As skrivelse af 14. februar 1995 til ankenævnet anførte argumenter,  

 der har relation til aktivitetsområdet, ikke havde været anført i de  

 forudgående henvendelser - ansøgning af 2. september 1994 og ansøgning af 6.  

 januar 1995 til tilsynet - og følgelig ikke berørt i tilsynets afgørelser af  

 11. november 1994 og 3. februar 1995 ...
 2. Om det retlige grundlag for de af tilsynet trufne afgørelser henviser  

 tilsynet til det under punkterne 2-4 i udtalelsen af 21. marts 1995 til  

 ankenævnet anførte.
3. Tilsynet kan tilslutte sig det af advokat A ... i skrivelsen af 26.  

 april 1995 nævnte om, at en dispensation til en selskabstype, der omfattes af  

 lov om forsikringsvirksomhed (LFV), men ikke af direktiverne, ikke vil være  

 direktivstridig.
Såvel 3. livs- som 3. skadesforsikringsdirektiv angår kun  

 direkte forsikringsvirksomhed, hvilket også fremgår af tilsynets udtalelse af  

 21. marts 1995 under punkt 4.
 Det skal dog i denne sammenhæng tilføjes, at såfremt et direkte tegnende  

 forsikringsselskab tillige driver genforsikringsvirksomhed, er hele  

 selskabets virksomhed omfattet af direktivernes investeringsregler.
 4. Endvidere skal tilsynet bemærke, at såfremt selskabet ved de  

 oprindelige ansøgninger, jf. ovenfor under pkt. 1, til tilsynet havde  

 fremført, at selskabet ønskede dispensation efter LFV § 134 med den  

 begrundelse, at selskabet var et genforsikringsselskab, ville tilsynet ikke  

 have kunnet meddele den pågældende dispensation.
 LFV finder anvendelse på al forsikringsvirksomhed, det vil sige såvel  

 direkte forsikring som genforsikring, jf. det af tilsynet i udtalelsen af 21.  

 marts 1995 til ankenævnet under punkt 4 bemærkede.
Såfremt der skal gælde specielle regler for genforsikringsvirksomhed,  

 findes hjemlen til at fastsætte sådanne regler i § 1, stk. 2, i LFV.
I det  

 tidligere i sagen nævnte lovforslag (L 117 ... ) er der ligeledes i de  

 generelle bemærkninger taget højde for, at der allerede var denne fornødne  

 hjemmel i § 1, stk. 2, til i givet fald at kunne udstede særregler for  

 genforsikringsselskaber, såfremt der måtte vise sig vægtige grunde herfor.  

 Der henvises i denne forbindelse til det af tilsynet i udtalelsen af 21.  

 marts 1995 til ankenævnet bemærkede under punkt 4, samt til det nævnte  

 lovforslags side 18.
 Som ligeledes nævnt i tilsynets udtalelse af 21. marts 1995 har tilsynet  

 ikke fundet grundlag for at udstede særregler for genforsikringsselskaber,  

 herunder med hensyn til investeringsregler m.v.
Genforsikringsselskaber er et så vigtigt led i direkte tegnende selskabers  

 virksomhed, at dette efter tilsynets opfattelse nødvendiggør en tilsvarende  

 regulering som for direkte tegnende selskaber.
I denne forbindelse bemærkes  

 endvidere, at fornøden risikospredning og diversificering af et  

 genforsikringsselskabs aktiver er lige så vigtig som for et direkte tegnende  

 forsikringsselskabs aktiver.
 5. Om de ... i advokat As skrivelse af 26. april 1995 anførte anbringender  

 skal tilsynet kun anføre nedennævnte bemærkninger, der relaterer sig til 4.  

 og 5. anbringende:
For så vidt angår det anførte om, at et policeudstedende selskab ikke er  

 retlig forpligtet til at tegne genforsikring bemærkes, at dette i princippet er korrekt.
 Følgende skal dog bemærkes:
 Det fremgår af Finanstilsynets bekendtgørelse nr. 638 af 6. juli 1994 om  

 kapitalgrundlag for skadesforsikringsvirksomhed for forsikringsselskaber med  

 vedtægtsmæssigt hjemsted her i landet, § 14, stk. 2, nr. 4, at tilsynet, i  

 den driftsplan, der skal indsendes sammen med koncessionsansøgningen ved  

 stiftelse af et selskab, skal have en redegørelse for grundprincipperne for  

 selskabets genforsikring, hvilket ligeledes gør sig gældende i forbindelse  

 med ansøgning om en koncessionsudvidelse, jf. bekendtgørelsens § 17.
 Endvidere fremgår, at der ved udregningen af et selskabs solvensmargen og  

 basiskapital, jf. bekendtgørelsens § § 7-9, indgår en forudsætning om, at et  

 direkte tegnende forsikringsselskab genforsikrer sine risici.
 Dette betyder, at der i kapitalgrundlaget for et direkte tegnende  

 forsikringsselskab generelt ligger en forudsætning om, at et  

 forsikringsselskab genforsikrer sine risici.
For så vidt angår det anførte om, at hverken Finanstilsynet eller nogen  

 anden offentlig instans stiller noget krav til valg af  

 reassuranceforbindelser skal bemærkes, at tilsynet ikke foretager nogen  

 »godkendelse« af respektive reassuranceforbindelser, idet det  

 naturligvis er det enkelte selskabs ledelses opgave og ansvar at sikre  

 passende reassurancedækning - og partnere, men at tilsynet, jf. det ovenfor  

 anførte, bl.a. i forbindelse med koncessionsansøgning ved stiftelse af et  

 forsikringsselskab samt ved ansøgning om koncessionsudvidelse, får fremsendt  

 indgåede genforsikringskontrakter, ligesom tilsynet ved inspektioner i  

 forsikringsselskaber gennemgår forsikringsselskabets reassuranceforhold.  

 Dette sker bl.a. for at vurdere, at forsikringsselskabet har et betryggende  

 reassuranceprogram.
Gennemgang og kontrol af selskabernes  

 reassuranceprogrammer indgår således blandt tilsynsopgaverne.
Da tilsynet således ikke finder, at der er forhold, der begrunder, at  

 genforsikringsselskaber har andre og i denne forbindelse lempeligere  

 investeringsregler end direkte tegnende forsikringsselskaber og følgelig ikke  

 har fastsat særregler herfor i medfør af LFV § 1, stk. 2, fastholder man  

 derfor som tidligere anført afgørelserne af 11. november 1994 og 3. februar  

 1995.' Klagerens afsluttende bemærkninger af 20. juni 1995.
 I et afsluttende indlæg af 20. juni 1995 har klagerens advokat henvist til  

 Finanstilsynets udtalelse af 2. juni 1995 og bl.a. bemærket:
»Til pkt. 4, tredje afsnit skal det bemærkes, at eksistensen af LFV §  

 1, stk. 2 og den omstændighed at lovgivningskompetencen indeholdt i nævnte  

 bestemmelse ikke er udnyttet, ikke er til hinder for, at der ved foretagelse  

 af en konkret vurdering af en anmodning om dispensation i henhold til LFV §  

 134 tages hensyn til den særlige omstændighed, at der i det konkrete tilfælde  

 alene er er tale om et genforsikringsselskab.
Dette gælder så meget desto  

 mere hvor ansøgningen om dispensation hidhører fra en juridisk person som  

 ikke er omfattet af direktiverne.
Under pkt. 5. i brevet af 2. ds. anerkender Finanstilsynet i princippet,  

 at et policeudstedende selskab ikke er forpligtet til at tegne genforsikring,  

 men antager i det følgende, at der fra formuleringen af Finanstilsynets  

 bekendtgørelse nr. 638 af 6. juli 1994 kan udledes en forudsætning om, at et  

 direkte tegnende forsikringsselskab genforsikrer sine risici.
Jeg er ikke  

 enig heri.
 I tilknytning hertil skal jeg bemærke, at ovennævnte bekendtgørelse er  

 udstedt med hjemmel i LFV §§ 29, stk. 2, 34, stk. 2 og 3, og 73, stk. 2.
 Ingen af ovennævnte bestemmelser indeholder bemyndigelse til Industri- og  

 samordningsministeren til at fastsætte regler om pligt for policeudstedende  

 forsikringsselskaber til at genforsikre sine risici.
 Bekendtgørelsens § 14, stk. 2, nr. 4 kan på baggrund heraf alene forstås  

 således, at det policeudstedende selskab er pligtig til at oplyse om  

 grundprincipperne for genforsikring i det omfang genforsikring overhovedet  

 forekommer.
 Tilsvarende betragtninger gør sig gældende for så vidt angår de øvrige  

 bestemmelser i ovennævnte bekendtgørelse, hvortil der henvises i  

 Finanstilsynets brev af 2. ds.
Jeg fastholder således det i mit brev af 26. april d.å. anførte ...« Ankenævnet udtaler:
§ 129, stk. 8, jf. § 134 i lov om forsikringsvirksomhed, er for så vidt  

 angår ansøgningen ikke begrænset af EØF direktiverne (92/49, 3.  

 skadesforsikringsdirektiv, 92/96, 3. livsforsikringsdirektiv), som ikke  

 omfatter genforsikring.
Ansøgningen om dispensation burde derfor ikke af  

 Finanstilsynet have været behandlet ud fra en forudsætning herom, men alene  

 ud fra reglerne i loven om forsikringsvirksomhed, jf. § 1 i loven.
Ankenævnet  

 finder endvidere ikke, at der er fornødent grundlag for at antage, at den  

 manglende udnyttelse af den i § 1, stk. 2, indeholdte hjemmel til at indføre  

 særregler for bl.a. genforsikringsvirksomhed indebærer, at Finanstilsynet  

 skulle være afskåret fra at meddele enkeltstående dispensationer efter andre  

 regler i loven om forsikringsvirksomhed, herunder efter § 134, således som  

 det angiveligt også er sket omend indenfor den begrænsning, som indirekte  

 følger af de nævnte EØF direktiver vedrørende skades- og  

 livsforsikringsvirksomhed.
Den af Finanstilsynet anførte henvisning herom til  

 bemærkningerne (s. 18, pkt. 3.1.) m.v. til lovforslag nr.
L 177, Folketinget  

 1993/94, fremsat den 8. december 1993 af industriministeren, fører ikke til  

 et andet resultat.
Det fremgår endelig af sagen, at Finanstilsynet i redegørelsen til  

 ankenævnet af 21. marts 1995 og skrivelsen af 2. juni 1995 ligeledes til  

 ankenævnet har fastholdt afslaget på ansøgningen fra K A/S om forlængelse af  

 dispensationen efter lov om forsikringsvirksomhed § 134 ud fra generelle  

 betragtninger om ligestilling mellem genforsikring og livs- og  

 skadesforsikring.
Da ansøgningen vedrører en enkeltstående særlig begrundet  

 dispensation efter § 134, har Finanstilsynet været uberettiget til at træffe  

 afgørelsen uden at foretage en konkret vurdering af de forhold, der er  

 påberåbt af K A/S, jf. tillige bemærkningerne til det nævnte lovforslag side  

 29 vedrørende § 134.
 Som følge af det anførte ophæves afgørelsen og sagen hjemvises til fornyet  

 behandling i Finanstilsynet.
