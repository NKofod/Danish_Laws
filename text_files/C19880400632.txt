 1. Baggrund:
 Med henblik på at forbedre byggestatistikken og anvendelsen af  

 ændringsregistret til forskellige formål udvides dataindholdet i felt 291,  

 offentlig støtte.
 På nuværende tidspunkt kan i felt 291 alene anføres, at byggeri er opført  

 med offentlig støtte (kode 2), eller om dette ikke er tilfældet (kode 1).  

 Derimod kan der i dag ikke indberettes oplysning om typen af det støttede  

 byggeri, fx om der er tale om almennyttige boliger, private andelsboliger  

 eller ældreboliger.
Da disse oplysninger er vigtige, ændres felt 291 således, at der fremover  

 kan indberettes de 5 forskellige slags boliger, hvortil staten og kommunen  

 giver støtte efter boligbyggeriloven m.v.
Det drejer sig om - almennyttige boliger, - private andelsboliger, - ungdomsboliger, - ældreboliger og - lette kollektivboliger.
 Ændringen træder i kraft ved ajourføringen af BBR i marts 1988.
 2. Fremtidige retningslinier for indberetning af felt 291:
 Med en registrering af de nævnte fem støttetyper opnås en adskillelse af,  

 hvilke typer af boliger der modtager offentlig støtte.
 Felt 291 får følgende nye kodeværdier:
1. Boliger opført uden offentlig støtte 3. Almennyttige boliger (inkl. integrerede  

 ungdomsboliger) 4. Private andelsboliger 5. Ungdomsboliger 6. Ældreboliger 7. Lette kollektivboliger Kode 1 er således uændret, mens der ikke fremover kan indberettes kode 2.
Ved marts-ajourføringen 1988 udskrives en liste til kommunen over byggerier, der i ændringsregistret er registreret med kode 2 i felt 291. Samtidig lukkes for indberetning af kode 2, og  

 kode 2 slettes maskinelt.
BBR-registerføreren skal herefter snarest gennemgå »kode  

 2-listen« for at finde ud af, hvilke af de nye koder 3-7, der i stedet  

 skal indberettes til de pågældende byggesager i ændringsregistret.
Herefter  

 indberettes de nye koder til felt 291. Dette skal senest ske i forbindelse  

 med indberetning af dato for fuldført byggeri/ibrugtagning, idet der  

 maskinelt blokeres for overførsel fra ændringsregister til stamregister, hvis  

 felt 291 ikke er udfyldt.
 Felt 291 er altså obligatorisk for boligbyggeri (anvendelseskode (felt  

 203) 110-190).
 For alt fremtidigt boligbyggeri skal der indberettes en kodeværdi til felt  

 291 allerede i forbindelse med dato for byggetilladelse.
3. Hvordan finder BBR-registerføreren ud af, hvilken kode der skal indberettes.
Koderne 3-7 omfatter boligbyggeri , der får offentlig støtte (rentebidrag,  

 afdragsbidrag og/eller grundkapital) af staten og kommunen ifølge  

 boligbyggeriloven eller lov om ældreboliger.
Kommunen skal altid på forhånd  

 give bygherren tilladelse til, at sådant byggeri kan opføres.
BBR-registerføreren bør derfor aftale med økonomisk  

 forvaltning/borgmesterkontoret, at oplysning om alle boliger af den nævnte  

 type videregives til BBR-registerføreren, så snart der er afgivet tilsagn til  

 bygherren.
Herved undgås også forsinkelser i indberetningen til BBR.
Etageboliger og række-, kæde-, dobbelthuse opføres i dag sjældent uden offentlig støtte.
Hvis der indberettes dato for byggetilladelse for sådant byggeri uden offentlig støtte, bør BBR-registerføreren kontrollere i økonomisk forvaltning, om dette er korrekt.
Opmærksomheden henledes på, at almennyttige boligselskaber formelt kan  

 være organiseret som andelsboligforeninger.
Der er vigtigt, at disse ikke  

 sammenblandes med private andelsboliger (med offentlig støtte).
 Der vil fremover ikke blive givet tilsagn til lette kollektivboliger (kode  

 7), da denne boligform erstattes af ældreboliger (kode 6). I en  

 overgangsperiode vil disse dog fortsat kunne forekomme.
Afslutningsvis skal nævnes, at Boligministeriet - indtil videre - udsender  

 oplysninger om tilsagn til almennyttige boliger direkte til  

 BBR-registerføreren.
Det er hensigten fremover også at udsende tilsvarende  

 oplysning em andels- og ungdomsboliger.
Disse oplysninger vil kunne være til  

 hjælp ved afgørelsen af, hvilken kode der skal indberettes til felt 291.
