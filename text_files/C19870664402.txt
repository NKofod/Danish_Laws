Tjenestetid § 1.  For overenskomstansatte magistre, der er  

 beskæftiget ved undervisningsarbejde ved folkeskolelærerseminarier, gælder de  

 samme pligtige timetal, incl. timer fremkommet ved gældende omregningsregler  

 og timereduktion på grund af alder, som for tjenestemænd, jf.  

 Undervisningsministeriets cirkulære af 2. marts 1971 om tjenestetiden for  

 tjenestemandsansatte lærere ved statens seminarier med efterfølgende  

 ændringer som følge af aftalte arbejdstidsforkortelser.
Overtimer § 2.  Ved overtimer forstås det antal timer, hvormed  

 løntimetallet overstiger vedkommendes pligtige timetal, jf. § 3, stk. 2, i  

 ovennævnte cirkulære.
 Stk. 2.  Den enkelte magister kan ikke påtage sig mere  

 end 108 overtimer pr. år, medmindre Direktoratet for Folkeskolen og  

 Seminarier m.v. har givet dispensation herfra.
Afspadsering § 3.  Overtimer (indtil 108 timer) i et  

 undervisningsår skal afspadseres, således at disse timer i forholdet 1:1  

 overføres til det følgende undervisningsår og indgår i opgørelsen af det  

 pligtige timetal.
 Stk. 2.  I forbindelse med dispensation i henhold til §  

 2, stk. 2, træffer direktoratet efter nærmere retningslinier afgørelse om,  

 hvorvidt overtimer ud over 108 skal afspadseres eller udbetales som  

 overtimebetaling.
 Stk. 3.  Løse vikartimer, hvormed løntimetallet  

 overstiger det pligtige timetal, kan dog udbetales som overtimebetaling.
 Stk. 4.  Overtimer, der kan overføres til afspadsering i  

 næste undervisningsår, gøres op ved et undervisningsårs afslutning.
 Stk. 5.  Fratræder en magister ansættelsen ved  

 seminariet, uden at det forinden har været muligt at afspadsere overførte  

 overtimer, vederlægges resterende overtimer med betaling efter reglerne i §  

 4, stk. 1.
Overtimebetaling § 4.  For overtimer ydes der til magistre med mindre  

 end 20 års lønanciennitet betaling efter en grundsats, der fremkommer ved  

 division af den årlige bruttoløn på 9. anciennitetstrin forhøjet med et  

 tillæg på 6.107,34 kr. i årligt grundbeløb (niveau oktober 1984) med det  

 normale pligtige årlige timetal.
For magistre med 20 års lønanciennitet eller  

 derover er overtimebetalingens grundsats den årlige bruttoløn på sidste  

 anciennitetstrin forhøjet med det forannævnte tillæg og divideret med det  

 pligtige timetal.
 § 5.  Overtimebetaling udbetales med et månedligt  

 beløb over årets 12 måneder på grundlag af det gennemsnitlige ugentlige  

 overtimetal.
 Stk. 2.  Ved undervisningsårets begyndelse afgøres det  

 for hver enkelt magister på grundlag af time- og fagfordelingsplanen, hvor  

 mange overtimer vedkommende kan forventes at få i løbet af undervisningsåret,  

 og på grundlag af dette skøn foretages månedlig udbetaling under forbehold af  

 den endelige opgørelse af årstimetallet.
 Stk. 3.  Ved undervisningsårets afslutning foretages  

 regulering af betaling for et eventuelt højere eller lavere antal overtimer  

 end det skønnede.
 Stk. 4.  Overtimebetaling bortfalder ved fravær på grund  

 af sygdom på 3-måneders dagen, idet der dog ikke kan ydes overtimebetaling ud  

 over det pågældende undervisningsår.
§ 6.  Magistre, der har nedsat timetal på grund af  

 alder uden tilsvarende nedsættelse af lønnen, kan ikke oppebære betaling for  

 timer ud over det reducerede pligtige timetal.
Eventuelle overtimer overføres  

 i forholdet 1:1 til det følgende undervisningsår og indgår i det pligtige  

 timetal.
Overganqsbestemmelser § 7.  For undervisningsåret 1987/88 kan der uden  

 dispensation i henhold til § 2, stk. 2, planlægges med et overtimeloft på 144  

 timer.
Det er herved forudsat, at samtlige overtimer ud over 108 i  

 undervisningsåret 1987/88 afspadseres i undervisningsåret 1988/89.
Ikrafttræden og opsigelse § 8.  Aftalen har virkning fra 1. august 1987.
Stk. 2.  Aftalen kan af parterne opsiges med 3 måneders  

 varsel til en 31. marts, dog tidligst til 31. marts 1989.
 Stk. 3.  I perioden 1. april - 31. juli 1987 finder  

 bestemmelserne i bilag 2 til overenskomsten af 19. februar 1986 om magistres  

 ansættelse i statens tjeneste fortsat anvendelse.
København, den 21. juli 1987 Dansk Magisterforening H.
Ahlers Finansministeriet P.M.V.
 E.B.
