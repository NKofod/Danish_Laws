Skrivelse af 3. februar 2000 om vejledende  

 retningslinier for fastsættelse af ægtefællebidrag og  

 uddannelsesbidrag Bidragspligtige har en lav indtægt I Skarrildhusberetningen for 1996, pkt.
B.a.3, orienterede  

 Civilretsdirektoratet om fastsættelse af ægtefællebidrag,  

 når den bidragspligtiges indtægt er lav.
 På grund af pris- og lønudviklingen har direktoratet nu  

 fundet grundlag for at forhøje de vejledende  

 indtægtsgrænser på dette område:
 Når den bidragspligtiges indtægt ikke overstiger 15.500 kr. om  

 måneden, bør der således fremover udvises tilbageholdenhed  

 med at fastsætte ægtefællebidrag.
 Når den bidragspligtiges indtægt ligger mellem 15.500 kr. og  

 17.500 kr. om måneden, bør bidraget skønsmæssigt  

 fastsættes til et mindre beløb, end de almindelige  

 retningslinier for fastsættelse af ægtefællebidrag ville  

 føre til.
 Eventuelle forsørgelsesforpligtelser, som den bidragspligtige har  

 over for børn under 18 år, skal fortsat fradrages i indkomsten,  

 inden der foretages en vurdering af bidragsevnen.
 Et bidrag bør ikke udmåles så stort, at den  

 bidragspligtiges bruttoindtægt - efter fradrag af børnebidrag og  

 ægtefællebidrag - bringes ned under den ovennævnte  

 indtægtsgrænse på ca. 15.500 kr.
 Det skal dog understreges, at udmålingen af  

 ægtefællebidrag fortsat skal ske efter et konkret skøn i  

 den enkelte sag.
Bidragsberettigedes indtægt er så  

 høj, at der ikke er et rimeligt behov for bidrag ("bidragsloftet") I Skarrildhusberetningen for 1996, pkt.
B.a.3, orienterede  

 Civilretsdirektoratet også om, hvornår den bidragsberettigedes  

 økonomiske forhold i almindelighed må antages at være  

 så gode, at der ikke er et rimeligt behov for bidrag.
Civilretsdirektoratet har nu ligeledes fundet grundlag for at  

 forhøje denne indtægtsgrænse.
Der bør herefter ikke  

 fastsættes bidrag, hvis den bidragsberettigedes indtægt  

 overstiger ca. 190.000 kr. - ca. 230.000 kr. om året.
 Hvis den bidragsberettigedes indtægt er mindre end ca. 190.000 kr. -  

 ca. 230.000 kr. om året, udmåles bidraget normalt kun så  

 højt, at den bidragsberettigedes samlede indtægt inklusiv bidrag  

 er i denne størrelsesorden.
 Hvis den bidragspligtige har en særlig høj indtægt, kan  

 der dog fortsat være grundlag for at fastsætte bidrag, uanset at  

 den bidragsberettigede derved får en samlet indtægt på over  

 ca. 190.000 kr. - ca. 230.000 kr. om året, inklusiv bidrag.
Uddannelsesbidrag Ifølge direktoratets cirkulæreskrivelse af 10. december 1999  

 fastsættes der i 2000 normalt kun uddannelsesbidrag, hvis den  

 bidragspligtige har en årsindtægt, der overstiger ca. 245.000 kr.
 Hvis den bidragspligtige har forsørgelsespligt over for flere  

 børn under 18 år, skal denne indtægtsgrænse  

 skønsmæssigt forhøjes med ca. 35.000 kr. for hvert barn,  

 som den bidragspligtige forsørger i hjemmet, og med ca. 12.000 kr. -  

 18.000 kr. for hvert barn, som den bidragspligtige betaler bidrag til.
*** Alle indtægter i denne skrivelse er opgjort før  

 arbejdsmarkedsbidrag og skat.
