Cirkulære om ligningsplanen for  

 produktionsåret 2003/2004  

1) Denne plan for den kommunale personligning er  

 vedtaget  

 af Ligningsrådet og udarbejdet i henhold til skattestyrelseslovens §13,  

 stk. 1. Planen indeholder retningslinjer til kommunerne om  

 fremgangsmåden,  

 tilrettelæggelsen og gennemførelsen af ligningen.
Kommunerne er bundet af  

 disse  

 retningslinjer.
 Kommunalbestyrelsen er i henhold til skattestyrelseslovens  

 § 1 ansvarlig for, at der hvert år udarbejdes en plan for den kommunale  

 skattemyndigheds ligningsarbejde, og at planen følges.
 Måltal m.v.
 Ligningsrådet  

 har for personligt erhvervsdrivende fastsat et mål for antal kontroller på  

 33%  

 af mandtallet og en fordeling heraf på kontrolprocesserne ligningsmæssig  

 gennemgang,  

 partiel revision og revision på henholdsvis 70%, 26% og 4%.
 Told-  

 og Skattestyrelsen omsætter måltallene til absolutte tal og omregner disse  

 til  

 pointmåltal, således at ligningsmæssig gennemgang vægter med 1 point, partiel  

 revision med 3 point og revision med 12 point.
Ligningsindsatsen  

 skal inden for hver kontrolproces opfyldes med min. 50% af pointmålet.
For at  

 sikre en vis tyngde på det senest afsluttede indkomstår (2002) skal min. 50%  

 af  

 det faktiske antal foretagne ligningsmæssige gennemgange vedrøre dette  

 indkomstår.
 Af  

 det antal udmeldte revisioner, som kommunen skal udføre, skal mindst 25%  

 heraf  

 udføres på virksomheder med ligningsart 1, som har en omsætning større end  

 500.000 kr.
 Andelen  

 af virksomheder registreret med ligningsart 1 vil tage udgangspunkt i den  

 fordeling på mandtallet, som fremgår af 32. SLUT-kørsel.
 De fastsatte pointmåltal er bindende for den enkelte  

 kommune.
 Måltallet  

 fastsættes for ligningsplanperioden 1. juli 2003 til 30. juni 2004. I  

 måltalsopfyldelsen indgår indkomstårene 2000, 2001og 2002.
Eksempel Ligningsrådets  

 måltal omfatter for en given kommune 1000 kontroller.
Kontrol~proces Pointmåltal Minimum 50% af pointmåltal Minimum antal kontroller Lignings~mæssig gennemgang 700 á 1 point 700 350 350 Partiel revision 260 á 3 point 780 390 130 Revision 40 á 12 point 480 240 20 I alt 1960 point Dialogbaseret måltal Inden  

 for en ramme af 5% af det samlede pointmåltal kan en kommune aftale med den  

 regionale told- og skattemyndighed, at nærmere angivne aktiviteter/projekter  

 medregnes i opfyldelsen af den del af pointmåltallet, som ikke er  

 minimumsmål.  

 Aftale herom kan indgås efter planperiodens start, men forud for eller så  

 tidligt som muligt i sagsforløbet.
Pointene beregnes ud fra den forventede  

 ressourceanvendelse.
Vurderingen  

 af om kommunen skal tildeles point, vil være konkret og skal træffes af den  

 regionale told- og skattemyndighed ud fra en række kriterier.
Det afgørende  

 kriterium for tildeling af point er, at aktiviteten kræver en ekstra og  

 betydelig ressourceindsats udover den normale ligningsindsats.
Derudover skal  

 den regionale told- og skattemyndighed lægge vægt på, at:
det pågældende projekt/sagskompleks skønnes  

 kontrolmæssigt, præventivt eller vejledningsmæssigt relevant, projektet/sagen er tilfredsstillende beskrevet, der foretages en opfølgning på initiativerne og de ressourcer,  

 der anvendes, omfanget står i et rimeligt forhold til den ønskede tildeling af  

 point.
 Pointene  

 fastlægges ved, at den forventede/planlagte ressource sættes i forhold til de  

 timer, som kommunen har til rådighed til ligningen af personligt  

 erhvervsdrivende, og hvilken kontrolproces kommunen i givet fald ønsker at  

 anvende til løsningen af opgaven.
Ligningsrelevante emner Ligningsrådet  

 peger på følgende ligningsemner, som må anses for særligt relevante at  

 beskæftige sig med i det kommunale ligningsarbejde:
1. Kunstnerisk  

 udsmykning Afholdte udgifter til kunstnerisk udsmykning, der ophænges  

 eller opstilles i udelukkende erhvervsmæssigt benyttede bygninger, kan  

 afskrives efter samme reglerne som for driftsmidler som udelukkende anvendes  

 erhvervsmæssigt, jf. afskrivningslovens § 44 B.
Er den kunstneriske  

 udsmykning umiddelbart flyttelig, er den omfattet af bestemmelsen.
 2.  

 Medicinalfirmaers sponsering af læger/tandlæger m. fl.
Medicinalfirmaer dækker i stort omfang lægers/tandlægers  

 udgifter til deltagelse i visse aktiviteter.
Bl.a dækkes udgifter til rejse-  

 og  

 mødeaktivitet.
I andre tilfælde udbetales også egentlige honorarer til  

 lægerne.  

 Med hjemmel i skattekontrollovens § 8D kan Ligningsrådet pålægge  

 udvalgte  

 leverandører/medicinal-firmaer at udlevere oplysninger om de udbetalinger, de  

 har foretaget.
Oplysningerne videregives til de kommunale  

 ligningsmyndigheder,  

 der undersøger om der er sket korrekt beskatning hos modtageren.
3. Skattemæssige  

 underskud, der kan fremføres Reglerne om underskudsfremførsel blev ændret ved lov nr. 313  

 af 21. maj 2002, hvor der skete en ophævelse af tidsbegrænsningen for  

 fremførsel af underskud og tab.
Underskud og tab, der opstår i indkomståret  

 2002 eller senere indkomstår, kan udnyttes i en tidsmæssig ubegrænset  

 periode.  

 Hjemlen fremgår af ligningslovens § 15. Underskud og tab, der er opstået  

 i  

 indkomståret 2001 eller tidligere indkomstår, er omfattet af den tidligere  

 bestemmelse i ligningslovens § 15. Disse underskud og tab kan alene  

 fremføres og fradrages i den skattepligtige indkomst for de nærmeste  

 efterfølgende 5 år indkomstår.
Den kommunale ligningsmyndighed skal i sit ligningsarbejde  

 sikre, at underskud til fremførsel undergives ligning i den aktuelle  

 selvangivelse, således at der er sikkerhed for, at de fremførte underskud er  

 korrekt opgjort.
Dette gælder både i overgangsperioden, hvor skatteyderen vil  

 have underskud til fremførsel omfattet af 5 års-reglen, og vedrørende  

 underskud  

 omfattet af den tidsmæssigt ubegrænsede fremførsel.
Udarbejdelse af projektbeskrivelser og lignende I Evalueringsgruppen vedr. ligningsplanen udpeges der et  

 antal ligningsrelevante emner.
Når dette er sket, udarbejdes i dialog med  

 Told-  

 og Skattestyrelsen projektbeskrivelser, som anvendes ved gennemførelse af  

 pilotprojekter, der har til formål at vurdere den ligningsmæssige relevans af  

 et givet emne.
Både udarbejdelse af projektbeskrivelse og deltagelse i  

 pilotprojektet kan indgå i målopfyldelsen under de forudsætninger, der er  

 omtalt oven for under det dialogbaserede måltal.
Told -og Skattestyrelsen  

 fastsætter pointene i disse situationer.
Flerårig opfølgning Den  

 kommunale ligningsindsats vurderes over en treårig periode, således at  

 kommunen  

 over denne periode skal have opfyldt pointmålene med mindst 100%.
 Ligningsplanperioden 2003/2004 er andet år i indeværende  

 treårsperiode, der omfatter ligningsplanperioderne 2002/2003, 2003/2004 og  

 2004/2005. Ligningsplanperioden er samtidig det første år i den  

 treårsperiode,  

 der omfatter 2003/2004, 2004/2005 og 2005/2006.
Ligningsindsatsen  

 i den enkelte planperiode må aldrig være mindre end 85% af det samlede  

 pointmåltal.
Ligningsindsatsen må heller ikke være mindre end 50% af det  

 årlige  

 pointmåltal fordelt på kontrolprocesserne.
Kommuner, der i en enkelt  

 planperiode har nået mindre end 85%/50% af måltallet, skal udarbejde en  

 redegørelse om årsagerne hertil.
Redegørelsen forelægges for Ligningsrådet,  

 som  

 tager stilling til, om kommunen kan fortsætte i ordningen med flerårig  

 opfølgning på ligningsindsatsen.
Den  

 regionale told- og skattemyndighed følger ligningens fremdrift ved opslag i  

 edb-systemerne.
Hvis kommunen i to på hinanden følgende planperioder har en  

 målopfyldelse på mindre end 90%, skal kommunen redegøre for den forventede  

 produktion fordelt på kontrolprocesser for første, andet og tredje kvartal i  

 det tredje år.
Redegørelsen forelægges den regionale told- og  

 skattemyndighed.  

 Hvis den regionale told- og skattemyndighed efter dialog med kommunen ikke  

 mener, at der er tilstrækkelig sikkerhed for målopfyldelsen, forelægges  

 redegørelsen for Ligningsrådet, der tager stilling til eventuelle vilkår for  

 kommunens produktion det tredje år.
Efter  

 ligningsplanperiodens udløb den 30. juni 2004 skal kommunen udarbejde en  

 redegørelse om forløbet af lignings- og revisionsarbejdet for planperioden  

 til  

 den regionale told- og skattemyndighed.
Kommunen skal heri redegøre for de  

 forhold, der har haft indflydelse på arbejdet i planperioden, og som ikke kan  

 udledes af den statslige ligningsstatistik.
 Redegørelsen  

 skal indeholde følgende hovedpunkter:
Omtale af  

 ligningstemaer og pilotprojekter som kommunen har beskæftiget sig med,  

 herunder  

 de beløbs- og antalsmæssige resultater, samt andre erfaringer, der kan  

 benyttes  

 til erfaringsopsamling og inspiration ved den fremtidige prioritering af  

 lignings- og revisionsarbejdet.
Der skal også redegøres for ligning af  

 investorer i mindre anpartsvirksomheder, hvis de pågældende tilhører  

 lønmodtagergruppen.
 Redegørelse for det faktiske ressourceforbrug i forbindelse med  

 ligningsindsatsen, jf. cirkulære nr. 55 af 17. maj 1999 (TS-cirkulære  

 1999-18).
 Redegørelse for omfanget af indsatsen i  

 kontrolaktioner samt ansvarssager.
 Redegørelsen  

 skal fremsendes til den regionale told- og skattemyndighed senest den 15.  

 oktober 2004.
 Udover  

 redegørelsen skal kommunen inden udgangen af januar 2004 indsende en  

 statistik  

 over samtlige af kommunens færdigbehandlede klagesager for kalenderåret 2003.  

 Antallet af sager skal fordeles på de enkelte indkomstår, medens udfaldet af  

 klagesagerne fordeles på »stadfæstelse«, »yderligere forhøjet«, »medhold«  

 eller  

 »delvis medhold«.
Kommunale fællesskaber Lov  

 nr. 381 af 2. juni 1999 har givet mulighed for at indgå aftale om  

 fælleskommunal administration på skatteområdet.
Formålet er at skabe rammerne  

 for en effektivisering af ligningsindsatsen.
Hver  

 kommune har et selvstændigt ansvar for ligningsopgaven, herunder at der  

 udarbejdes en ligningsplan.
Der skal ligeledes udarbejdes en redegørelse for  

 hver af kommunerne.
 Den  

 fælles ligningsansvarlige i fællesskabet har den kommunale  

 afgørelseskompetence  

 på skatteområdet i alle de deltagende kommuner, under hensyntagen til de  

 planer  

 for ligningsarbejdets udførelse, hver enkelt kommunalbestyrelse fastsætter.
Kommuner,  

 der deltager i kommunale fælleskaber kan aftale, at målopfyldelsen på  

 personligt  

 erhvervsdrivende kan ske med en margin på +/- 5 procentpoint.
Fællesskabet  

 som  

 helhed skal opfylde de samlede måltal 100%, og hver enkelt kommune i  

 fællesskabet er ansvarlig for sin egen målopfyldelse, såfremt fællesskabet  

 som  

 helhed ikke når 100% målopfyldelse.
Hovedaktionærer Kommunen  

 skal visitere/gennemlæse alle indkomne kapitalforklaringer og skal herefter,  

 hvor koordinering vurderes at være relevant, rette henvendelse til  

 selskabsligningsmyndigheden.
 Som  

 kontrolrelevante hovedaktionærdispositioner kan nævnes:
salg eller overdragelse af aktiver, hel eller delvis benyttelse af selskabets aktiver, private repræsentationsudgifter, udlån, såvel udlån fra selskabet til aktionæren som lån fra  

 aktionæren til selskabet, manglende løn, honorar m.v. til hovedaktionæren.
 Ligeledes  

 rettes henvendelse til selskabsligningsmyndigheden, hvor hovedaktionæren har  

 markeret på kapitalforklaringen, at der er indgået væsentlige økonomiske  

 aftaler, samt hvor andre forhold tilsiger det efter kommunens egen vurdering.
Kommunen  

 kan vælge at indhente relevant materiale fra selskabsligningsmyndigheden til  

 belysning af sagen eller fremsende oplysninger til  

 selskabsligningsmyndigheden  

 til behandling.
Det er således parterne selv, der aftaler hvilken  

 skatteansættende myndighed, der skal behandle sagen samt, hvilke oplysninger  

 der skal oversendes, f.eks. kopi af hovedaktionærens kapitalforklaring eller  

 lignende.
 Koordineringen  

 dokumenteres via telefonnotat, e-mail eller andet skriftligt materiale, der  

 lægges i sagen.
Koordinering  

 af ligning mellem hovedaktionær og selskab er relevant for andre  

 ligningsarter  

 end hovedaktionærer med ligningsart 5. Personligt erhvervsdrivende som  

 ligeledes er hovedaktionærer og som er markeret med værdien 1 i felt 136 vil  

 også kunne foretage kontrolrelevante hovedaktionærdispositioner.
Ligningen af  

 disse skatteydere skal derfor også, for så vidt angår hovedaktionærforholdet,  

 ske efter ovenstående retningslinier.
 Kommunen  

 har pligt til at følge op på de kontroloplysninger, den får tilsendt fra  

 selskabsligningsmyndigheden.
 Såfremt  

 hovedaktionæren klager over skatteansættelsen orienteres  

 selskabsligningsmyndigheden herom.
 Kommunen skal sikre, at visiteringen/ligningen af  

 hovedaktionærer har en sådan kvalitet, at der opnås en tilfredsstillende  

 træfprocent.
Øvrige krav til  

 ligningsindsatsen Der  

 skal i de kommunale udsøgninger indlægges en væsentlighedsbetragtning,  

 således  

 at selvangivelser med bagatelagtige fejl ikke umiddelbart udsøges.
 Det  

 er registreringerne i det statslige ligningsstatistiksystem, der danner  

 grundlag for vurderingerne af kommunernes måltalsopfyldelse.
 Af  

 hensyn til kvaliteten af registreringerne i det statslige  

 ligningsstatistiksystem skal indberetningen af henholdsvis tekniske rettelser  

 med ligningsmyndighedskode 1 og ligningsmæssige ændringer med  

 ligningsmyndighedskode 2 ske i nøje overensstemmelse med de anvisninger, der  

 er  

 indeholdt i SLUT-vejledningen.
 Kommunen  

 skal for personligt erhvervsdrivende indberette i overensstemmelse med  

 definitionerne af kontrolprocesserne, jf. cirkulære nr. 91 af 16. juni 2000  

 (TS-cirkulære 2000-16).
 I  

 forbindelse med ligningen af personer skal alle væsentlige uoverensstemmelser  

 mellem de registrerede oplysninger og skatteydernes selvangivne oplysninger  

 afklares.
Kommunen  

 skal udføre kvalificeret visitering.
I denne indgår indsamling af  

 informationer, gennemlæsning og risikovurdering af de indkomne  

 selvangivelser.  

 Visitering kan foretages såvel manuelt som elektronisk.
Det  

 forudsættes, at kommunen ved ligningen følger reglerne for god  

 forvaltningsskik.
Skatteyder orienteres således løbende om forløbet af og  

 afslutningen af den foretagne ligningsindsats.
 Den kommunale ligningsplan.
 Den  

 kommunale ligningsplan skal udarbejdes under hensyntagen til Ligningsrådets  

 ligningsplan og de udsendte anvisninger.
 Lignings-  

 og revisionsarbejdet skal udføres i overensstemmelse med den kommunale  

 ligningsplan, der godkendes af kommunalbestyrelsen før ligningsplanperiodens  

 start.
Inden  

 ligningsplanperiodens begyndelse skal kommunens ligningsplan fremsendes til  

 den  

 regionale told- og skattemyndighed.
Den regionale told- og skattemyndigheds  

 eventuelle bemærkninger meddeles kommunalbestyrelsen og Told- og  

 Skattestyrelsen.
 Følgende  

 hovedelementer skal indgå i den kommunale ligningsplan:
 Ligningsopgavens indhold og omfang fordelt på skatteydergrupper.
 Redegørelse af fordeling på kontrolprocesser for personligt  

 erhvervsdrivende.
 Beskrivelse af, hvordan visitering generelt gennemføres, samt  

 specifik beskrivelse for så vidt angår hovedaktionærer.
 Opgørelse af den planlagte ressourceanvendelse i  

 overensstemmelse med cirkulære nr. 55 af 17. maj 1999 (TSS-cirkulære  

 1999-18).
 Udover  

 ovennævnte skal der anføres særlige tiltag vedrørende vejledning og andet  

 forebyggende arbejde af betydning for ligningsarbejdet, f.eks.  

 kvalitetsprojekter, som skatteforvaltningen vil arbejde med i planperioden.  

 Kommunen skal redegøre for specielle lokale ligningstemaer eller  

 kontrolaktioner samt ansvarssager.
 Det  

 forudsættes, at kommunen i al væsentlighed har afsluttet ligningen af  

 skatteydergrupper, hvorpå der ikke er udmeldt måltal vedrørende indkomståret  

 2002 ved udløbet af ligningsfristen den 30. juni 2004.
Samarbejde med told- og  

 skatteområderne De  

 regionale told‑ og skattemyndigheder varetager i samarbejde med  

 kommunerne koordineringen af den samlede lignings‑ og revisionsindsats.
 De regionale told‑ og skattemyndigheder bistår efter  

 aftale kommunerne ved gennemførelse af større revisionssager og  

 tilrettelægger  

 i samarbejde med kommunerne i området fælles større kontrolaktioner.
 De regionale told‑ og skattemyndigheders  

 kontrolplanlægning og ‑arbejde skal, i det omfang det er muligt,  

 koordineres med de kommunale skatteforvaltningers skattekontrol.
ToldSkat vil fortsat have fokus på økonomisk kriminalitet,  

 sort økonomi og sort arbejde.
Kommunerne opfordres til at deltage aktivt i  

 dette arbejde og i fornødent omfang at afsætte ressourcer hertil.
 Ligningsrådet peger bl.a på følgende områder, hvor det er  

 relevant med kommunal deltagelse:
1.  

 Rockerkriminalitet Et særligt indsatsområde er bekæmpelse af  

 rockerkriminalitet.
Området vil kræve involvering af flere myndigheder.  

 Opgaven  

 har stor politisk bevågenhed såvel landspolitisk som lokalpolitisk.
2.  

 Restaurationsbranchen Et traditionelt område for sort økonomi og beskæftigelse af  

 sort arbejdskraft er restaurationsbranchen, herunder grillbarer og  

 pizzeriaer.  

 Det kan være relevant at involvere andre myndigheder i arbejdet, f.eks.  

 Arbejdsdirektoratet.
Justering af ligningsplanen Ligningsrådet er opmærksom på, at der ved vedtagelsen af  

 ligningsplanen er iværksat forskellige initiativer, eksempelvis vedrørende  

 bindende ligningssvar, der kan få betydning for ligningsarbejdet og  

 disponeringen af ressourcerne i kommunerne.
I takt med, at disse regler  

 gennemføres, vil Ligningsrådet vurdere, om der er behov for at justere  

 ligningsplanen.
Eventuelle ændringer udmeldes ved et TS-cirkulære.
Told- og Skattestyrelsen, den 25. februar  

 2003 Ole Kjær /Tage Christensen 1)  

 I Told- og Skattestyrelsens interne nummerrække har cirkulæret nr. 2003-06.
