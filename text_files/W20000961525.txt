Landsskatteretskendelse Momspligtig virksomhed - administrator/formidler af boliger A SmBa's klage skyldes, at Told- og skatteregionen ved  

 afgørelse af 20. august 1999 har fundet, at selskabet udøver  

 momspligtig virksomhed i forbindelse med dets indstilling af ansøgere  

 til almene boliger, som administreres af andre.
Det fremgår af sagen, at selskabet dels indstiller  

 ansøgere til egne boliger, herunder boliger, som selskabet  

 administrerer, og dels ansøgere til boliger, som andre ejer og  

 administrerer.
Sagen vedrører selskabets sidstnævnte virksomhed.
De boligsøgende henvender sig tilselskabet, hvor de  

 udfylder et fællesskema til alle de boliger, der kan søges hos  

 selskabet.
Det er gratis at søge en bolig.
Nogle af boligerne er  

 ungdomsboliger/afdelinger hos andre boligforeninger og andre boliger er  

 selvejende kollegieinstitutioner.
Disse boliger kan ikke søges hos  

 ejer/administrator.
I forbindelse med ansøgningerne svarer selskabet  

 på spørgsmål og giver diverse informationer om boligerne.  

 Når en bolig tilbydes til en ansøger, sendes tilbuddet på  

 selskabets brevpapir, og svar skal sendes hertil.
Når selskabet har  

 fundet en ny beboer til en ledig bolig, får ejer/administrator besked  

 herom.
Herefter fremsender ejer/administratoren lejekontrakt m.v. til  

 ansøgeren.
 For boligindstillingsvirksomheden modtager selskabet fra  

 ejer/administrator et gebyr svarende til ½ pct. af den årlige husleje  

 for de pågældende boliger.
 Told- og skatteregionen har ved den påklagede  

 afgørelse fundet, at selskabets indstillingsvirksomhed ikke er  

 omfattet af fritagelsesbestemmelsen i momslovens § 13, stk. 1, nr. 8.  

 Endvidere har regionen fundet, at indstillingsvirksomheden ikke kan anses som  

 formidling i eget navn og for fremmed regning af momsfritaget boligudlejning,  

 jf. momslovens § 4, stk. 4, hvorfor virksomheden må anses for  

 momspligtig i henhold til § 4, stk. 1.
 Told- og skatteregionen har som begrundelse henvist til,  

 at fritagelse for moms af administration af fast ejendom i henhold til  

 Momsnævnets afgørelse nr. 531 fra 1978 forudsætter, at der  

 foreligger en aftale mellem parterne om, at administrator skal varetage den  

 løbende ejendomsadministration, og at aftalen i alt væsentligt  

 skal omfatte, at administrator:
i Fører regnskab over ejendommens indtægter og  

 udgifter herunder indberetning til Grundejernes Investeringsfond og  

 udfærdiger eventuelt varme- og skatteregnskab for ejendommen.
i Står for den løbende udlejning,  

 udfærdiger lejekontrakter, opkræver leje, sørger for at  

 rykke i tilfælde af manglende betaling og tager skridt til  

 fogedforretning, hvis påkrav ikke giver resultat.  

 Administrationsaftalen omfatter normalt ikke egentlig formidling af  

 udlejning, såsom førstegangsudlejning af erhvervs- og  

 boliglokaliteter i en nyopført ejendom.
i Drager omsorg for, at reparations- og  

 vedligeholdelsesarbejder udføres på ejendommen, samt for  

 betaling heraf.
Administrator betaler også regninger for skat,  

 brændsel, vand, el m.v.
Administrator ansætter og afskediger samt  

 betaler vicevært, varmemester m.fl. samt træffer mere  

 væsentlige dispositioner vedrørende ejendommens  

 renholdelse.
 Da dette ikke er tilfældet med aftalen mellem  

 selskabet og ejerne, er der således ikke tale om, at selskabet  

 varetager momsfri administration af fast ejendom.
Told- og skatteregionen har anført, at SDC-dommen  

 vedrørte ydelser, der er særskilt fritaget i momslovens § 13,  

 stk. 1, nr. 11. Denne bestemmelse fritager en række finansielle  

 aktiviteter for moms.
Det er efter denne bestemmelse ikke den finansielle  

 virksomhed, der fritages, men derimod de enkelte ydelser.
I modsætning  

 hertil fritager momslovens § 13, stk. 1, nr. 8, ikke specifikke ydelser, men  

 derimod den generelle virksomhed i form af administration, udlejning og  

 bortforpagtning af fast ejendom.
Bestemmelsen skal fortolkes  

 indskrænkende, og regionen anser ikke indstillingsvirksomhed/behandling  

 af ansøgere for en så væsentlig del af administration  

 eller udlejning af fast ejendom, at dette kan begrunde en momsfritagelse.
Told- og skatteregionen har videre anført, at  

 formidlingsvirksomhed er reguleret i momslovens § 4, stk. 4. Efter  

 bestemmelsen anses formidleren for selv at have modtaget og leveret en  

 ydelse, når han handler i eget navn, men formidler ydelsen for en  

 andens regning.
Er den underliggende ydelse fritaget for moms, vil  

 formidlerens ydelse således også være momsfri.
Formidling,  

 der sker i en andens navn og for en andens regning vil derimod være en  

 momspligtig ydelse.
Selskabet har efter regionens vurdering handlet for en  

 andens regning, da det ikke erselskabet, der opnår den  

 økonomiske gevinst i forbindelse med aftalen.
Selskabet opnår  

 alene et gebyr for indstillingsvirksomheden.
Det er ejeren/udlejeren, der  

 opnår lejeindtægten i forbindelse med udlejningsaftalen.  

 Selskabet har efter regionens vurdering endvidere handlet i en andens navn,  

 idet selskabet alene har haft den indledende kontakt med ansøgeren.  

 Det er ejeren, der har fremsendt lejekontrakten til ansøgeren, og  

 aftalen er indgået mellem ejeren og ansøgeren, hvorfor selskabet  

 ikke har været forpligtet af lejeaftalen.
Vederlaget for ydelsen i form  

 af lejeindtægt og depositum er tilfaldet ejeren.
Betalingen for  

 indstillingsvirksomheden har bestået i et gebyr.
Selskabets ydelser er  

 derfor momspligtige efter momslovens § 4, stk. 1.
 Klagers advokat har overfor Landsskatteretten principalt  

 nedlagt påstand om at klagers indstillingsvirksomhed ikke anses for  

 momspligtig.
 Advokaten har overfor Landsskatteretten subsidiært  

 nedlagt påstand om at indstillingsvirksomheden er momsfri efter  

 momslovens § 4, stk. 4, såfremt fremgangsmåden for  

 indstillingsvirksomheden ændres.
Klagers advokat har til støtte herfor  

 anført, at indstillingsvirksomheden må betragtes som  

 momsfritaget administration af fast ejendom, idet det er en del af den  

 samlede administrationsvirksomhed, og ikke kan ses isoleret.
Den samlede  

 administrationsvirksomhed varetages af to administratorer, hvor selskabet  

 forestår indstillingsvirksomheden og ejeren/administratoren  

 forestår de øvrige funktioner.
Selskabet modtager i den  

 forbindelse et gebyr fra ejer/administrator, der herved afgiver en del af sit  

 momsfrie administrationshonorar.
Behandlingen af ansøgere om boliger ville have  

 været momsfri i henhold til § 13, stk. 1, nr. 8, såfremt  

 ejeren/administratoren selv havde foretaget behandlingen.
SDC-dommen  

 fastslog, at det ikke kunne bevirke momspligt, at de ubestridt momsfritagne  

 ydelser blev ydet af en selvstændig juridisk person og ikke af  

 pengeinstitutterne selv.
Det må deraf følge, at det ikke kan  

 bevirke momspligt at indstillingsydelserne leveres af en selvstændig  

 juridisk person, og ikke af ejeren/administratoren selv.
Klagers advokat har videre anført, at  

 indstillingsvirksomheden må anses som momsfri formidling efter  

 momslovens § 4, stk. 4. Da den for udlejeren forpligtende lejeaftale  

 indgås direkte mellem ansøgeren og selskabet, handler selskabet  

 som formidler i eget navn.
Det forhold, at ejeren/administratoren  

 efterfølgende fremsender en lejekontrakt til lejeren, har alene  

 karakter af en bekræftelse af en allerede indgået lejeaftale.
Da  

 selskabet i eget navn efter bemyndigelse afgiver tilbud på et  

 lejemål, kan udlejeren/administrator ikke efterfølgende afvise  

 udlejningen eller udleje til anden side.
Klagers advokat har endelig anført, at regionens  

 afgørelse bevirker konkurrenceforvridning, samt at kommunalbestyrelsen  

 kan træffe bestemmelse om fælles anvisning af ledige  

 ungdomsboliger i kommunen i henhold til § 52 i lov nr. 374 af 22. maj 1996 om  

 almene boliger m.v.
Forudsætningen om en sådan bestemmelse om  

 fælles anvisning af ledige boliger ville ikke kunne opfyldes,  

 såfremt en sådan indstillingsvirksomhed ikke var momsfri.
 Landsskatteretten udtaler:
 I henhold til momslovens § 4, stk. 1, skal der betales  

 afgift af varer og ydelser, der leveres mod vederlag her i landet.
 I henhold til momslovens § 13, stk. 1, nr. 8, fritages dog  

 følgende varer og ydelser for afgift:
"Administration, udlejning og bortforpagtning af fast  

 ejendom, herunder levering af gas, vand, elektricitet og varme som led i  

 udlejningen eller bortforpagtningen.
Fritagelsen omfatter dog ikke udlejning  

 af værelser i hoteller og lign., udlejning af værelser i  

 virksomheder, der udlejer for kortere tidsrum end 1 måned, udlejning af  

 camping-, parkerings- og reklameplads, samt udlejning af opbevaringsbokse." Det følger af momslovens § 4, stk. 4, at når  

 en formidler af en ydelse handler i eget navn, men for en andens regning,  

 anses formidleren for selv at have modtaget og leveret den  

 pågældende ydelse.
 Landsskatteretten finder, at selskabets  

 indstillingsvirksomhed ikke er omfattet af fritagelsesbestemmelsen i  

 momslovens § 13, stk. 1, nr. 8. Retten har herved lagt vægt på,  

 at fritagelse for administration af fast ejendom forudsætter  

 varetagelse af en række specifikke administrative opgaver, herunder  

 bl.a. den løbende udlejning.
 Retten finder videre, at selskabets indstillingsvirksomhed  

 ikke kan anses som formidling i henhold til momslovens § 4, stk. 4. Retten  

 har herved lagt vægt på, at det har været udlejer og ikke  

 selskabet, der blev forpligtet af den boliglejeaftale, som lejer indgik.  

 Selskabet har således ikke handlet i eget navn som formidler af  

 boliglejemål.
 Landsskatteretten finder herefter, at selskabets  

 indstilling af ansøgere til boliger, der administreres af andre, er  

 momspligtig.
 Idet retten ikke kan tage stilling til  

 påtænkte fremtidige dispositioner afvises den i sagen nedlagte  

 subsidiære påstand.
