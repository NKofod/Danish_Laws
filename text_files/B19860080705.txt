 I medfør af lov nr. 267 af 8. juni 1977 om blyindhold m.v. i motorbenzin  

 fastsættes:
BEKENDTGØRELSESOMRÅDE § 1.  Bekendtgørelsen omfatter motorbenzin, der  

 indføres, fremstilles eller omsættes med henblik på anvendelse som brændstof  

 for motordrevne køretøjer her i landet.
KVALITETSKRAV TIL MOTORBENZIN § 2.  Motorbenzin, der betegnes som BLYFRI BENZIN, må  

 ikke være tilsat bly, og indholdet af blyforbindelser, betegnet som bly, må  

 ikke overstige 0,013 g/l.
 Stk. 2.  Benzenindholdet i blyfri benzin må ikke  

 overstige 5,0 vol. pct.
 Stk. 3.  Såfremt der sælges blyfri benzin fra en  

 benzinstation skal mindst en kvalitet være specificeret ved et oktantal på  

 minimum 95,0 RON (research-oktantal) og 85,0 MON (motoroktantal).
 § 3.  Motorbenzin, der ikke opfylder betingelserne i §  

 2, stk. 1, betegnes BLYHOLDIG BENZIN og må højst have et indhold af  

 blyforbindelser, beregnet som bly, på 0,15 g/l.
 Stk. 2.  Benzenindholdet i blyholdig benzin må ikke  

 overstige 5,0 vol. pct.
 Stk. 3.  Miljøstyrelsen kan tillade at reglerne i stk. 1  

 midlertidigt fraviges, hvis det skønnes nødvendigt for at sikre landet en  

 rimelig forsyning af motorbenzin, eller hvis andre særlige grunde taler  

 herfor.
 Stk. 4.  Miljøstyrelsens afgørelser i medfør af stk. 3  

 kan ikke indbringes for anden administrativ myndighed.
 § 4.  Der må ikke med henblik på opfyldelse af kravene  

 i denne bekendtgørelse tilsættes blyfri benzin stoffer, som kan have skadelig  

 virkning på emissionsbegrænsende udstyr, eller føre til en væsentlig  

 forøgelse af forureningen fra motorkøretøjers udstødningsgas.
ANLÆG FOR MOTORBENZIN 5. Benzinstandere, hvorfra der sælges BLYFRI BENZIN,  

 skal være tydeligt mærket »BLYFRI«.
 Stk. 2.  Der skal træffes egnede foranstaltninger, der  

 sikrer, at kvaliteten af den benzin, der leveres fra standerne, overholder de  

 i § 2 nævnte krav til blyfri benzin.
 Stk. 3.  Benzinstandere, hvorfra der sælges blyfri  

 benzin, skal have en betjeningspistol med et mundstykke, hvis yderdiameter er  

 under 21,3 mm, og som ender i et lige stykke på mindst 63 mm.
 § 6.  Benzinstandere, hvorfra der sælges BLYHOLDIG  

 BENZIN, skal være tydeligt mærket: »Benzinen er tilsat  

 blyforbindelser«.
 Stk. 2.  Benzinstandere, hvorfra der sælges blyholdig  

 benzin skal have en betjeningspistol med et mundstykke, hvis yderdiameter er  

 mindst 23,6 mm.
TILSYN OG KONTROL § 7.  Miljøstyrelsen påser, at reglerne i §§ 1-6  

 overholdes.
§ 8.  Den, der indfører eller fremstiller motorbenzin  

 med henblik på anvendelse her i landet, skal på forlangende af Miljøstyrelsen  

 skriftligt give oplysninger om blyindholdet og benzenindholdet i bestemte  

 lagre eller leverancer angivet i overensstemmelse med de i bilaget til denne  

 bekendtgørelse anførte målemetoder.
Miljøstyrelsen kan bemyndige andre til at  

 indhente sådanne oplysninger.
 § 9.  Miljøstyrelsen er berettiget til at udtage  

 prøver hos importører, producenter og forhandlere af motorbenzin.  

 Miljøstyrelsen kan bemyndige andre til at udtage sådanne prøver.
 Stk. 2.  Analyser af de udtagne prøver skal foretages i  

 overensstemmelse med de i bilaget angivne målemetoder.
STRAF § 10.  Med mindre højere straf er forskyldt efter den  

 øvrige lovgivning straffes med bøde eller hæfte den, der:
 Stk. 2.  For overtrædelser, der begås af aktieselskaber,  

 andelsselskaber eller lignende kan der pålægges selskabet som sådant  

 bødeansvar.
IKRAFTTRÆDELSE § 11.  Bekendtgørelsen træder i kraft den 15. december  

 1986, dog træder § 3, stk. 2, og § 5, stk. 3, først i kraft 1. oktober 1989.
 Stk. 2.  Samtidig ophæves bekendtgørelse nr. 397 af 10.  

 august 1983 om begrænsning af motorbenzins indhold af blyforbindelser.
MILJØMINISTERIET, DEN 2. DECEMBER 1986 CHRISTIAN CHRISTENSEN /Erik Lindegaard BILAG 1 REFERENCEMETODER For så vidt angår metoderne har kun de sproglige udgaver, der er  

 offentliggjort af henholdsvis ISO og ASTM eller andre udgaver, der af  

 Kommissionen bekræftes som værende i overensstemmelse med førstnævnte,  

 gyldighed.
1. Referencemetode til måling af blyindholdet i benzin II.
Referencemetode til måling af benzenindholdet i benzin Referencemetoden til måling af benzenindholdet i benzin er den, der er  

 fastlagt i ASTM D. 2267 (godkendt udgave af 1978), og hvormed der anvendes  

 gaskromatografisk bestemmelse med polær søjle og intern standard.
III.
Referencemetoder til bestemmelse af oktantal De teoretiske oktantal (research-oktantal og motoroktantal) bestemmes ved  

 henholdsvis ISO-norm 5164 og ISO-norm 5163 (godkendt udgave af 1977).
IV.
Fortolkning af resultaterne Resultaterne af enkeltmålinger fortolkes på grundlag af den metode, der er  

 beskrevet i ISO-norm 4259 (offentliggjort i 1979).
