 1. I henhold til § 5 i ministeriet for skatter og  

 afgifters bekendtgørelse nr. 520 af 20. september 1982 om børneopsparings- og  

 selvpensioneringsonti bemyndiges amtsskatteinspektoraterne, for Københavns og  

 Frederiksberg kommuners vedkommende de pågældende skattedirektorater, herved  

 til som første instans at træffe afgørelse i de i bekendtgørelsens § 5, stk.  

 1 og 2, omhandlede tilfælde.
 Amtsskatteinspektoraternes, henholdsvis Københavns og Frederiksberg  

 skattedirektoraters afgørelser kan påklages til statsskattedirektoratet.
 2. Med henblik på inspektoraternes/direktoraternes  

 administration af de omhandlede bestemmelser skal anføres følgende.
 2.1. § 5, stk. 1.
 I tilfælde, hvor der for et barn er oprettet mere end en  

 børneopsparingskonto, kan det tillades, at retten til at foretage indskud med  

 skattemæssig virkning overføres fra den oprindelige indskyder til opretteren  

 af den senere konto, såfremt den oprindelige indskyder giver samtykke og  

 fraskriver sig retten til at foretage indskud.
Indeståendet på den først oprettede konto overføres til den senere  

 oprettede samtidig med indskudsrettens overførsel.
Det er herved forudsat, at  

 der på den senest oprettede konto herved i alt ikke indskydes mere end 24.000  

 kr.
Et eventuelt overskydende beløb skal udbetales fra den senest oprettede  

 konto.
Det udbetalte beløb samt en forholdsmæssig andel af  

 rentetilskrivningerne på den senest oprettede konto kan give anledning til  

 regulering af indskyderens indkomstansættelser for tidligere år.
 Overførsel af indskudsretten og indestående til den senest oprettede konto  

 kan ikke ske efter udløbet af den først oprettede kontos bindingsperiode.
 Overførsel af indskudsretten kan også tillades, hvor indskudsretten  

 tidligere er overtaget af den nuværende indskyder efter bekendtgørelsens § 4.
 Under iagttagelse af forannævnte retningslinier kan kontiene ligeledes  

 sammenlægges på den først oprettede konto.
 2.2. § 5, stk. 2.
 Hvis den oprindelige indskyder er afgået ved døden, når det konstateres,  

 at der er oprettet mere end en børneopsparingskonto for samme barn, og  

 indskudsretten ikke er overtaget af en anden i medfør af § 4, stk. 2, kan der  

 gives opretteren af den senere konto tilladelse til at foretage indskud med  

 skattemæssig virkning på den af ham oprettede konto.
 Bestemmelsen administreres på tilsvarende måde som angivet vedrørende § 5,  

 stk. 1.
