 Landsskatteretskendelse af 6/2 2002 vedr. ansættelse af  

 grundværdi for en forurenet tidligere gasværksgrund.
 Ejendommen A er ved vurderingen pr. 1. januar 2000 af skyldrådet  

 ansat til:
Grundværdi 1.941.400 kr.
 Grundværdien er på basis af en etagearealpris på 800 kr. pr.  

  

 m  

 2  

  

 samt en bebyggelsesprocent på 50 ansat som nedenfor angivet:
 7.832 m  

  

 2  

  

 x 50 % x 800 kr.
 3.132.800 kr.
 2.230 m  

  

 2  

  

 x  

    

  

 0  

 kr.
 0 kr.
nedslag for fundering 1.191.405 kr.
Grundværdi i alt, afrundet 1.941.400 kr.
 Ejendommen, der er beliggende i byzone, omfatter et grundareal  

 på 10.062 m  

  

 2  

  

 . På grunden er der i 1983 opført 61 boliger med et  

 samlet boligareal på 4.661 m  

  

 2  

  

 samt et erhvervsareal på 239 m  

  

 2  

                                                                       .
 Ejendommen er i henhold til kommuneplanen og lokalplan  

 beliggende i område udlagt til etageboliger.
 Det fremgår af sagen, at grunden er en del af et affaldsdepot.  

 På ejendommen er tinglyst deklaration i april 1998, hvoraf fremgår:
Arealet har været anvendt til gasværksdrift.
Gasværksdriften  

 blev påbegyndt i 1853 og udvidet frem til værkets lukning i 1978.  

 Undersøgelser  

 har vist, at arealet er forurenet med vandopløselige tjærekomponenter samt  

 lokalt med tungmetaller hidrørende fra den tidligere gasproduktion.
 Depotet kan have en skadelig virkning på mennesker og miljø. På  

 denne baggrund er arealet registreret som affaldsdepot  

    

  

 ifølge Lov om affaldsdepoter..
 Om arealet nord for fremgår det videre af deklarationen:
  

  

 På matr  

  

    

  

 er der  

 i perioden november 1994 til maj 1995 gennemført oprensning.
Ved oprensningen  

 er den overfladenære forurening bortgravet i haverne og på legepladser,  

 således  

 at der som minimum er 1 meter ren jord på ubefæstede arealer.
Grænsen mellem  

 rent og forurenet jord er i de afgravede områder markeret med gule  

 markeringsnet.
Der er efterladt dybereliggende forurening i haverne og under  

 sokkelfaste bygninger.
 På de grønne fællesarealer samt under befæstede arealer  

 (P-pladser) er der ikke foretaget afgravning, idet der ikke er risiko for  

 kontakt med forureningen ved anvendelsen.
 Ved oprensningen er den nuværende anvendelse som bolig med have,  

 fællesarealer, herunder legeplads samt P-pladser sikret, således at der ikke  

 er  

 miljø- og sundhedsproblemer ved anvendelsen..
 Det fremgår endvidere af deklarationen:
Det registrerede areal må ikke uden amtets godkendelse overgå  

 til anden arealanvendelse, yderligere bebygges eller terrænreguleres.  

 Herunder  

 gælder blandet andet at der på de afgravede område ikke må udføres jordarbejder under  

 det gule markeringsnet eller under bygninger, at de grønne fællesområder og rekreative arealer (park) skal  

 forblive grønne områder og at der ikke må graves i jorden.
Der kan dog  

 udføres  

 almindelig vedligeholdelse, at de befæstede arealer skal forblive befæstede, det vil sige  

 fliser og asfalt må ikke fjernes..
Ejendommens jordforureningsforhold er endnu ikke registreret i  

 Matrikelregisteret.
Jordforureningsloven, der trådte i kraft pr. 1. januar  

 2000, har ophævet affaldsdepotloven, men tinglysningen af affaldsdepoter, som  

 er registreret under affaldsdepotloven, opretholdes, indtil depoterne er  

 indført i Matrikelregisteret.
Selve de registrerede arealer har automatisk  

 fået  

 status som kortlagte på vidensniveau 2 i medfør af jordforureningsloven.
Skyldrådet har fastholdt den af vurderingsrådet ansatte  

 grundværdi, og i begrundelsen har skyldrådet henvist til de foreliggende  

 oplysninger, herunder at grunden er oprenset, og at der dermed ikke er miljø-  

 og sundhedsmæssige problemer ved anvendelsen.
Skyldrådet har således  

 fastholdt  

 grundværdien på 1.941.400 kr., som efter skyldrådets opfattelse er i god  

 overensstemmelse med grundens handelsværdi på vurderingstidspunktet, uanset  

 at  

 grunden kun delvist er oprenset.
 Andelsboligforeningen B har klaget over ansættelsen af  

 grundværdien pr. 1. januar 2000 med primær påstand om, at det tidligere givne  

 nedslag for jordforurening på 1.566.400 kr. indrømmes ved værdiansættelsen af  

 grunden pr. 1. januar 2000.
 Foreningen har til støtte for den primære påstand anført, at  

 nedslaget afspejler forringelsen af grundens værdi i fri handel og vandel som  

 følge af, at der fortsat forefindes forurening på grunden.
 Andelsboligforeningen har sekundært nedlagt påstand om, at der  

 foretages en fornyet vurdering af størrelsen af nedslaget for  

 jordforureningen.  

 Nedslaget skal afspejle grundens værdi i fri handel og vandel som følge af,  

 at  

 der fortsat forefindes forurening på grunden.
Foreningen kan ikke acceptere, at der ved vurderingen pr. 1. januar  

 2000 ikke er givet nedslag for jordforurening ud fra de forhold, at  

  

 der i 1994 og 1995  

 alene blev foretaget en  

  

 delvis  

  

 oprensning af jorden, og at  

  

 der således  

 fortsat forefindes forurening i jorden, samt ud fra at  

  

 boligforeningen  

 som følge af forureningen fortsat er pålagt væsentlige indskrænkninger i sin  

 gøren og laden på grunden.
Foreningen har herom henvist til de  

 indskrænkninger  

 i foreningens råderum, som fremgår af deklarationen.
Foreningen betegner  

 indskrænkningerne som væsentlige, hvilket igen har en ikke uvæsentlig  

 påvirkning på grundens værdi i handel og vandel i forhold til den situation,  

 hvor grunden ikke var forurenet, og ikke var pålagt disse begrænsninger.
Foreningen har videre anført, at den gennemførte oprensning er  

 foretaget i 1 meters dybde på ikke befæstede arealer.
Det vil sige, at der  

 fortsat forefindes forurening på grunden, nemlig dels under de befæstede  

 arealer, dels i jorden under ubefæstede arealer i mere end 1 meters dybde.  

 Det  

 er foreningens påstand, at det forhold, at der på grunden fortsat forefindes  

 forurening vil have en ikke uvæsentlig indflydelse på grundværdien i handel  

 og  

 vandel i ubebygget stand.
Dels medfører dette forhold, at der opstår  

 begrænsninger i grundens efterfølgende anvendelse til byggeri (byggeriets  

 placering  

 på grunden, byggemetoder m.v.), dels medfører forureningen, at der ved  

 gravearbejder i forbindelse med byggeri vil skulle tages særlige,  

 omkostningsfordyrende forholdsregler og endelig dels medfører forureningen  

 utvivlsomt, at der fortsat vil være knyttet  

    

  

 en almindelig usikkerhed til forureningens langsigtede udvikling og  

 konsekvenser.
I forbindelse med sagens behandling for Landsskatteretten er det  

 af kommunen oplyst, at den i 1994 og 1995 på den omhandlede ejendom foretagne  

 oprensning har beløbet sig til ca. 1.650.000 kr. ekskl. moms.
Af amtet er det  

 oplyst, at der, hvis den omhandlede ejendom var ubebygget og fortsat  

 forurenet  

 som nu, som minimum ville blive krævet, at den øverste 0,5 meter jord skal  

 være  

 forureningsfri.
Udskiftning af jorden ville i givet fald beløbe sig til 5-10  

 mio. kr.
Alternativt ville pålægning af ren jord beløbe sig til 1,0   

 1,5 mio.  

 kr.
Klagerens repræsentant har hertil bl.a. bemærket, at der ved  

 grundens værdiansættelse i ubebygget stand og i fri handel og vandet skal  

 foretages en reduktion, der som minimum modsvarer den økonomiske  

 forpligtelse,  

 der ligger i at opfylde amtets krav om at gøre den øverste 0,5 meter jord  

 forureningsfri.
Klagerens repræsentant har tilføjet, at der i denne  

 betragtning  

 ikke er taget højde for den yderligere værdiforringelse, der må påregnes som  

 følge af fortsatte rådighedsindskrænkninger på ejendommen.
 Landsskatteretten  

 bemærker  

  

 , at grundværdien i henhold til bestemmelserne i vurderings-lovens  

 § 6, jf. § 13, stk. 1, udgør grundens handelsværdi i ubebygget stand under  

 hensyn til beskaffenhed og beliggenhed og til en i økonomisk henseende god  

 anvendelse.
 Efter det oplyste er der i ansættelsen af grundværdien taget  

 hensyn til grundens vej- og parkeringsareal på 2.230 m  

  

 2  

  

 , idet  

 arealet er ansat til 0. Da arealet efter oplysninger fra kommunen ikke er  

 tinglyst, indgår arealet ved beregningen af bebyggelsesprocenten.
Ved skønnet over handelsværdien for en forurenet grund må en  

 række momenter tages i betragtning.
Momenter, der må anses at have betydning  

 for værdiansættelsen i de enkelte tilfælde, er efter rettens opfattelse først  

 og fremmest de foreliggende retlige og faktiske begrænsninger i grundens  

 anvendelsesmuligheder.
Desuden må der lægges vægt på graden af forurening,  

 herunder størrelsen af udgifterne til oprensning, samt tidshorisonten for en  

 oprensning.
Efter de foreliggende oplysninger, herunder  

  

 at  

  

 der i 1994  

 og 1995 er gennemført en delvis oprensning af grunden, hvorved ejendommen med  

 den aktuelle bebyggelse er frigivet til anvendelse som bolig med have og  

 fællesarealer, herunder legepladser og p-pladser, samt  

  

 at  

  

 der, hvis den  

 omhandlede ejendom var ubebygget, men forurenet som nu, som minimum ville  

 blive  

 krævet, at den øverste 0,5 meter jord skal være forureningsfri, før grunden  

 vil  

 kunne anvendes til boligformål, finder Landsskatteretten, at der ved  

 ansættelsen af grundens værdi i ubebygget stand bør tages hensyn til de  

 omkostningskrævende foranstaltninger, der ville kunne påregnes, før grunden  

 ville kunne forventes anvendt til boligformål.
Landsskatteretten finder på  

 denne baggrund, at der i ansættelsen af grundværdien skal gives et  

 skønsmæssigt  

 nedslag på 1.000.000 kr. som følge af grundens forurening.
 Den af skyldrådet ansatte grundværdi er som følge heraf for høj,  

 og vil derfor være at nedsætte til 941.400 kr., som efter Landsskatterettens  

 opfattelse er et passende udtryk for grundens handelsværdi pr. 1. januar  

 2000.
