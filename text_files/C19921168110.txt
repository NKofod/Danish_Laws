Til Politiet På given foranledning skal Justitsministeriet oplyse, at personer, der er  

 frakendt førerretten i Danmark, ikke kan generhverve førerretten og få  

 udstedt dansk kørekort efter frakendelsesperiodens udløb alene på grundlag af  

 et grønlandsk kørekort.
De pågældende må henvises til at aflægge orienterende køreprøve på  

 sædvanlig vis efter færdselslovens § 60 forud for generhvervelsen af  

 førerretten i Danmark.
Opmærksomheden henledes i den forbindelse på  

 kørekortcirkulærets § 2, hvorefter personer, der har bopæl i Grønland, kan  

 aflægge køreprøve under midlertidigt ophold her i landet.
P.M.V.
E.B.
