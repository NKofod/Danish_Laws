 I henhold til § 24 i justitsministeriets bekendtgørelse af 12. september  

 1978 om ophold i varetægtsfængsel fastsættes følgende regler om udgang til  

 varetægtsarrestanter:
§ 1.  Institutionens leder kan med politiets samtykke  

 tillade udgang til varetægtsarrestanter med henblik på Stk. 2.  Det er i almindelighed en forudsætning for  

 udgang, at varetægtsarrestanten tilvejebringer fornøden dokumentation for de  

 omstændigheder, der begrunder udgangen.
 § 2.  Ved afgørelsen af, om udgang er forsvarlig, skal  

 fare for misbrug tages i betragtning.
 Stk. 2.  I tilfælde, hvor varetægtsarrestanten er sigtet  

 eller tidligere dømt for farlig kriminalitet, herunder forsætlig  

 brandstiftelse eller anden almenfarlig forbrydelse, grovere volds- eller  

 sædelighedsforbrydelse, berigelsesforbrydelse forbundet med vold eller  

 trussel om vold eller i øvrigt lovovertrædelser af særlig grov eller  

 professionel karakter, skal der udvises særlig forsigtighed ved vurderingen  

 af, om fare for misbrug kan antages at foreligge.
Stk. 3.  Har varetægtsarrestanten under opholdet gjort  

 sig skyldig i undvigelse eller under tidligere udgang begået strafbart  

 forhold eller i øvrigt misbrugt udgang, skal der udvises særlig forsigtighed  

 med hensyn til senere udgang under opholdet.
Også undvigelser og misbrug af  

 udgang under tidligere ophold bør tages i betragtning ved afgørelsen af, om  

 udgang er forsvarlig.
 § 3.  Udgang skal altid ske med ledsagelse.
 Stk. 2.  Særlig i de i § 1, stk 1, nr. 1 og 2 nævnte  

 tilfælde kan udgang tillades, selv om der skønnes at være en vis fare for  

 misbrug, dersom det ved en udvidet ledsagelse er muligt at imødegå  

 misbrugsfaren.
 § 4.  Samtykke indhentes fra den politimester  

 (politidirektøren i København), der behandler straffesagen.
 Stk. 2.  I særligt hastende tilfælde kan politiets  

 samtykke indhentes telefonisk.
 § 5.  Udgang kan ikke gives for længere tid, end  

 formålet tilsiger, og må normalt ikke overstige 1 dag ud over rejsetiden.
 Stk. 2.  Er udgang undtagelsesvis givet for mere end 1  

 dag, skal overnatning finde sted i varetægtsfængsel (arresthus). Aftale herom  

 skal forinden være truffet med vedkommende institution.
 § 6.  Udgifter til rejse, ophold og lommepenge  

 afholdes af varetægtsarrestanten.
Stk. 2.  Institutionen kan yde tilskud til hel eller  

 delvis dækning af rejseudgifter.
I de tilfælde, der er nævnt i § 1, stk. 1,  

 nr. 3 og 4, kan tilskud dog kun ydes, når ganske særlige forhold taler  

 derfor.
 § 7.  Cirkulæret træder i kraft den 1. oktober 1978.
 Direktoratet for kriminalforsorgen, den  

 13. september 1978.
H.
H.
Brydensholt /J.
Waagensen (Til Københavns fængsler, anstalten ved Herstedvester, arresthusene og  

 politiet).
