Et ligningskommissionsmedlem vedtog en bøde på 11.000 kr. for  

 overtrædelse af kildeskatteloven ved ikke rettidigt at have indbetalt  

 indeholdt A-skat på 161.282 kr.
Valgbarhedsnævnet fandt, at den pågældende  

 var valgbar.
 I skrivelse af 2. februar 1988 har byrådet i henhold til den kommunale  

 valglovs § 50 a, stk. 2, indberettet, at ligningskommissionsmedlem N.N. har  

 vedtaget et af Statsskattedirektoratet den 6. oktober 1987 meddelt  

 bødeforelæg på 11.000 kr. for overtrædelse af kildeskattelovens § 74, stk. 1,  

 nr. 2 og 3, jf. lovbekendtgørelse nr. 676 af 1. oktober 1986, jf.  

 bekendtgørelse nr. 544 af 20. december 1971, § 1, stk. 1.
 Det fremgår af sagen, at den pågældende ikke rettidigt har indbetalt  

 indeholdt A-skat for månederne november 1985, januar, februar, maj, juni,  

 november, december 1986 samt januar og februar 1987, ialt 161.282 kr., hvoraf  

 108.387 kr. er betalt i tiden indtil den 9. september 1987.
 Den pågældende har endvidere ikke rettidigt indsendt redegørelser for  

 månederne december 1985, november og december 1986 samt januar 1987.
 I denne anledning skal man meddele, at Valgbarhedsnævnet har fundet, at  

 den begåede forseelse - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 2.
 Den pågældende må derfor anses for valgbar.
 (* 1) I den tidligere lov var bestemmelserne i § 2 og § 50 a, stk. 2.  

 Skrivelsen er optaget i Ministerialtidende.
