Skrivelse om, hvorvidt en borgmester, der har  

 vedtaget et  

 bødeforelæg for overtrædelse af færdselslovens § 4,  

 stk. 1,  

 jf. § 118, er valgbar (Fra Valgbarhedsnævnet til et byråd, j.nr.  

 595/2002) Ved brev af 3. juni 2002 har X Byråd i henhold til den kommunale  

 valglovs § 101, stk. 4, indberettet til Valgbarhedsnævnet, at  

 borgmester NN fra politimesteren i Y har vedtaget et bødeforelæg  

 for overtrædelse af færdselsloven.
 Det fremgår af sagen, at den pågældende den 11. juni  

 2002 har vedtaget et bødeforelæg på 500 kr. for  

 overtrædelse af færdselslovens § 4, stk. 1, jf. § 118, ved den  

 15. maj 2002 at have ført en personbil ad en motorvejsstrækning  

 med mindst 82 km/t, selv om det ved færdselstavle var angivet, at  

 hastigheden ikke måtte overstige 70 km/t.
 I den anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør  

 den pågældende uværdig til at være medlem af  

 kommunale råd, jf. den kommunale valglovs § 4.
 Den pågældende må derfor anses for valgbar.
