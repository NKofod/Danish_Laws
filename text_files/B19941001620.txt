 I medfør af § 10, stk. 2, 3, 4 og 6, § 12, stk. 1, og § 16, stk. 4, i lov  

 om erhvervsfremme, jf. lovbekendtgørelse nr. 84 af 22. februar 1993, og i  

 tilslutning til i Erhvervsfremme Styrelsens bekendtgørelse nr. 255 af 11.  

 april 1994 om akkreditering af selskaber mv. til inspektion, Erhvervsfremme  

 Styrelsens bekendtgørelse nr. 256 af 11. april 1994 om akkreditering af  

 selskaber mv. til certificering af personer, produkter og systemer, samt i  

 Erhvervsfremme Styrelsens bekendtgørelse nr. 643 af 7. juli 1994 om  

 akkreditering til certificering af miljøstyringssystemer og til  

 miljøverifikation, fastsættes:
 Procedure for bedømmelse af ansøgninger.
 Modtagelse af ansøgning.
 § 1.  DANAK foretager en vurdering af, om der er behov  

 for et møde med ansøgeren for en nærmere afklaring af specielle forhold inden  

 for akkrediteringsområdet, med henblik på at sikre DANAK tilstrækkelig  

 information til at kunne udpege sagkyndige til behandling af ansøgningen og  

 for at kunne høre myndighederne inden for det pågældende område.
 Stk. 2.  Denne vurdering foretages ved modtagelse af  

 ansøgningsmaterialet.
 § 2.  Gebyrbetingelserne sendes til ansøgeren ved  

 bekræftelse på modtagelse af ansøgning eller ved aftale om møde.
§ 3.  DANAK kontakter sagkyndige for et  

 forhåndstilsagn om at ville medvirke.
DANAK underretter skriftligt ansøgeren  

 om de udpegede sagkyndige og hvem der fra DANAK's side forestår bedømmelsen.  

 Dersom der er en eller flere af de sagkyndige, der skal bedømme specielle  

 forhold ved ansøgningen, anføres det særskilt.
Stk. 2.  Ønsker ansøgeren af konkurrencemæssige årsager  

 ikke, at en udpeget sagkyndig deltager i sagsbehandlingen, skal den  

 skriftlige indsigelse med begrundelse være DANAK i hænde senest 14 dage fra  

 meddelelsen om udpegning af de sagkyndige.
Dette meddeles ansøgeren.
 Stk. 3.  De sagkyndige får ikke kendskab til  

 ansøgningsmaterialet før efter denne frist.
 § 4.  De berørte myndigheder høres om ansøgningen ved  

 tilsendelse af et relevant uddrag af ansøgningen eller et kort resume af de  

 for myndigheden væsentlige områder.
 Sagsbehandling.
§ 5.  DANAK gennemgår ansøgerens dokumentation for  

 kvalitetsstyring af aktiviteterne.
Er der uklarhed og mangler i materialet,  

 søger DANAK dette afklaret, inden de sagkyndige får materialet tilsendt.
 Stk. 2.  Afklaringen kan ske ved et møde med ansøgeren.  

 I så fald udfærdiger DANAK en rapport om gennemgangen.
 § 6.  De sagkyndige og DANAK gennemgår  

 ansøgningsmaterialet og planlægger det videre forløb af bedømmelsen.
 § 7.  Der foretages et bedømmelsesbesøg hos ansøgeren.  

 Ved besøget gennemgås ansøgerens administrative rutiner, arkiver,  

 implementeringen af kvalitetsstyringssystemet, personalekvalifikationer mv.
 § 8.  Bedømmelsesgruppens gennemgang hos ansøgeren  

 ledes af en repræsentant for DANAK.
 Stk. 2.  Ved afslutningen af besøget giver  

 bedømmelsesgruppen en foreløbig skriftlig konklusion af gennemgangen.
 Stk. 3.  Skal der foretages korrektioner i ansøgerens  

 procedurer mv. aftales disse tillige med afholdelse af eventuelle  

 opfølgningsbesøg for kontrol af udførte korrektioner.
 § 9.  DANAK træffer aftale med ansøgeren om  

 overvågning af ansøgerens praktiske certificering, inspektion eller  

 verifikation.
Stk. 2.  DANAK udarbejder rapport over bedømmelsen af  

 overvågningen.
Rapporten sendes først til ansøgeren, når denne har afsluttet  

 opgaven hos kunden.
DANAK's bedømmelse vil således ikke kunne indvirke på  

 ansøgerens bedømmelse og beslutning vedr. den konkrete opgave.
§ 10.  DANAK udarbejder en endelig rapport over hele  

 bedømmelsen af ansøgningen.
Rapporten sendes til ansøgeren for evt.  

 bemærkninger.
 Akkreditering.
 § 11.  På grundlag af rapporten med eventuelle  

 bemærkninger fra ansøgeren afgør DANAK, om der kan gives tilsagn om  

 akkreditering.
 § 12.  Efter ansøgerens accept af tilsagn om  

 akkreditering udfærdiger DANAK et akkrediteringsdokument.
§ 13.  Behandling af en ansøgning efter ovennævnte  

 procedure kan give behov for flere møder mellem ansøger og DANAK evt. med  

 deltagelse af en eller flere af de sagkyndige.
Sådanne møder aftales  

 særskilt.
 Tilsyn med akkrediteringer.
 § 14.  Tilsyn med givne akkrediteringer til  

 certificering, inspektion eller verifikation foretages af DANAK.
 Stk. 2.  Efter behov deltager sagkyndige i tilsynet.  

 Dette meddeles forud til den akkrediterede.
 Stk. 3.  Skal der benyttes nye sagkyndige, meddeles det  

 til den akkrediterede i henhold til § 3.
§ 15.  Tilsynsbesøget aftales med den akkrediterede.
I  

 denne forbindelse aftales det, om besøget skal omfatte praktiske  

 certificerings-, inspektions- eller verifikationsaktiviteter.
 § 16.  DANAK kan anmode om indsendelse af nødvendigt  

 materiale til brug for tilsynsbesøget.
 § 17.  Ved tilsynsbesøget kontrolleres det, om den  

 akkrediterede efterlever procedurer mv. for certifice  

 ring/inspektion/verifikation samt øvrige forhold, der ligger til grund for  

 akkrediteringen.
 Stk. 2.  Den akkrediteredes registrering og behandling  

 af klager kontrolleres.
 Stk. 3.  Tilsynsbesøget omfatter også en kontrol af den  

 akkrediteredes kvalitetsstyringssystem, interne audit og korrigerende  

 handlinger.
 Stk. 4.  For området miljøverifikatorer gennemgås  

 særskilt efterlevelse af bestemmelserne i EU-forordning 1836/93.
§ 18.  Ved afslutningen af tilsynsbesøget informeres  

 den akkrediterede skriftligt om fundne afvigelser og anmodes om forslag til  

 afhjælpning af afvigelserne.
Der fastsættes tidsfrist for aftalte  

 korrigerende handlinger.
 Stk. 2.  Er der ved tilsynsbesøget fundet så væsentlige  

 afvigelser fra retningslinierne for akkreditering eller andre forhold, der  

 influerer på den akkrediteredes evne til at foretage akkrediteret  

 certificering, inspektion eller verifikation, meddeles det til den  

 akkrediterede med anmodning om at kommentere forholdene.
 § 19.  Rapporten over tilsynsbesøget sendes til den  

 akkrediterede for kommentering.
 § 20.  DANAK afgør, om resultatet af tilsynsbesøget  

 har en sådan karakter, at akkrediteringen skal trækkes tilbage helt eller  

 delvis.
§ 21.  Resultatet af tilsynsbesøget kan medføre behov  

 for ekstra tilsynsbesøg.
Den akkrediterede vil få særskilt meddelelse om  

 dette.
 Fornyelse af akkreditering.
 § 22.  Fornyelse af en akkreditering kan søges  

 således, at tilsynsbesøget i akkrediteringens sidste løbeår kan erstattes af  

 et bedømmelsesbesøg.
 § 23.  Fornyelsesbesøget planlægges ud fra det  

 materiale, der er indsendt sammen med ansøgning om fornyelse, samt det  

 hidtidige forløb af akkrediteringen.
 § 24.  Har der ved behandlingen af ansøgning om  

 akkreditering været inddraget myndigheder, informeres disse om ansøgningen om  

 fornyelse.
 § 25.  Anvendes der ikke de samme sagkyndige som ved  

 bedømmelsen af ansøgning om akkreditering, vil udpegningen af de nye  

 sagkyndige blive meddelt den akkrediterede efter samme retningslinier, som  

 ved ansøgning om akkreditering.
 § 26.  Fornyelsesbehandlingen vil herefter følge  

 proceduren for behandling af nye ansøgninger, d.v.s. fra § 6.
 Udvidelse af akkrediteringsområde.
 § 27.  Ansøgning med fornøden dokumentation og ændrede  

 procedurebeskrivelser, kvalitetshåndbog o.s.v. indsendes til DANAK.
 § 28.  DANAK vurderer om den ansøgte ændring kræver  

 bedømmelse af sagkyndige herunder eventuelt nye sagkyndige.
 Stk. 2.  Skal der benyttes nye sagkyndige, meddeles det  

 til den akkrediterede i henhold til § 3.
 § 29.  DANAK vurderer evt. sammen med de sagkyndige  

 det ansøgte, og om der er behov for et bedømmelsesbesøg hos det  

 akkrediterede.
Stk. 2.  Er der behov for et bedømmelsesbesøg, aftales  

 det.
I modsat fald vil det ansøgte forhold blive specielt gennemgået ved  

 førstkommende tilsynsbesøg.
 § 30.  Resultatet af bedømmelsen af den ansøgte  

 ændring behandles i henhold til §§ 11. og 12.
 Generelt.
 § 31.  Denne TEKNISKE FORSKRIFT erstatter TEKNISK  

 FORSKRIFT nr. 1.2.01-1 af 30.10.1991.
 § 32.  Forskriften træder i kraft den 19. august 1994.
