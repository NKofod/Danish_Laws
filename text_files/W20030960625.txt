Landsskatteretskendelse af 14. februar 2003 vedr.
Fortjeneste  

 ved salg af ejendom  anskaffelsessum  uafskrevne saldi og  

 forbedringsudgifter A klager for indkomståret 1999 over, at skatteankenævnet har  

 forhøjet fortjeneste ved salg af en ejendom, da ombygningsudgifter afholdt  

 inden køb af ejendommen ikke er godkendt tillagt anskaffelsessummen.
 Det er oplyst, at klageren har købt ejendommen ved endelig  

 aftale af 7. februar 1991 efter at have lejet ejendommen i ca. 14 år.  

 Ejendommen  

 består af et antal lejligheder til beboelse samt forretningslokaler.  

 Beboelseslejlighederne har været udlejet i klagerens ejertid, mens klageren  

 fra  

 forretningslokalerne har drevet en restaurationsvirksomhed.
Det fremgår af en lejekontrakt fra 1986, at såfremt ejeren af  

 ejendommen ønskede at sælge ejendommen inden den 1. september 1991, havde  

 klageren forkøbsret til ejendommen til samme pris og vilkår, som blev tilbudt  

 af en seriøs køber.
Købsprisen skulle da nedsættes med de dokumenterede  

 udgifter, som klageren havde afholdt til bygningsforbedringer efter den 1.  

 september 1986 med fradrag af 10 % p.a. fra denne dato.
Havde ejeren ikke  

 solgt  

 ejendommen inden den 1. september 1991 var klageren tillagt en køberet, som  

 skulle gøres gældende senest den 31. december 1991. Købsprisen ville i dette  

 tilfælde udgøre 1.150.000 kr. med tillæg af 50 % af stigningen i det  

 lønregulerede pristal fra 1. januar 1986 til 1. januar 1991.
 Ejendommen var pr. 1. januar 1990 og pr. 1. januar 1991 vurderet  

 til henholdsvis 1.000.000 kr. og 1.050.000 kr.
 Klagerens anskaffelsessum for ejendommen har udgjort i alt  

 1.250.000 kr. beregnet som den ovenfor anførte aftalte pris på 1.150.000 kr.  

 med tillæg af 50 % af stigningen i det lønregulerede pristal i den nævnte  

 periode.
Klageren har ved endelig aftale af 5. maj 1999 solgt den  

 pågældende ejendom for nominelt 2.824.143 kr.
Skatteforvaltningen har  

 omregnet  

 afståelsessummen til en kontantværdi på 2.889.043 kr.
Denne kontantomregning  

 er  

 ikke påklaget til skatteankenævnet.
Det fremgår videre af sagens materiale, at klageren i perioden  

 1980 til 1991 har foretaget forbedringer på ejendommen for i alt 912.479 kr.  

 Der er skattemæssigt afskrevet på den andel af ombygningsudgifterne, der  

 vedrører restauranten efter reglerne om ombygning af lejede lokaler i alt  

 116.457 kr.
Af de resterende uafskrevne / ikke fratrukne saldi på 796.022 kr.  

 vedrører 111.161 kr. restaurationsdelen og 684.861 kr. beboelsesdelen.
 Ved opgørelsen af afskrivningsgrundlaget ved købet af ejendommen  

 i 1991 er de ikke fratrukne udgifter til forbedring af beboelsesdelen efter  

 fradrag af regnskabsmæssige afskrivninger og de uafskrevne saldi på  

 ombygningsudgifter af restaurationsdelen tillagt ejendommens anskaffelsessum.  

 De beregnede fortjenester kan herefter specificeres således:
 kr.
Selvangivet Skattemyndigheder Klagerens påstand Afståelsessum 2.730.018 2.889.403 2.889.403 Anskaffelsessum 2.121.979 1.930.000 2.250.979 Fortjeneste 608.039 959.403 638.424 Ejertidsnedslag 27 % 164.171 259.038 172.374 Herefter 443.868 700.365 466.050 Klageren har ved den pågældende opgørelse af anskaffelsessummen  

 tillagt faktiske forbedrings- og ombygningsudgifter i alt 912.479 kr. til  

 anskaffelsessummen uden reduktion for så vidt angår foretagne afskrivninger i  

 lejeperioden.
Såfremt alene de uafskrevne saldi i alt 796.022 kr. tillægges  

 anskaffelsessummen udgør fortjenesten i alt 551.063 kr.
Skatteankenævnet har ikke godkendt, at forbedringsudgifter m.v.  

 afholdt på ejendommen inden overtagelsen kan tillægges anskaffelsessummen for  

 ejendommen ved opgørelse af fortjeneste efter reglerne i  

 ejendomsavancebeskatningsloven.
Til støtte for afgørelsen er anført, at med  

 afskrivningslovens §§ 39 og 21, stk. 6 (nugældende stk. 7), jf. lov nr. 433  

 af  

 26. juni 1998, blev den praksis, der var opstået med hjemmel i  

 statsskattelovens § 6, stk. 1, litra a, til dels lovfæstet for så vidt angår  

 udgifter til indretning af lejede lokaler og fortjeneste ved afståelse af  

 disse.
Der blev imidlertid ikke ved samme lejlighed, ej heller ved den  

 samtidige konsekvensændring af ejendomsavancebeskatningsloven, jf. lov nr.  

 434  

 af 26. juni 1998, indsat en bestemmelse i denne lov om, at anskaffelsessummen  

 kan tillægges forbedringsudgifter afholdt inden erhvervelsen af ejendommen.
 Som det fremgår af bemærkningerne til afskrivningslovens § 39  

 skyldes dette netop, at det ikke var lovgivers hensigt at lovfæste den  

 hidtidige praksis, men derimod at foretage en stramning i forhold hertil.  

 Bemærkningerne til ændringen af ejendomsavancebeskatningsloven henviser  

 således  

 til bemærkningerne til afskrivningsloven, af hvilke det blandt andet fremgår:
 at en uafskreven restsaldo på ombygning af lejede lokaler kan  

 tillægges afskrivningsgrundlaget i henhold til afskrivningslovens almindelige  

 regler om bygningsafskrivninger og kun i det omfang, udgiften ikke er taget i  

 betragtning ved fastsættelse af købesummen.
Den uafskrevne restsaldo kan  

 derimod ikke tillægges anskaffelsessummen for ejendommen ved opgørelsen af  

 fortjeneste og tab efter ejendomsavancebeskatningsloven, hvilket udgør en  

 stramning i forhold til tidligere praksis. På baggrund heraf har skatteankenævnet fundet, at der ikke er  

 hjemmel i ejendomsavancebeskatningsloven til at tillægge anskaffelsessummen  

 for  

 ejendommen forbedringsudgifter m.v. afholdt inden erhvervelsen af ejendommen.  

 Anskaffelsessummen for ejendommen er herefter opgjort efter  

 ejendomsavancebeskatningslovens § 4, stk. 3, nr. 1, som ejendomsvurderingen  

 pr.  

 1. januar 1993 i alt 1.700.000 kr. med tillæg efter § 5, stk. 1, på 10.000  

 kr.  

 fra og med 1993 i alt 60.000 kr.
Anskaffelsessummen kan herefter opgøres til  

 i  

 alt 1.930.000 kr.
Klagerens repræsentant har over for Landsskatteretten nedlagt  

 påstand om, at klagerens skatteansættelse for indkomståret 1999 nedsættes med  

 234.315 kr., at uafskrevne saldi på lokaleindretning afholdt af klageren i  

 lejeperioden skal tillægges anskaffelsessummen for ejendommen, samt at ikke  

 fratrukne forbedringsudgifter vedrørende lejeperioden skal tillægges  

 anskaffelsessummen for ejendommen.
Til støtte herfor har repræsentanten  

 anført,  

 at de af klageren tillagte forbedringsudgifter samt uafskrevne saldi er  

 foretaget i henhold til TfS 1995.902, hvor Landsskatteretten fandt, at den  

 uafskrevne værdi af ombygningsudgifter afholdt af et selskab, som var lejer  

 før  

 selskabets køb af ejendommen, kunne tillægges anskaffelsessummen.
 Til det af skattemyndighederne anførte om, at denne praksis som  

 følge af bemærkningerne vedrørende ændring af afskrivningsloven, jf. lov nr.  

 433 af 26. juni 1998, ikke længere finder anvendelse, har repræsentanten  

 anført,  

 at en sådan praksisændring på ingen måde fremgår af bemærkningerne til  

 ejendomsavancebeskatningsloven, jf. lov nr. 434 af 26. juni 1998, af  

 vejledningen af juli 1999 om ejendomsavancebeskatningsloven eller af  

 Ligningsvejledningen for 1999 og 2000.
Under henvisning til, at opgørelse af anskaffelsessummen i  

 forbindelse med fortjeneste ved afståelse af fast ejendom følger reglerne i  

 ejendomsbeskatningsloven, har eventuelle bemærkninger til afskrivningsloven  

 ikke relevans herfor.
På baggrund heraf må klageren i forbindelse med  

 opgørelsen af fortjeneste ved salg af den omhandlede ejendom kunne tillægge  

 anskaffelsessummen uafskrevne saldi på lokaleindretninger og ikke fratrukne  

 forbedringsudgifter i lejeperioden i henhold til TfS 1995.902.
 Landsskatteretten skal  

 udtale:
 Ved beregningen af fortjeneste ved afståelse af fast ejendom  

 opgøres anskaffelsessummen som udgangspunkt i henhold til reglerne i  

 ejendomsavancebeskatningslovens §§ 4 og 5, jf. lovbekendtgørelse nr. 631 af  

 4.  

 september 1998. Der findes ikke i disse bestemmelser hjemmel til at tillægge  

 anskaffelsessummen forbedringsudgifter afholdt af en person som lejer forud  

 for  

 erhvervelsen af ejendommen.
 Landsskatteretten har i en kendelse, der er offentliggjort i TfS  

 1995.902 udtalt følgende:
Landsskatteretten finder, at der ikke i  

 ejendomsavancebeskatningslovens § 4, stk. 2, eller § 5, stk. 3, er hjemmel  

 til  

 at tillægge anskaffelsessummen ombygningsudgifter afholdt af selskabet som  

 lejer forud for overtagelsen af ejendommene C og D.
Under de foreliggende  

 omstændigheder finder retten, idet det lægges til grund, at  

 indretningsudgifterne ikke er omfattet af skødesummen ved erhvervelsen, at  

 den  

 uafskrevne værdi heraf kan tillægges anskaffelsessummen. Det følger heraf, at der i overensstemmelse med  

 ejendomsavancebeskatningslovens ordlyd ikke er hjemmel til at tillægge  

 anskaffelsessummen den pågældende type forbedringsudgifter, men at disse  

 udgifter efter en konkret vurdering kan tillægges anskaffelsessummen, såfremt  

 beløbene er taget i betragtning ved fastsættelsen af købesummen / ikke har  

 reduceret ejendommens anskaffelsessum.
 Landsskatteretten finder at måtte være enig med klagerens  

 repræsentant i, at denne praksis, der har været offentliggjort i såvel  

 Tidsskrift for Skatter og Afgifter samt i Ligningsvejledningen i årene 1996  

   

 1999 ikke kan anses for ophævet ved en bemærkning herom i forarbejderne til  

 afskrivningsloven, jf. bemærkningerne til lovforslag L 102, FT 1997-98 (2.  

 samling).
 Retten lægger til grund, at anskaffelsessummen for den i sagen  

 omhandlede ejendom er fastsat som 1.150.000 kr. med tillæg af 50 % af  

 stigningen i det lønregulerede pristal fra 1. januar 1986 til 1. januar 1991  

 i  

 alt 1.250.000 kr. i henhold til lejeaftale af 22. oktober 1986. Retten finder  

 på denne baggrund ikke, at det kan anses for tilstrækkeligt godtgjort, at der  

 ved fastsættelsen af købesummen er sket et nedslag vedrørende udgifter  

 afholdt  

 af klageren i lejeperioden til forbedring af den pågældende ejendom, idet  

 pristalsreguleringerne ikke kan anses at tage højde for forbedringsudgifter  

 m.v.
 Retten finder herefter, at klageren er berettiget til at  

 tillægge anskaffelsessummen de uafskrevne saldi vedrørende  

 ombygningsudgifter,  

 således at indkomsten nedsættes med 234.315 kr. som påstået af klagerens  

 repræsentant.
 Afgørelsen ændres således i overensstemmelse hermed.
