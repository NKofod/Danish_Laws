Arbejdsformidlingskontorerne De statsanerkendte arbejdsløshedskasser Det meddeles herved, at folketinget med 3. behandling har vedtaget  

 ændringer i lov om arbejdsformidling og arbejdsløshedsforsikring m.v., der  

 indeholder regler om efterløn.
 Loven træder i kraft 1. januar 1979.
 Eksemplarer af loven vil blive fremsendt, så snart de foreligger, men man  

 skal om lovens baggrund og indhold foreløbig anføre:
I.
Baggrund.
 Efterlønsordningen skal ifølge bemærkningerne til lovforslaget primært ses  

 som en arbejdsmarkedspolitisk foranstaltning, der sigter mod en omfordeling  

 af arbejdet, idet ældre lønmodtageres tilbagetrækning fra arbejdsstyrken  

 giver mulighed for beskæftigelse af yngre arbejdsløse.
 Samtidig giver ordningen mulighed for, at personer, der gennem en årrække  

 har været beskæftiget ved særligt fysisk eller psykisk krævende arbejde, kan  

 forlade arbejdsstyrken nogle år før pensionsalderen, uden at skulle opleve en  

 meget stor indtægtsnedgang.
II.
Personkredsen.
 Ordningen indebærer, at arbejdsløshedskassemedlemmer - såvel lønmodtagere  

 som selvstændige, og såvel fuldtidsforsikrede som deltidsforsikrede - der er  

 fyldt 60 år, men ikke 67 år, kan overgå til efterløn, såfremt de pågældende  

 inden for de sidste 10 år har været medlemmer af forsikringen i mindst 5 år,  

 har bopæl i Danmark, samt opfylder betingelserne for ret til dagpenge.
 Medlemmer, der modtager ydelser efter de sociale pensionslove, kan ikke  

 samtidig modtage efterløn.
 Loven indeholder i § 2 en fravigelse fra kravet om 5 års medlemsskab for  

 medlemmer, der ikke har haft mulighed for at forsikre sig før 1. januar 1977.
 Et medlem, der overgår til efterløn, skal bevare sit medlemsskab og  

 fortsat betale bidrag til kassen.
III.
Efterlønnens størrelse.
A.
Fuldtidsforsikrede.
 I det 7-årige forløb, efterløn kan ydes, gælder som maksimumsbeløb samme  

 beløb, som efter lovens § 47 gælder for dagpenge - så længe medlemmet  

 opfylder 26 ugers-reglen, derefter i 2 år et beløb, der svarer til 80% af  

 højeste dagpenge efter § 47, og derefter - i resten af perioden - 60% af  

 højeste dagpenge efter § 47.
 Der er i lovens § 2, stk. 3, indsat en særlig overgangsregel for tiden  

 indtil 1. januar 1980 for medlemmer, hvis ret til dagpenge er afledt af § 55  

 a.
 Medlemmet kan dog ikke oppebære et højere beløb i efterløn, end pågældende  

 ville kunne opnå i dagpenge på grundlag af sin hidtidige indtægt, jfr.  

 arbejdsløshedslovens § 51.
 Til fuldtidsforsikrede kan efterløn pr. 1. januar 1979 maksimalt udgøre  

 følgende beløb:
 De tre satser udgør henholdsvis 100, 80 og 60% af højeste dagpenge efter §  

 47.
 Ledige medlemmer, der er berettiget til maksimale dagpenge, indplaceres i  

 skalaen på første trin og forbliver der indtil det tidspunkt, hvor medlemmets  

 dagpengeret ville være ophørt efter § 55, stk. 1, hvorefter efterlønnen  

 udbetales med skalaens næste trin i de angivne perioder.
 Er efterlønsmodtageren berettiget til en dagpengesats, der ligger under  

 den maksimale, udbetales den individuelle sats i efterløn, indtil den i  

 efterlønsskalaen angivne maksimale efterløn på et trin bliver lavere end den  

 individuelle dagpengesats.
Det betyder eksempelvis, at et medlem, som har haft uafbrudt beskæftigelse  

 med en løn, der berettiger til maksimal dagpengesats, og som indtræder i  

 ordningen ved sit fyldte 60. år, er berettiget til efterløn over en 7 års  

 periode med de i skalaen anførte beløb.
Hvis det samme medlem venter med at  

 overgå til efterløn, til medlemmet fylder 62 1/2 år, og medlemmets forhold i  

 øvrigt er de samme, ydes der efterløn med 74.807 kr. årligt, indtil medlemmet  

 fylder 65 år. hvorefter der i de sidste 2 år udbetales efterløn med 59.783  

 kr. årligt.
Er der f.eks. tale om et medlem, som på tidspunktet for overgangen til  

 efterløn er ledig, og som har ret til maksimale dagpenge i endnu 1/2 år, før  

 den pågældende ville falde for 26 ugers-reglen, får medlemmet 74.807 kr årlig  

 i det første halve år, hvorefter nedtrapningen begynder i overensstemmelse  

 med skalaens beløb.
Hvis dette medlem eksempelvis indtræder i ordningen ved  

 sit fyldte 62. år, vil medlemmet således være berettiget til efterløn i en  

 fem års periode med følgende beløb på årsbasis: 74.807 kr. det første halve  

 år, 59.783 kr. i de næste 2 år og 44.759 kr. i de sidste 2 1/2 år.
 Har et medlem med uafbrudt beskæftigelse haft en løn, der berettiger til  

 en dagpengesats på f.eks. 174 kr. svarende til 54.462 kr. årlig, vil  

 medlemmet få 54.462 kr. de første 4 1/2 år, hvorefter han glider ind på  

 skalaen og får udbetalt en årlig efterløn på 44.759 kr.
 Det bemærkes, at ikke alle, der ved overgangen til efterløn er  

 fuldtidsforsikrede, kan modtage efterløn efter disse regler.
 Det er en betingelse, at pågældende inden for de sidste 10 år har været  

 fuldtidsforsikret i sammelagt 5 år, deraf mindst 26 uger umiddelbart før  

 overgangen til efterløn.
 Opfylder medlemmet ikke disse betingelser (men dog har været forsikret i  

 mindst 5 år inden for de sidste 10 år, enten som deltidsforsikret eller som  

 successivt deltids-, fuldtidsforsikret) ydes efterløn efter reglerne for  

 deltidsforsikrede.
B.
Deltidsforsikrede.
 Som maksimumsbeløb gælder i de 7 år samme beløb som efter § 70 gælder for  

 dagpenge - så længe medlemmet opfylder 26 ugers-reglen, derefter i 2 år et  

 beløb, der svarer til 80% af højeste dagpenge for deltidsforsikrede efter §  

 70, og derefter - i resten af perioden 60% af højeste dagpenge efter § 70.
 Også for deltidsforsikrede gælder det, at et medlem ikke kan modtage et  

 højere beløb i efterløn, end pågældende ville kunne modtage i dagpenge på  

 grundlag af sin hidtidige indtægt, jfr. § 51.
 Der vil blive fastsat nærmere regler om beregningen af den indtægt, der  

 skal lægges til grund ved efterlønnens beregning.
IV.
Arbejde i efterlønsperioden.
 I overensstemmelse med formålet med efterlønsordningen er det en  

 betingelse for udbetaling af efterløn, at tilknytningen til arbejdsmarkedet  

 principielt er ophørt.
 Overtagelse af arbejde - såvel lønarbejde som beskæftigelse ved  

 selvstændig virksomhed, og såvel indtægtsgivende som ikke-indtægtsgivende  

 beskæftigelse - i efterlønsperioden vil derfor - bortset fra ganske kortvarig  

 beskæftigelse - medføre, at medlemmet må udtræde af ordningen.
 Et medlem kan dog uden at miste retten til efterløn have erhvervsarbejde i  

 indtil 200 timer inden for 12 måneder, jfr. § 75 c, stk. 1.
 Under særlige omstændigheder kan arbejdsdirektøren tillade, at et medlem,  

 der har haft arbejde i større omfang end foran nævnt, kan forblive i  

 efterlønsordningen.
 Der er her særlig tænkt på den situation, at medlemmet uagtsomt har  

 arbejdet ud over den tilladte tid.
 Der vil blive fastsat nærmere retningslinier for afgrænsningen mellem  

 beskæftigelse, der falder ind under 200 timers reglen, og aktiviteter der  

 falder uden for.
V.
Fradrag i efterlønnen.
 Der bliver fastsat nærmere regler for, hvilken betydning arbejde og  

 indtægt i efterlønsperioden skal have for størrelsen af efterlønnen.
 Det fremgår dog af bemærkningerne til lovforslaget, at beskæftigelse  

 (indtægtsgivende eller ikke indtægtsgivende) inden for den tilladte  

 begrænsning på 200 timer forudsættes ikke at skulle medføre fradrag i  

 efterlønnen.
VI.
Efterløn under ophold i udlandet.
 Udbetaling af efterløn er betinget af bopæl i Danmark, men det er  

 forudsat, at retten til efterløn kan bevares under kortere varende ophold i  

 udlandet under ferie eller lignende.
 Der vil blive fastsat nærmere regler herom.
VII.
Midlertidig standsning af udbetaling af efterløn.
 I efterlønsperioden kan midlertidig standsning af udbetaling forekomme i  

 tilfælde af:
1)længerevarende ophold i udlandet, Når årsagen til standsningen ophører, kan udbetalingen af efterløn  

 genoptages.
VIII.
Udtræden af ordningen.
 Overgang til efterløn forudsættes at være et eengangstilbud.
 Et medlem, der er overgået til efterløn, kan vende tilbage til  

 arbejdsmarkedet, men vil derefter være afskåret fra påny at overgå til  

 efterløn.
 Udtræden af ordningen foreligger såvel ved medlemmets overtagelse af  

 beskæftigelse (i større omfang end 200 timer) som i tilfælde af sletning som  

 medlem af kassen i henhold til lovens § 87.
 IX. 26 ugers-reglen (§ 55, § 55 a).
 Ved lovens ikrafttræden 1. januar 1979 sker der for de medlemmer, der  

 omfattes af efterlønsordningen - dvs. medlemmer på 60 år og derover - en  

 tilbagevenden til den oprindelige regel i § 55, hvorefter 26 ugers  

 beskæftigelse skal foreligge inden for de sidste 3 år.
 Dette betyder, at en del ledige medlemmer, der er fyldt 60 år inden 1.  

 januar 1979. denne dato ikke kan opfylde arbejdskravet i § 55, og derfor  

 mister retten til dagpenge.
 Såfremt de pågældende ønsker at overgå til efterløn må de derfor indgive  

 begæring til kassen senest den 31. december 1978.
 Tilbagevenden til 3 års-reglen for medlemmer, der er fyldt 60 år, betyder  

 endvidere, at en del medlemmer der fylder 60 år efter 1. januar 1979 vil  

 falde for 26 ugers-reglen den dag, de fylder 60 år.
 Hvis sådanne medlemmer ønsker at overgå til efterløn, må de indgive  

 begæring herom senest den dag, de fylder 60 år.
X.
Udbetaling af efterløn.
 Efterløn udbetales normalt bagud for 4 henholdsvis 5 uger, således at hver  

 udbetalingsperiode slutter næstsidste søndag i en måned.
XI.
Blanketter.
 Der vil snarest blive udarbejdet de nødvendige blanketter, herunder  

 blanketter til brug ved begæring om overgang til efterløn samt til brug ved  

 begæring om udbetaling af efterløn.
XII.
Medlemsbidrag.
 I forbindelse med indførelsen af efterlønsordningen forhøjes  

 medlemsbidraget til forsikringen fra 2,25 x dagpengenes størrelse, jfr.  

 arbejdsløshedslovens § 46, til 3 x dagpengenes størrelse.
 P.D.V.
 E.B.
