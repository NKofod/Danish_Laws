Værdiansættelse af goodwill hos  

 virksomhed der alene udfører licitationsarbejde Spørgsmål Svar Ad spørgsmål 1:
 Nej, se sagsfremstilling og begrundelse.
 Ad. spørgsmål 2:
 Afvises, se dog sagsfremstilling og begrundelse.
 Ad. spørgsmål 3:
 Nej, se sagsfremstilling og begrundelse.
 Ad. spørgsmål 4:
 Afvises, se dog sagsfremstilling og begrundelse.
Sagsfremstilling og begrundelse A driver firmaet B i personligt regi.
A anvender  

 virksomhedsskatteordningen, og det oplyses, at der ikke er planer om at  

 omdanne den personligt drevne virksomhed til anpartsselskab, eller om  

 anvendelse af reglerne om skattefri virksomhedsomdannelse.
 Det påtænkes derimod at udskille virksomhedens  

 licitationsarbejder til et nystiftet anpartsselskab.
 Det påtænkte selskab vil selv have personale  

 ansat, hvorimod driftsmateriel lejes til markedsleje af A personligt.
 Selskabets arbejdsopgaver vil udelukkende være  

 licitationsarbejder, enten udbudt blandt alle landets murervirksomheder i  

 form af offentlige licitationer eller licitationsarbejder i form af indbudte  

 licitationer, hvor typisk offentlige virksomheder eller større private  

 bygherrer indbyder tre virksomheder til at afgive bud på et byggeri, og  

 hvor den lavest bydende får opgaven.
 Goodwill beregnet efter Ligningsrådets vejledende  

 anvisning, og omfattende både licitationsarbejder og andre arbejder,  

 beløber sig til 4.793.000 kr.
 Skatteyders repræsentant finder, at en således  

 opgjort goodwill er urealistisk, idet A vil fortsætte sin virksomhed i  

 personligt regi excl. licitationsarbejder, og dermed fortsat bevare sin  

 kundekreds.
 På denne baggrund bør der ikke efter revisors  

 opfattelse beregnes goodwill i forbindelse med opstart af et sådant  

 selskab, idet der henvises til, at der ikke til de omhandlede  

 licitationsarbejder er knyttet en kundekreds, forretningsforbindelser eller  

 lignende, der vil kunne overdrages til et selskab, idet der henvises til  

 vestre Landsrets dom af 12.8.1992 vedrørende svineproduktion, TfS  

 1992. 431 og Landsskatterettens kendelse af 7.7.1987 vedrørende  

 minkproduktion, TfS 1987, 439 samt Landsskatterettens kendelse af 28.1.1999  

 vedrørende gartneri, TfS 1999,352.
 Told- og Skatteregionen finder, at det i de ovenfor  

 nævnte afgørelser, er fastslået, at goodwill i  

 skattemæssig henseende siden 1939 har været knyttet til  

 afståelse af kundekreds, forretningsforbindelser eller lignende, og  

 denne fastlæggelse af det skattemæssige goodwillbegreb har  

 været fulgt i praksis, også efter at goodwillbeskatningen blev  

 ophævet i 1982 og ved genindførelsen i 1993.
Skatteretlig goodwill skal være knyttet til en  

 virksomhed, der er i drift.
Goodwill kan ikke overdrages særskilt, men  

 forudsætter der foreligger hel eller delvis overdragelse af  

 virksomheden.
I følge praksis opstilles tre betingelser for at  

 acceptere goodwill.
 For det første skal der være tale om reel  

 overdragelse af virksomhed (hel eller delvis), herunder det formuegode der  

 kan betegnes som goodwill.
I nærværende sag vil der være tale om en  

 reel overdragelse, idet fremtidige licitationsarbejder, enten samtlige eller  

 alene offentlige, vil blive udført af et fra den personligt drevne  

 virksomhed selvstændigt udskilt selskab.
Det vil være selskabet  

 der i samtlige relationer tegner virksomheden med licitationsarbejde overfor  

 omverden.
Den anden betingelse er, at den oprindelige indehaver skal  

 være påført et tab for mistet goodwill.
Da den fremtidige  

 indtjening vedrørende licitationsarbejderne vil tilkomme selskabet,  

 lider A derved et økonomisk tab.
 Endelig kræves det, at der skal være en  

 indtjening i virksomheden, der kan begrunde tilstedeværelsen af  

 skatteretlig goodwill, hvilket antages at være tilfældet,  

 såfremt der er tale om en kundekreds m.m.
 I de af revisor påberåbte afgørelser  

 fandt man, at der ikke var tale om kundekreds og dermed goodwill.  

 Afgørelserne fastslår, at såfremt der kun er tale om en  

 enkelt aftager af virksomhedens produkter, kan der ikke være tale om  

 kundekreds, hvilket ej heller er tilfældet, såfremt der hos  

 kunderne ikke lægges vægt på produkternes oprindelse.
 Med hensyn til bundne / indbudte licitationer må det  

 antages, at det afgørende for kundernes valg af deltagere er kendskab  

 til den pågældende virksomhed, og kendskab til det renommé  

 og kvaliteten af det af virksomheden udførte arbejde.
Ved åbne / offentlig licitation er udbyderen jf.  

 licitationslovens § 3, stk. 2 berettiget til frit at vælge mellem  

 samtlige indkomne bud.
Også i disse situationer må kendskab til  

 den bydende virksomhed anses for et ikke uvæsentligt moment ved  

 valget.
 Told- og Skatteregionen finder derfor, at der vil skulle  

 fastsættes en værdi for den overdragne goodwill, hvorfor der  

 svares nej til spørgsmål et og tre, idet der, jf. ovenfor vil  

 være tale om kundekreds såvel ved åbne som indbudte  

 licitationer.
 Værdien af denne goodwill skal beregnes på  

 baggrund af den omsætning og indtjening den af A personligt drevne  

 virksomhed har haft vedrørende de omhandlede forretningsområder.  

 Da det imidlertid ikke er muligt på baggrund af det for  

 skattemyndighederne foreliggende regnskabsmateriale at udskille den relevante  

 omsætning, afvises spørgsmålet.
 Told- og Skattestyrelsen kunne tiltræde Told- og  

 Skatteregionens indstilling med følgende bemærkninger:
De af revisor påberåbte afgørelser,  

 hvor der ikke beregnes goodwill er alle sager om masseafsætning.  

 Licitation kan ikke sidestilles med den type sager.
En virksomhed der  

 udelukkende foretager licitationsarbejde kan, jf.
Told- og Skatteregionens  

 bemærkninger, have goodwill.
Det skal endvidere bemærkes, at der  

 i situationer udenfor masseafsætningstilfældene, men hvor en  

 virksomhed kun har en enkelt kunde efter en konkret vurdering kan være  

 goodwill, jf.
TfS 1997, 222. Ligningsrådet har således i 3 sager  

 om bindende forhåndsbesked primo 1999 fastslået, at der var  

 goodwill i sager, hvor der kun var en kunde eller en meget begrænset  

 kundekreds.
 Ligningsrådet tiltrådte den afgivne  

 indstilling.
