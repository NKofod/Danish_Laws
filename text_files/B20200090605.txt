Bekendtgørelse om ændring af bekendtgørelse om statens uddannelsesstøtte (SU-bekendtgørelsen) § 1 I bekendtgørelse nr. 1515 af 13. december 2017 om statens uddannelsesstøtte (SU-bekendtgørelsen), som ændret ved bekendtgørelse nr. 1697 af 16. december 2018, foretages følgende ændringer:
1. I indledningen  ændres »§ 35, stk. 1 og 3« til: »§ 35, stk. 1, 3 og 5« og efter »30. august 2017« indsættes: », og § 5, stk. 7, i lov nr. 672 af 26. maj 2020 om ændring af SU-loven, lov om statens voksenuddannelsesstøtte, lov om befordringsrabat til studerende ved videregående uddannelser og lov om befordringsrabat til uddannelsessøgende i ungdomsuddannelser m.v.« 2. I § 8, stk. 1, nr. 3, ændres »§ 2, stk. 2 eller 3« til: »§ 2, stk. 2, 3 eller 4«.
 3. I § 22, stk. 1, ændres »eller en højere forberedelseseksamen« til: », en højere forberedelseseksamen eller et bevis for eux 1. del«.
 4. I § 25 indsættes som stk. 7:
»Stk. 7. Uddannelsesinstitutionen træffer afgørelse om, hvorvidt betingelserne i stk. 3-6 er opfyldt.« 5. I § 43, stk. 1, indsættes efter »§ 7, stk. 3«: »eller 4«.
 6. I § 61 indsættes efter stk. 5 som nyt stykke:
»Stk. 6. En låntager, der har fået sat tilbagebetalingen af studielån og slutlån under ordinær opkrævning i bero efter lovens § 35, stk. 4, skal efter den seneste uddannelsesperiodes afslutning genoptage tilbagebetalingen af lånet med påløbne renter efter stk. 1 og 2.« Stk. 6 og 7 bliver herefter stk. 7 og 8.
 7. Efter § 63 indsættes i kapitel 17:
»§ 63 a.
Restgæld, der ikke er opsagt til skadesløs betaling og vedrører studielån og slutlån, der i perioden fra den 1. januar 1991 til den 30. juni 2020 er optaget i flere uddannelsesperioder, jf. § 61, stk. 3 og 4, sammenlægges den 1. juli 2020. Sammenlægningen sker dog på udbetalingstidspunktet for den første lånerate, der udbetales i seneste uddannelsesperiode, når låntager har indgivet anmodning om udbetaling af studielån eller slutlån, jf. lovens § 38 c, stk. 1, og § 38 d, stk. 1, før den 1. juli 2020 og udbetaling af første lånerate på baggrund heraf sker efter den 1. juli 2020.
 Stk. 2. Studielånet efter stk. 1 følger betingelserne i lovens § 33, § 33 a, § 35, § 36 og § 38, og regler fastsat i medfør heraf, jf. dog stk. 3-5.
 Stk. 3. Ved sammenlægningen efter stk. 1 fastsættes stiftelsestidspunktet til tidspunktet for sammenlægningen.
Stk. 4.  Studielånet efter stk. 1 forrentes fra tidspunktet for sammenlægningen.
Hidtidige pålagte gebyrer forrentes ikke og følger i øvrigt de almindelige betingelser for pålagte gebyrer, jf. § 62, stk. 1.
Stk. 5.  Afdragsperioden efter § 62, stk. 3 og 4, fastsættes under hensyn til den resterende afdragsperiode for restgælden, der sammenlægges efter stk. 1, og kan udgøre mindre end 7 år.« 8. § 64, stk. 3, affattes således:
»Stk. 3. En låntager, der har optaget statslån, studielån eller slutlån, skal straks give meddelelse til Udbetaling Danmark, når låntager 1) påbegynder en ny uddannelse uden at optage studielån eller slutlån, eller 2) afslutter en uddannelse.« 9. I § 65, stk. 1, ændres »Under studieophold i udlandet kan den uddannelsessøgende« til:  »En uddannelsessøgende, der gennemfører dele af en dansk uddannelse i udlandet, kan«.
 10. I § 65, stk. 2, indsættes efter »uddannelsesinstitutionen«: »eller praktikstedet«.
 11. § 65, stk. 3, ophæves.
 12. § 70, stk. 7, affattes således:
»Stk. 7. Slutlån efter lovens § 21 kan uanset stk. 1 og 2 i alt gives i 12 måneder inden for de sidste 12 måneder af uddannelsen, såfremt den uddannelsessøgende ikke er forsinket i uddannelsen.« 13. § 76, stk. 3, 2. pkt., ophæves og i stedet indsættes:
»Styrelsen kan fastsætte regler om, at oplysninger, der fremsendes ved ansøgning efter stk. 1, og som ikke er affattet på dansk, et andet nordisk sprog eller et eller flere andre sprog, som styrelsen behersker, skal være vedlagt en oversættelse til ét af disse sprog.
Nærmere krav til oversættelsen, herunder hvilke sprog styrelsen behersker, offentliggøres på www.su.dk.« 14. § 88 affattes således:
»§ 88. En hel videregående uddannelse på kandidatniveau i udlandet skal have en varighed (normering) på mindst 60 ECTS-point eller tilsvarende for at give ret til udlandsstipendium.
Det samme gælder for den del af en ikke-trindelt hel videregående uddannelse i udlandet, der efter afsluttet bachelorniveau er på kandidatniveau, jf. stk. 2 og 3. 60 ECTS-point svarer til 1 års heltidsstudier.
 Stk. 2.  Den del af en ikke-trindelt hel videregående uddannelse i udlandet, der efter afsluttet bachelorniveau er på kandidatniveau, giver ret til udlandsstipendium, når bachelordelen kan adskilles som et reelt afstigningstrin.
Stk. 3. Den uddannelsessøgende skal indhente en erklæring fra den udenlandske uddannelsesinstitution, der dokumenterer, at den uddannelsessøgende har gennemført den del af uddannelsen, der svarer til bachelorniveau, jf. stk. 2, og tidspunktet herfor.
Erklæringen skal endvidere dokumentere, hvornår kandidatdelen af uddannelsen påbegyndes og forventes afsluttet, samt hvor mange ECTS-point den vil udgøre.« 15. I § 91, stk. 1, og § 96, stk. 2, ændres »en hel kandidatuddannelse« til: »en uddannelse på kandidatniveau«.
 16. I § 91, stk. 7, ændres »hele kandidatuddannelser« til: »uddannelser på kandidatniveau«.
 17. I § 91, stk. 9, ændres »kandidatuddannelse« til: »uddannelse på kandidatniveau«.
 18. Bilag 1 affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 1. juli 2020.
 Stk. 2. Bekendtgørelsens § 1, nr. 2, har virkning for familiesammenførte udlændinge, jf. integrationslovens § 2, stk. 3 og 4, der har fået ophold i Danmark den 1. juli 2019 eller senere.
