Resumé  



  

 En kommune havde tidligere bevilget socialpædagogisk friplads til en dreng  

 for  

 en tidsbegrænset periode.
Ved udløbet af perioden gav kommunen afslag på  

 fortsat socialpædagogisk friplads.
Det sociale nævn stadfæstede senere dette  

 afslag.
 Ombudsmanden indledte en undersøgelse i anledning af klagen og  

 bad det sociale nævn om bl.a. at udtale sig nærmere om i hvilket omfang  

 nævnet  

 havde inddraget Den Sociale Ankestyrelses afgørelse offentliggjort i Sociale  

 Meddelelser SM C-64-01 i forbindelse med sin behandling af sagen (i SM  

 C-64-01  

 mente Den Sociale Ankestyrelse ikke at der var hjemmel til på forhånd at  

 begrænse en betalingsfritagelse til en forud fastsat periode).
Det sociale nævn genoptog sagen og hjemviste den til fornyet  

 behandling i kommunen.
Herefter traf kommunen afgørelse om at moren skulle  

 have tilbagebetalt knap 36.000 kr. (J.nr. 2002-2595-710).
Afslag på socialpædagogisk friplads i  

 skolefritidsordning B, der var enlig mor, modtog  

 i flere år økonomisk friplads i børnehave til sønnen C.
Efter sønnens  

 overgang til skolefritidsordning ansøgte hun ved skema af 4. november 1999,  

 udfyldt af skolefritidsordningen, om socialpædagogisk friplads.
I skemaet anbefalede  

 skolefritidsordningen at der blev bevilget friplads under henvisning til at C  

 boede alene med sin mor, som kom fra et andet land.
Der var ingen kontakt med  

 faren,  

 men med farmoren.
Familiens sociale netværk var begrænset.  

 Skolefritidsordningen  

 fandt det derfor vigtigt for Cs sociale, sproglige og kulturelle  

 udvikling at  

 han bibeholdt sin plads i skolefritidsordningen.
Det fremgik endvidere, at  

 han  

 blev støttet i legerelationer, ligesom han blev støttet i det danske sprog.
 I brev af 13. januar 2000  

 bevilgede Thisted Kommune socialpædagogisk friplads i perioden 1. november  

 1999 til 31. juli 2000.
Ved skema af 31. maj 2000,  

 ligeledes udfyldt af skolefritidsordningen, ansøgte B om fortsat  

 socialpædagogisk  

 friplads til C.
I skemaet blev det fortsat anbefalet at der blev bevilget  

 friplads med samme begrundelse som i den tidligere ansøgning.
 Thisted Kommune gav den 26.  

 juni 2000 afslag på socialpædagogisk friplads i skolefritidsordning efter den  

 31. juli 2000.
Kommunen henviste  

 efterfølgende til at afgørelsen var truffet ud fra en samlet vurdering af  

 forholdene  

 omkring C.
Der var lagt vægt på at C fungerede godt i skolen og fik en god  

 sproglig stimulering dér.
Det vurderedes endvidere at C levede i et godt og  

 trygt hjem, og at hans udvikling på dette tidspunkt ikke længere gjorde en  

 særlig socialpædagogisk indsats gennem skolefritidsordning nødvendig.
 B klagede til Det Sociale  

 Nævn for Viborg Amt over kommunens afslag på socialpædagogisk friplads efter  

 den 31. juli 2000.
 Som grundlag for klagen  

 henviste B til sine økonomiske forhold da hun som enlig forsørger havde meget  

 svært ved at klare udgiften til skolefritidsordningen på 1.005 kr. månedligt.  

 Hun henviste endvidere til at hun ikke var i stand til at give sønnen C  

 tilstrækkelig  

 udfordring i det danske sprog, og at hun derfor fandt det meget vigtigt at  

 han  

 brugte det danske sprog så meget som muligt.
 B henviste herudover til at  

 hun ikke havde fået en fyldestgørende begrundelse for afslaget da hendes  

 forhold ikke havde ændret sig siden første halvår af 2000 hvor hun fik  

 bevilget  

 socialpædagogisk friplads.
 Det Sociale Nævn for Viborg  

 Amt stadfæstede den 3. juli 2002 Thisted Kommunes afgørelse om afslag på  

 socialpædagogisk friplads efter den 31. juli 2000.
 Den 6. august 2002 klagede A  

 på Bs vegne til mig over kommunens og det sociale nævns afgørelser.
 I brev af 8. januar 2003 bad  

 jeg Det Sociale Nævn for Viborg Amt om at udtale sig i anledning af klagen.
 Jeg henviste blandt andet til  

 at Thisted Kommune havde truffet afgørelse om at bevilge socialpædagogisk  

 friplads for en tidsbegrænset periode, og bad i den forbindelse det sociale  

 nævn udtale sig nærmere om i hvilket omfang nævnet havde inddraget Sociale  

 Meddelelser SM C-64-01 i forbindelse med sin behandling af klagen over  

 kommunens  

 afgørelse af 27. juni 2000.
 (Ved SM C-64-01 fandt Den Sociale  

 Ankestyrelse at der ikke var hjemmel til på forhånd at begrænse en  

 betalingsfritagelse for et ophold i et dagtilbud til en forud fastsat  

 periode).
Endvidere bad jeg nævnet om  

 at oplyse om der i forbindelse med behandlingen af sagen blev indhentet  

 yderligere  

 oplysninger end skemaet fra skolefritidsordningen som kunne begrunde et  

 afslag  

 på socialpædagogisk friplads til C.
Jeg bad i den forbindelse om at få oplyst  

 i hvilket omfang B (eller A) var blevet partshørt i overensstemmelse med  

 forvaltningslovens  

 § 19.
 Den 17. januar 2003 meddelte  

 det sociale nævn at nævnet fandt at der på baggrund af de forhold der var  

 nævnt  

 i henvendelsen fra mig, var grundlag for en genoptagelse af sagen.
Den 24. januar 2003 meddelte  

 jeg nævnet at jeg  som følge af nævnets beslutning om genoptagelse  

   

 tilbagekaldte min anmodning af 8. januar 2003 om udtalelser fra kommunen og  

 nævnet.
Jeg bad samtidig om underretning om det sociale nævns afgørelse når  

 den forelå.
 Til brug for den fornyede  

 behandling af sagen bad Det Sociale Nævn for Viborg Amt Thisted Kommune om  

 supplerende oplysninger.
Nævnet bad kommunen om  

 nærmere oplysninger om baggrunden for bevilling af socialpædagogisk friplads  

 til C frem til den 31. juli 2000. Nævnet bad samtidig kommunen om at oplyse  

 om  

 der ved behandlingen af sagen om socialpædagogisk friplads efter den 31. juli  

 2000 var sket ændringer i de forhold der havde dannet grundlag for kommunens  

 oprindelige bevilling af friplads.
Kommunen blev tillige bedt om at oplyse om  

 der ved behandlingen af sagen i juni 2000 blev indhentet yderligere  

 oplysninger end skemaet fra skolefritidsordningen som kunne begrunde et  

 afslag  

 på fortsat socialpædagogisk friplads til C.
I brev af 27. marts 2003  

 henviste kommunen til skemaet af 4. november 1999 og et journalnotat som var  

 en gengivelse heraf.
Der forelå herudover ikke yderligere oplysninger om  

 baggrunden for bevillingen af socialpædagogisk friplads.
Ved behandlingen af  

 sagen i juni 2000 blev der ikke indhentet yderligere oplysninger end skemaet  

 af  

 31. maj 2000 fra skolefritidsordningen.
Kommunen oplyste at der ikke sås at  

 være sket ændringer i de forhold som havde dannet grundlag for kommunens  

 oprindelige bevilling af socialpædagogisk friplads.
 I brev af 11. april 2003 til  

 B traf Det Sociale Nævn for Viborg Amt på ny afgørelse og skrev blandt andet  

 følgende:
 Det sociale nævns tidligere  

 afgørelse af 3. juli 2002 genoptages til fornyet behandling.
 Det sociale nævn ophæver  

 afgørelsen af 3. juli 2002, da nævnet ikke finder, at der var hjemmel til på  

 forhånd at begrænse den socialpædagogiske friplads til Deres søn C, som De  

 blev tildelt den 1. november 1999.
 Da der ikke var sket  

 ændringer i de forhold, der havde dannet grundlag for kommunens oprindelige  

 bevilling af socialpædagogisk friplads, finder nævnet, at De fortsat var  

 berettiget til socialpædagogisk friplads efter den 31. juli 2000.
 Sagen hjemvises til fornyet  

 behandling og afgørelse i Thisted Kommune med henblik på, at kommunen tager  

 stilling til, hvor længe grundlaget for bevilling af socialpædagogisk  

 friplads  

 fortsat har været til stede efter den 31. juli 2000.
 Afgørelsen er truffet i  

 medfør af § 50, stk. 2, i lov om folkeskolen, jf. § 12, stk. 2, i  

 Socialministeriets  

 bekendtgørelse om forældrebetaling for ophold i dagtilbud til børn.
Det sociale nævn finder, at  

 bekendtgørelsen om forældrebetaling for ophold i dagtilbud til børn ikke  

 indeholder hjemmel til på forhånd at begrænse en tildelt friplads til en  

 forud  

 fastsat periode.
Nævnet skal henvise til Den Sociale Ankestyrelses afgørelse,  

 offentliggjort i SM C-64-01.
 Thisted Kommune kunne således  

 ikke på forhånd begrænse den socialpædagogiske friplads til Deres søn C, som  

 De  

 blev tildelt med virkning fra den 1. november 1999.
Det sociale nævn har ved  

 afgørelsen lagt til grund, at kommunens oprindelige bevilling var begrundet i  

 oplysningerne fra skolefritidsordningen i skema af 4. november 1999, hvor  

 friplads anbefales under henvisning til, at De kommer fra ( ), at De bor  

 alene  

 med C, som ikke har kontakt til sin far, samt at Deres sociale og familiære  

 netværk er ret lille og begrænset.
Det fremgår endvidere af skemaet, at  

 skolefritidsordningen støtter Deres søn i legerelationer, ligesom han støttes  

 i  

 brugen af det danske sprog.
 Thisted Kommune har ved brev  

 af 27. marts 2003 oplyst, at der i juni 2000 ikke var sket ændringer i de  

 forhold, der havde dannet grundlag for kommunens oprindelige bevilling.
 Efter nævnets opfattelse, har  

 kommunen ikke godtgjort, at betingelserne for tildeling af socialpædagogisk  

 friplads ikke længere var til stede efter den 31. juli 2000, og De findes  

 herefter berettiget til fortsat socialpædagogisk friplads efter den 31. juli  

 2000.
 Thisted Kommune må, eventuelt  

 efter indhentelse af fornyede oplysninger fra skolefritidsordningen, tage  

 stilling til, hvor længe grundlaget for bevilling af socialpædagogisk  

 friplads har været til stede efter den 31. juli 2000.
Afgørelsen er truffet af det  

 sociale nævns formand i henhold til § 16, stk. 1, i bekendtgørelse nr. 1187  

 af  

 17. december 2002 om retssikkerhed på det sociale område mv. Thisted Kommune traf herefter  

 den 7. maj 2003 følgende afgørelse:
 I henhold til afgørelse i  

 Det Sociale Nævn i Viborg Amt af 11. april 2003 vedr. sag om bevilling af  

 friplads for C tilbagebetales hermed det i perioden 1/8 2000  31/3 2003  

 i alt  

 32 måneder opkrævede beløb inkl. påløbne renter.
Beløbet udgør kr. 35.992,55  

  

 hvilket fremgår af vedlagte oversigt  

 over beregningen af tilbagebetalingen. Thisted Kommune meddelte mig  

 i brev af 1. juni 2003 at det sociale nævns afgørelse af 11. april 2003 var  

 taget til efterretning, og jeg foretog mig herefter ikke mere i sagen.
