SVU - uddannelsesperiode - SVU under prøveforberedelse og prøve - heltidsuddannelse Resumé:
Der ydes SVU til prøveforberedelse og deltagelse i prøve, hvis den pågældende uddannelse ifølge lov eller regler fastsat med hjemmel i lov omfatter prøve.
For en uddannelse på videregående niveau, der udbydes efter lov om åben uddannelse, og er omfattet af en uddannelsesbekendtgørelse, er det en betingelse for ret til SVU til prøveforberedelse og prøve, at prøveforberedelse og prøve kræver en arbejdsindsats på fuld tid.
Såfremt den studerende ikke har fravær fra arbejdspladsen i prøveforberedelsesperioden, anses prøveforberedelsen ikke for at kræve en arbejdsindsats på fuld tid.
Uddannelsesperioden løber i så fald alene frem til undervisningsperiodens afslutning.
Reglerne Love og bekendtgørelser Bekendtgørelse af lov om statens voksenuddannelsesstøtte (SVU-loven), lovbekendtgørelse nr. 53 af 23. januar 2020:
 § 9, om SVU til heltidsuddannelse Bekendtgørelse om statens voksenuddannelsesstøtte (SVU-bekendtgørelsen), bekendtgørelse nr. 733 af 16. juni 2016:
 § 13, om SVU-berettigede uddannelser  § 21, om SVU under prøveforberedelse og prøve  § 22, om heltidsuddannelse Sagsfremstilling Den studerende var under uddannelse på en åben uddannelse på videregående niveau, der var udbudt efter lov om åben uddannelse og var omfattet af en uddannelsesbekendtgørelse.
Uddannelsen var omfattet af akademibekendtgørelsen, hvoraf det fremgik, at hvert modul i uddannelsen afsluttedes med prøve.
 For en uddannelse på videregående niveau, der udbydes efter lov om åben uddannelse, og er omfattet af en uddannelsesbekendtgørelse, er det en betingelse for ret til SVU til prøveforberedelse og prøve, at prøveforberedelse og prøve kræver en arbejdsindsats på fuld tid.
Den studerende havde efter det oplyste ikke haft fravær fra arbejdspladsen i prøveforberedelsesperioden.
Nævnet fandt som følge heraf, at prøveforberedelsen ikke krævede en arbejdsindsats på fuld tid.
 Uddannelsen berettigede således ikke til SVU i prøveperioden, og uddannelsesperioden løb derfor alene til undervisningsperiodens afslutning.
 Uddannelsen havde dermed en varighed på 7,2 uger, og uddannelsesaktiviteten var som følge heraf i gennemsnit normeret til 1,389 ECTS-point pr. uge.
 Uddannelsen var således tilrettelagt på heltid, og klager var dermed berettiget til SVU.
 Afgørelse:
 Ankenævnet for Statens Uddannelsesstøtteordninger fandt, at den studerende havde ret til SVU til uddannelsen Afgangsprojekt Energiteknologi.
Begrundelse for afgørelsen Baggrund Du har ansøgt om SVU til uddannelsen Afgangsprojekt Energiteknologi.
Det fremgår af ansøgningen, at uddannelsesperioden løb fra den 14. januar 2021 til den 4. marts 2021. Der skulle afholdes prøve den 31. marts 2021.
 Styrelsen gav den 22. februar 2021 afslag på SVU med den begrundelse, at uddannelsesperioden går fra uddannelsesstart den 14. januar 2021 til prøvedatoen den 31. marts 2021.
Ved en sådan beregning har uddannelsen en varighed på 10,9 uger.
Når uddannelsen er normeret til 10 ECTS-point, medfører det, at du ikke opnår 1,154 ECTS-point pr. uge, hvilket er en forudsætning for modtagelse af SVU.
 Nævnet ændrede den 27. maj 2021 afgørelsen, da nævnet fandt, at uddannelsesperioden skulle beregnes fra uddannelsesstart den 14. januar 2021 til undervisningsperiodens afslutning den 4. marts 2021.
Herved har uddannelsen en varighed på 7,2 uger, og uddannelsesaktiviteten er dermed i gennemsnit normeret til 1,389 ECTS-point point pr. uge.
Du er dermed berettiget til SVU.
 Styrelsen har anmodet nævnet om at genoptage sagen, da det efter styrelsens opfattelse er fast praksis, at uddannelsesperioden beregnes frem til prøvedato.
Begrundelse for afgørelsen Vi vurderer, at der ikke er grundlag for at genoptage sagen om din ret til SVU.
 Vi vurderer, at vi ikke har begået væsentlige sagsbehandlingsfejl ved vores afgørelse af 27. maj 2021.
 Vi vurderer i den forbindelse, at den fortolkning af reglerne, som vi har anvendt ved vores afgørelse af 27. maj 2021, er korrekt.
 Vi har herved lagt vægt på, at det følger af reglerne, at der ydes SVU til prøveforberedelse og deltagelse i prøve, hvis den pågældende uddannelse ifølge lov eller regler fastsat med hjemmel i lov omfatter prøve.
Dette er tilfældet med din uddannelse.
Din uddannelse er en uddannelse på videregående niveau, der udbydes efter lov om åben uddannelse og er omfattet af en uddannelsesbekendtgørelse.
 Din uddannelse er omfattet af akademibekendtgørelsen, hvoraf det fremgår, at hvert modul i uddannelsen afsluttes med prøve.
 Vi har ligeledes lagt vægt på, at det følger af reglerne, at det for en uddannelse på videregående niveau, der udbydes efter lov om åben uddannelse, og er omfattet af en uddannelsesbekendtgørelse, er en betingelse for ret til SVU til prøveforberedelse og prøve, at prøveforberedelse og prøve kræver en arbejdsindsats på fuld tid.
 Vi har i den forbindelse lagt vægt på, at du efter det oplyste ikke har haft fravær fra arbejdspladsen i prøveforberedelsesperioden.
 Vi finder som følge heraf, at prøveforberedelsen ikke kræver en arbejdsindsats på fuld tid.
 Vi er opmærksomme på, at du først havde eksamen den 31. marts 2021.
 Dette kan ikke føre til en ændret vurdering.
 Din uddannelse berettiger ikke til SVU i prøveperioden, og uddannelsesperioden løber derfor alene til undervisningsperiodens afslutning, det vil sige den 4. marts 2021.
 Din uddannelse er således tilrettelagt som heltidsuddannelse.
Nævnet har pligt til at vurdere, om en sag skal genoptages, hvis en part beder om det.
Hvis der er nye faktiske oplysninger af så væsentlig betydning, at der er en vis sandsynlighed for, at sagen ville have fået et andet resultat, hvis oplysningerne havde foreligget ved nævnets tidligere stillingtagen til sagen, har nævnet pligt til at genoptage sagen og vurdere den på ny.
 Nævnet kan også have pligt til at genoptage en sag og vurdere den på ny, hvis nævnet ved den tidligere behandling af sagen har begået væsentlige sagsbehandlingsfejl.
 Desuden kan væsentlige nye retlige forhold betyde, at nævnet er forpligtet til at genoptage en sag, f.eks. hvis domstolene i en tilsvarende sag har underkendt nævnets fortolkning eller praksis.
 Det er en betingelse for at få SVU til videregående uddannelse, at uddannelsesaktiviteterne er tilrettelagt på heltid.
 Heltidsuddannelse på videregående niveau forstås som en uddannelse, dele af en uddannelse eller et særligt tilrettelagt forløb, når normeringen i ECTS-point svarer til uddannelsestiden.
