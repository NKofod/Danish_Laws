 U, der efter boligreguleringslovens § 18 a havde truffet beslutning om  

 binding af vedligeholdelsesmidler på konto i Grundejernes Investeringsfond  

 pr. 1. november 1981, var berettiget til ved opgørelse af tilsvar at tage  

 udgangspunkt i en negativ saldo på kontoen pr. 1. november 1981, uanset at  

 denne negative saldo var større end negative saldo pr. 31. december 1980,  

 jfr.
 boligreguleringslovens § 22 a, stk. 2. Afgørelsen markerer en  

 lovfortolkning, der er i modstrid med boligstyrelsens cirkulære på området.
 U, der efter boligreguleringslovens § 18 a havde truffet beslutning om  

 binding af vedligeholdelsesmidler på konto i Grundejernes Investeringsfond  

 pr. 1. november 1981, var berettiget til ved opgørelse af tilsvar at tage  

 udgangspunkt i en negativ saldo på kontoen pr. 1. november 1981, uanset at  

 denne negative saldo var større end den negative saldo pr. 31. december 1980,  

 jfr. boligreguleringslovens § 22 a, stk. 2.
 I huslejenævnets afgørelse hedder det:
 »Ved skrivelse af 23. december 1983 har ejeren i medfør af  

 boligreguleringslovens § 22 f for huslejenævnet indbragt en tvist mellem ham  

 og Grundejernes Investeringsfond.
 Det fremgår af sagens oplysninger, at ejeren pr. 1. november 1981  

 besluttede i henhold til boligreguleringslovens § 18 a, at forøge afsætningen  

 til udvendig vedligeholdelse imod at lade de til vedligeholdelse afsatte  

 beløb binde på en konto for ejendommen i Grundejernes Investeringsfond.  

 Saldoen på ejendommens almindelige vedligeholdelseskonto efter lovens § 18  

 udgjorde pr. 1. november 1981 - 47.792,55 kr. og pr. 31. december 1980 -  

 21.016,99 kr.
Tvisten mellem ejeren og Grundejernes Investeringsfond består i, hvilken  

 af disse 2 saldi, der skal danne grundlag for beregning af det beløb, som  

 ejeren har pligt til at indbetale til fonden.
Ejeren gør gældende, at han  

 efter boligreguleringsboliglovens § 22 a, stk. 3 har ret til at benytte den  

 negative saldo pr. 1. november 1981 således, at han kan undlade indbetaling,  

 indtil denne saldo er udlignet med afsætningsbeløbene efter § 18 a, mens  

 investeringsfonden gør gældende, at det alene er den negative saldo pr. 31.  

 december 1980, som ejeren kan kræve udlignet, før pligten til at foretage  

 indbetaling til fonden indtræder.
 Ejerens advokat har på et møde i nævnet den 25. april 1984, hvor  

 Grundejernes Investeringsfond ikke havde ønsket at være repræsenteret, haft  

 lejlighed til at redegøre for sit standpunkt.
 Nævnet skal i den anledning udtale:
Det for nævnet rejste spørgsmål er afgjort i boligstyrelsens cirkulære af  

 18. december 1980 om ændringer i lov om midlertidig regulering af  

 boligforholdene.
I cirkulærets pkt. 3, 2. afsnit er det bestemt, at det alene  

 er den negative saldo for kontoen efter § 18 pr. 31. december 1980, der kan  

 forlanges udlignet efter reglerne i boligreguleringslovens § 22 a, stk. 3.
 Undtagelse herfra gælder efter cirkulæret kun, hvis den negative saldo på  

 det tidspunkt, da ejendommen overgik til vedligeholdelsesordningen efter § 18  

 a, er nedbragt i forhold til saldoen pr. 31. december 1980.
 Sagen drejer sig herefter kun om, hvorvidt den af boligstyrelsen i  

 cirkulæret fastslåede fortolkning er uden hjemmel i boligreguleringslovens §  

 22 a, stk. 3, fordi denne bestemmelse skal forstås således, at det er den  

 negative saldo på tidspunktet for den første lejeforhøjelse efter lovens § 18  

 a, stk. 4, den 1. november 1981, som kan kræves udlignet, før pligten til at  

 foretage indbetaling til fonden indtræder.
2 af nævnets medlemmer er enige med ejeren i, at boligreguleringslovens §  

 22 a, stk. 3, må forstås som ovenfor anført således, at ejeren er berettiget  

 til at anvende saldoen for kontoen efter § 18 pr. 1. november 1981 på  

 47.792,55 kr. ved opgørelsen af tilsvaret over for investeringsfonden.
Disse  

 medlemmer finder således ikke, at den ved boligstyrelsens cirkulære indførte  

 ordning, hvorefter det er saldoen pr. 31. december 1980 på - 21.016,99 kr. -  

 der skal anvendes, er i overensstemmelse med loven.
Ved afgørelsen er der lagt vægt på, at den af boligstyrelsen og  

 investeringsfonden hævdede forståelse medfører, at ejeren skal udarbejde 2  

 vedligeholdelsesregnskaber, et over for lejerne og et andet over for fonden,  

 samt at der efter ordlyden af lovens § 22 a, stk. 3, ikke kan benyttes  

 forskellige tidspunkter for opgørelsen af den negative saldo, afhængig af, om  

 denne på tidspunktet for ordningens ikrafttræden er større eller mindre end  

 saldoen pr. 31. december 1980. Hvis den negative saldo på § 18-kontoen ved  

 første lejeforhøjelse efter § 18 a, stk. 4 (den 1. november 1981) havde været  

 mindre, end den var pr. 31. december 1980, må det - som antaget af  

 boligstyrelsen - være indlysende, at det kun er den mindre saldo, der kan  

 benyttes til udligning med hensættesesbeløbene.
Heraf må imidlertid følge, at  

 dette tidspunkt for § 18 saldoens opgørelse også må anvendes, hvis den  

 negative saldo den 1. november 1981 er blevet større, end den var pr. 31.  

 december 1980.
 Endelig har disse medlemmer lagt vægt på, at reglerne på området er så  

 komplicerede og vanskeligt forståelige, at en eventuel fortolkningstvivl må  

 komme ejeren tilgode, fordi han må antages at have tilsluttet sig den  

 frivillige ordning om bindingspligt i Investeringsfonden i tillid til, at den  

 negative saldo pr. tilmeldingstidspunktet kunne kræves udlignet med  

 afsætningsbeløbene, før der skulle foretages indbetaling til fonden.
 Et af nævnets medlemmer finder ikke grundlag for at tilsidesætte  

 boligstyrelsens cirkulære, hvorefter det kun er den negative saldo pr. 31.  

 december 1980 - når denne er mindre end den negative saldo pr. 1. november  

 1981 - som kan kræves udlignet, før der skal foretages indbetaling til fonden  

 af afsætninger efter lovens § 18 a, stk. 4. Dette medlem har lagt vægt på, at  

 cirkulærets bestemmelser ikke ses at stride mod lovens ordlyd og må antages  

 at stemme med almene lejerbeskyttelseshensyn og med lovens  

 beskæftigelsesfremmende sigte.
