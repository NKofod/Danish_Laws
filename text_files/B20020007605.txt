 Bekendtgørelse om prøver inden  

 for undervisning i dansk som  

 andetsprog for voksne udlændinge m.fl.
 I medfør af § 7, stk. 5, § 20, stk. 5,  

 § 25, stk. 2, § 26, stk. 4, og § 27, stk. 1,  

 efter forhandling med beskæftigelsesministeren, i lov om undervisning i  

 dansk som andetsprog for voksne udlændinge m.fl. og sprogcentre, jf.  

 lovbekendtgørelse nr. 975 af 25. oktober 2000, fastsættes:
Kapitel 1 Overordnede og generelle regler om prøver § 1. Undervisningen i dansk som andetsprog kan  

 afsluttes med en prøve på det afsluttende niveau, jf. § 4.  

 Det er muligt at tilmelde sig en prøve uden at være tilmeldt  

 undervisningen på det pågældende trins afsluttende niveau  

 (selvstuderende).
 Stk. 2. Forstanderen ved sprogcentret er over for Ministeriet  

 for Flygtninge, Indvandrere og Integration (Integrationsministeriet)  

 ansvarlig for, at prøven afholdes efter gældende regler.
 Stk. 3. Forstanderen skal være til stede på  

 sprogcentret under prøven, men kan dog bemyndige andre til at varetage  

 sine funktioner i forbindelse med prøven.
 Stk. 4. Forstanderen træffer alle konkrete  

 afgørelser vedrørende prøvedeltagere, jf. § 2.
 Stk. 5. Integrationsministeriet fører tilsyn med  

 afholdelse af prøver og kan kræve alle nødvendige  

 oplysninger fra centerkommunalbestyrelserne og sprogcentrene i forbindelse  

 hermed.
§ 2. I denne bekendtgørelse forstås  

 ved prøvedeltagere 1)	kursister, som er tilmeldt undervisningen, jf. bekendtgørelse  

 om undervisning i dansk som andetsprog for voksne udlændinge m.fl. og  

 sprogcentre, og som har indstillet sig til prøve, jf. § 7,  

 stk. 1, nr. 1, og 2)	selvstuderende.
 Stk. 2. Centerkommunalbestyrelsen kan bestemme, at  

 selvstuderende afkræves et gebyr på 600 kr. i forbindelse med, at  

 den pågældende indstiller sig til prøve, jf. § 7,  

 stk. 1. En selvstuderende, der indstiller sig til Studieprøven i  

 dansk som andetsprog, jf. § 4, nr. 5, afkræves et gebyr på  

 600 kr. for den skriftlige del og 600 kr. for den mundtlige del af  

 prøven.
§ 3. I denne bekendtgørelse  

 forstås 1)	ved hverdage alle dage, bortset fra lørdage, søndage  

 og helligdage, 2)	ved prøvegrundlaget det materiale, der lægges til grund  

 for prøven, og 3)	ved karakterliste den af Integrationsministeriet på  

 særlig blanket udformede liste, hvor de karakterer, som  

 prøvedeltagerne har opnået ved prøven,  

 indføres.
 § 4. Der afholdes som afslutning på  

 undervisningen, jf. bekendtgørelse om undervisning i dansk som  

 andetsprog for voksne udlændinge m.fl. og sprogcentre, følgende  

 prøver:
 1)	Almenprøve 1.
 2)	Almenprøve 2.
 3)	Den arbejdsmarkedsforberedende modulprøve  

 (DAF-modulprøve).
 4)	Den uddannelsesforberedende modulprøve  

 (DUF-modulprøve).
 5)	Studieprøven i dansk som andetsprog  

 (Studieprøven).
§ 5. De skriftlige prøver afholdes på  

 tidspunkter, så de kan aflægges uafhængigt af hinanden.
Den  

 skriftlige del af DAF-modulprøve og DUF-modulprøve afholdes  

 på samme dag.
Stk. 2. Prøver afholdes to gange om året i  

 henholdsvis maj/juni måned og november/december måned  

 (prøveterminer). Derudover afholdes sygeeksamen for  

 prøvedeltagere i Studieprøven inden udgangen af  

 prøveterminen maj/juni måned.
En prøvedeltager, der  

 ønsker at indstille sig til sygeeksamen til Studieprøven, skal  

 meddele dette til sprogcentrets forstander senest inden udgangen af dagen for  

 den ordinære prøve.
Forstanderen kan kræve, at anmodningen  

 suppleres med en lægeerklæring.
Forstanderen indberetter  

 umiddelbart efter den ordinære prøves afslutning antallet af  

 prøvedeltagere, der indstiller sig til sygeeksamen.
 Stk. 3. Skriftlige prøver afholdes på  

 tidspunkter, der er fastsat af Integrationsministeriet.  

 Integrationsministeriet meddeler senest den 1. januar hvert år  

 prøvetidspunkterne for det følgende kursusår.
Stk. 4. Ved mundtlige prøver med beskikket censur  

 fastsættes tidspunktet for prøverne af Integrationsministeriet  

 efter indstilling fra forstanderen.
Forstanderen fastsætter tidspunkter  

 for de øvrige mundtlige prøver, der gennemføres i samme  

 periode som prøverne med beskikket censur.
§ 6. Forstanderen indberetter, efter  

 Integrationsministeriets nærmere bestemmelse, hvilke prøver der  

 afholdes.
Indberetningen sker på anmeldelsesblanketter udformet af  

 Integrationsministeriet.
 Stk. 2. Indberetning skal være modtaget i  

 Integrationsministeriet senest 8 uger før prøveterminens  

 begyndelse.
§ 7. Deltagelse i prøve er betinget af, at  

 prøvedeltageren 1)	har indstillet sig til prøve senest 10 uger, før  

 prøven afholdes, 2)	på forlangende kan forevise legitimation med foto og 3)	som selvstuderende har betalt gebyr, jf. § 2,  

 stk. 2.
Stk. 2. Selvstuderende indstiller sig til prøve  

 på et sprogcenter, som i forvejen afholder den pågældende  

 prøve.
Den selvstuderende skal tilbydes fornøden vejledning i  

 forbindelse med prøveafholdelsen.
 § 8. Forstanderen skal sørge for, at  

 kursister og selvstuderende, f.eks. gennem opslag, i god tid orienteres  

 om:
 1)	Prøvetidspunkter.
 2)	Reglerne for prøver.
 3)	Følgerne af ikke at overholde reglerne om prøver.
 4)	Mulighederne for at klage over prøver og bedømmelse af  

 prøver.
 5)	Muligheden for brug af computer ved prøver.
 § 9. Udfyldte karakterlister og de originale  

 opgavebesvarelser sendes som anbefalet post.
 § 10. Om bedømmelse og karaktergivning  

 gælder reglerne i bekendtgørelse om karakterskala og anden  

 bedømmelse (karakterbekendtgørelsen).
Kapitel 2 Regler for de enkelte prøver § 11. Prøvegrundlaget ved Almenprøve  

 1, Almenprøve 2, Studieprøven og den skriftlige del af  

 DAF-modulprøve og DUF-modulprøve udformes af  

 Integrationsministeriet.
Prøvegrundlaget ved den mundtlige del af  

 DAF-modulprøve og DUF-modulprøve udformes af holdets  

 lærer.
Prøvegrundlaget skal have en indholdsmæssig  

 sammenhæng med holdets opgivelse af tekster (pensumopgivelse) eller for  

 selvstuderende egen pensumopgivelse.
Stk. 2. I Almenprøve 1 og Almenprøve 2 gives en  

 samlet karakter for hver af prøverne i læseforståelse,  

 skriftlig fremstilling, lytteforståelse og mundtlig kommunikation.
Ved  

 DAF-modulprøve gives en selvstændig karakter for hver af  

 prøvens tre dele og ved DUF-modulprøve gives en  

 selvstændig karakter for hver af prøvens to dele.
Stk. 3. Ved Studieprøven gives en samlet karakter for  

 hver af prøverne i læseforståelse, skriftlig fremstilling,  

 lytteforståelse og mundtlig kommunikation.
Prøverne i hver af de  

 fire discipliner skal bestås med mindst karakteren 6.
Stk. 4. En prøvedeltager, der indstiller sig til  

 Studieprøven, indstiller sig både til den skriftlige og den  

 mundtlige del af prøven.
Bestås kun den ene af de to dele i en  

 prøvetermin, kan prøvedeltageren indstille sig til den del af  

 prøven, som ikke blev bestået, i næste eller  

 følgende prøveterminer.
 § 12. DAF-modulprøve og  

 DUF-modulprøve kan aflægges i tilknytning til Almenprøve  

 2. Aflæggelse af DAF-modulprøve og DUF-modulprøve  

 forudsætter normalt, at prøvedeltageren har gennemført  

 Almenprøve 2 eller har erhvervet et tilsvarende niveau.
 § 13. Blandt de sprogcentre, der udbyder  

 undervisning, der fører frem til Studieprøven, udpeger  

 Integrationsministeriet et begrænset antal sprogcentre, som kan afholde  

 prøven.
Kapitel 3 Opgavekommission, censorer m.fl.
 § 14. Integrationsministeriet nedsætter en  

 opgavekommission, der skal udarbejde forslag til opgavesæt til  

 mundtlige og skriftlige prøver ved Almenprøve 1,  

 Almenprøve 2 og Studieprøven og til skriftlige prøver  

 ved DAF-modulprøve og DUF-modulprøve, jf. § 11,  

 stk. 1. Opgavekommissionen er opdelt i sektioner for de enkelte  

 prøver og kan tillige omfatte tilforordnede.
 § 15. Integrationsministeriet fastsætter  

 honoreringen af medlemmerne af opgavekommissionen og beskikkede censorer ved  

 skriftlige prøver og udefra kommende beskikkede censorer ved mundtlige  

 prøver, jf. § 16, stk. 7.
§ 16. Integrationsministeriet beskikker censorer  

 til skriftlige prøver og til en del af de mundtlige prøver og  

 pålægger dem censoropgaver.
Til den mundtlige del af  

 Studieprøven beskikkes altid censorer.
 Stk. 2. Som censorer beskikkes så vidt muligt  

 lærere fra sprogcentre efter indstilling fra forstanderne.  

 Integrationsministeriet kan beskikke andre som censorer.
 Stk. 3. Det sprogcenter, hvor censor er ansat, og det  

 sprogcenter, hvor prøven afholdes, orienteres af  

 Integrationsministeriet senest 30 dage før den enkelte prøve  

 om, hvem der er censor ved prøven.
 Stk. 4. En forstander for et sprogcenter udpeger blandt egne  

 lærere censorer til deltagelse i mundtlige prøver ved et andet  

 sprogcenter på foranledning af forstanderen for dette.
 Stk. 5. Vederlag til beskikkede censorer ved de skriftlige  

 prøver udbetales af Integrationsministeriet.
 Stk. 6. Vikardækning af censorer ved de mundtlige  

 prøver påhviler det sprogcenter, hvor de pågældende  

 er ansat.
 Stk. 7. Ved mundtlige prøver afholder det  

 prøveafholdende sprogcenter vederlag til beskikkede censorer, der ikke  

 er ansat ved et sprogcenter.
§ 17. Censor skal 1)	påse, at prøven er i overensstemmelse med de mål,  

 der er fastsat i fagbeskrivelserne for det enkelte spor og trin, 2)	medvirke til og påse, at prøverne gennemføres i  

 overensstemmelse med gældende regler, og 3)	medvirke til og påse, at prøvedeltagerne får en  

 ensartet og retfærdig behandling og deres præstation en  

 pålidelig bedømmelse.
Stk. 2. Hvis censor konstaterer, at kravene i stk. 1 ikke  

 er opfyldt, eller hvis censor ud fra prøvegrundlaget og  

 pensumopgivelsen vurderer, at undervisningen ikke har været i  

 overensstemmelse med gældende regler, indberetter censor dette til  

 Integrationsministeriet med kopi til forstanderen.
Integrationsministeriet  

 træffer beslutning om konsekvenserne heraf.
Stk. 3. Beskikkede censorer indberetter til  

 Integrationsministeriet om prøveafvikling, herunder  

 prøveresultater.
Integrationsministeriet kan anmode udpegede censorer  

 om at foretage indberetningen.
§ 18. Ved hver prøve foretages  

 bedømmelsen af læreren og en censor.
Når særlige  

 forhold gør sig gældende, kan Integrationsministeriet dog  

 bestemme, at bedømmelsen ved skriftlig prøve i stedet foretages  

 af to censorer.
Ved den skriftlige del af Studieprøven foretages  

 bedømmelsen altid af to censorer.
 Stk. 2. Ingen lærer kan fungere som censor ved et  

 sprogcenter, hvor vedkommende selv underviser.
 Stk. 3. Lærer og censor gør notater om  

 præstation, bedømmelse og karakterfastsættelse til eget  

 brug med henblik på udarbejdelse af udtalelse i en eventuel klagesag.  

 Notater opbevares i 1 år.
 Stk. 4. Lærer og censor må ikke  

 påføre de originale opgavebesvarelser notater eller tegn.
Kapitel 4 Hjælpemidler m.v.
§ 19. Bilag 2 til denne bekendtgørelse  

 indeholder regler om, 1)	hvilke hjælpemidler der må anvendes ved de enkelte  

 mundtlige og skriftlige prøver samt ved forberedelse til mundtlige  

 prøver, herunder 2)	hvilke hjælpemidler det er prøvedeltagerens eget ansvar  

 at medbringe, og hvilke der stilles til rådighed af  

 sprogcentret.
 Stk. 2. Forstanderen skal sørge for, at handicappede  

 prøvedeltagere orienteres om mulighederne for at opnå  

 dispensation.
§ 20. Til prøvedeltagere med handicap kan  

 forstanderen give tilladelse i henhold til § 21 for så vidt muligt  

 at ligestille dem med andre prøvedeltagere.
Tilladelsen må ikke  

 forringe prøvens faglige niveau eller påvirke bedømmelsen  

 af prøvepræstationen.
Stk. 2. Tilladelse gives for den enkelte prøve på  

 grundlag af ansøgning fra prøvedeltageren og i tilfælde  

 af ikke åbenlyse handicap en udtalelse fra en læge,  

 skolepsykolog, synskonsulent eller anden sagkyndig.
Forstanderen kan stille  

 krav om, at den sagkyndiges udtalelse højst må være 2  

 år gammel.
 Stk. 3. Forstanderen underretter skriftligt  

 prøvedeltageren om tilladelser eller afslag i henhold til §§ 21  

 og 22.
 Stk. 4. Oplysning om tilladelse i henhold til §§ 21 og 22  

 sendes af forstanderen til censor sammen med den skriftlige opgave, og  

 tilladelsen skal foreligge i prøvelokalet ved skriftlige eller  

 mundtlige prøver.
§ 21. Forstanderen kan give tilladelse  

 til 1)	praktiske foranstaltninger og brug af tekniske  

 hjælpemidler, 2)	tilstedeværelse af en hjælper, udpeget af forstanderen,  

 som ikke må være prøvedeltagerens egen lærer, 3)	forlænget forberedelsestid eller prøvetid og 4)	fritagelse for prøve i kort og billedstof for  

 synshandicappede.
 Stk. 2. Ansøgning om tilladelse i henhold til  

 stk. 1 skal være sprogcentret i hænde senest 4 uger  

 før prøven.
 § 22. For prøvedeltagere med handicap kan  

 Integrationsministeriet efter ansøgning give tilladelse til  

 ændring af prøvens indhold og form i øvrigt.
 Stk. 2. Ansøgning bilagt udtalelse i henhold til  

 § 20, stk. 2, og forstanderens indstilling skal være  

 Integrationsministeriet i hænde senest 8 uger før  

 prøven.
Kapitel 5 Bortvisning fra prøve § 23. Hvis en prøvedeltager medbringer ikke  

 tilladte hjælpemidler eller gribes i uretmæssigt at skaffe sig  

 eller give en anden prøvedeltager hjælp til besvarelse af en  

 skriftlig opgave eller et mundtligt prøvespørgsmål eller  

 i at forsøge herpå, skal forstanderen straks bortvise  

 prøvedeltageren fra prøven eller forberedelsen til mundtlig  

 prøve, og forstanderen kan bortvise vedkommende fra sprogcentret.
Stk. 2. Hvis der i forbindelse med en prøve eller  

 bedømmelse af en besvarelse opstår formodning om, at en  

 prøvedeltager uretmæssigt har skaffet sig eller givet  

 hjælp, indberetter forstanderen straks dette til  

 Integrationsministeriet.
Hvis formodningen bliver bekræftet,  

 træffer Integrationsministeriet beslutning om bortvisning fra  

 prøven.
En eventuel karakter for prøven bortfalder.
 Stk. 3. Ved forstyrrende adfærd kan forstanderen  

 bortvise prøvedeltageren fra prøven.
Kapitel 6 Skriftlige prøver § 24. I forbindelse med anmeldelse af  

 prøver, bestiller sprogcentret opgavesæt til skriftlige  

 prøver, jf. § 6.
Stk. 2. Senest en uge før prøven sender  

 Integrationsministeriet de enkelte opgavesæt påført  

 oplysning om prøvens art og antal opgavesæt samt ugedag, dato og  

 klokkeslæt for prøven.
Forsendelsen sker i forseglet kuvert som  

 anbefalet post til forstanderen på sprogcentret.
 Stk. 3. Forstanderen sikrer sig ved modtagelsen, at  

 forsendelsen indeholder det bestilte antal opgavekuverter.
 Stk. 4. Forstanderen sikrer, at de uåbnede  

 opgavekuverter opbevares forsvarligt, indtil prøvens afholdelse.
 § 25. Forstanderen sikrer, at prøven  

 gennemføres under betryggende forhold, herunder at  

 prøvelokalerne er hensigtsmæssigt indrettet til  

 formålet.
§ 26. Forstanderen udpeger tilsynsførende  

 og fordeler opgaverne mellem dem.
Ingen lærer må føre  

 tilsyn med prøvedeltagere, som læreren selv fører op til  

 den pågældende prøve.
 Stk. 2. Antallet af tilsynsførende i  

 prøvelokalet er 2 for de første 20 prøvedeltagere samt 1  

 pr. yderligere påbegyndte 20 prøvedeltagere.
 Stk. 3. Tilsynsførende eller andre  

 tilstedeværende, jf. § 28, stk. 3, må ikke give  

 prøvedeltagere oplysning om forståelse eller besvarelse af  

 opgaver.
§ 27. Forstanderen skal før prøven  

 sørge for, 1)	at prøvedeltagere og tilsynsførende er gjort bekendt  

 med reglerne om tilladte hjælpemidler, jf. § 19 og bilag 2, 2)	at tilsynsførende er gjort bekendt med tilladelser, der er  

 givet til handicappede, jf. §§ 21 og 22, idet kopier af tilladelserne  

 tillige findes i prøvelokalet, og 3)	at prøvedeltagerne har fået tildelt det  

 prøvenummer, der svarer til deres nummer på karakterlisten, jf.  

 stk. 3.
 Stk. 2. Forstanderen skal sørge for, at de  

 tilsynsførende, umiddelbart før prøvelokalet  

 åbnes, får udleveret karakterlisten, der er udfyldt med  

 prøvedeltagernes navn, CPR-nummer og prøvenummer.
 Stk. 3. Karakterlister til skriftlige prøver skal  

 indeholde rubrikker til angivelse af prøvedato, prøvens art,  

 prøvedeltagernes navn, CPR-nummer og prøvenummer,  

 prøvekarakter, bemærkninger, dato og underskrifter.  

 Integrationsministeriet udformer blanket til karakterliste.
 § 28. Prøven er begyndt, når  

 fordelingen af opgavesæt er begyndt.
 Stk. 2. Alle tilsynsførende skal være i  

 prøvelokalet, når det åbnes senest 10 minutter, før  

 prøven begynder.
 Stk. 3. Under prøven må ingen andre end de  

 prøvedeltagere, der er anført på karakterlisten, de  

 tilsynsførende, forstanderen, jf. § 1, stk. 3, og eventuelle  

 hjælpere til prøvedeltagere med handicap, jf. § 21,  

 stk. 1, nr. 2, være i prøvelokalet.
Stk. 4. Prøvedeltagere skal være i  

 prøvelokalet, når prøven begynder.
Forstanderen kan dog  

 tillade en prøvedeltager, der kommer for sent, at deltage, hvis  

 forstanderen anser det for udelukket, at vedkommende kan have modtaget nogen  

 oplysning om opgaverne, og finder forsinkelsen rimeligt begrundet.  

 Sluttidspunktet for den pågældende ændres ikke.
§ 29. Før prøven begynder, uddeles  

 ark, der skal bruges ved besvarelsen.
Yderligere ark udleveres under  

 prøven efter henvendelse til de tilsynsførende.
Stk. 2. Opgavebesvarelsen må kun skrives på de  

 uddelte ark, herunder på ark, der indgår i opgaver.
Alle ark skal  

 indeholde rubrikker til de oplysninger, som prøvedeltageren skal  

 anføre i overensstemmelse med § 32, stk. 1.
 § 30. Prøvedeltagerne skal sidde i en  

 sådan afstand, at de ikke kan nå hinanden.
 Stk. 2. Under prøven må prøvedeltagerne  

 ikke henvende sig til hinanden.
 Stk. 3. Hvis en prøvedeltager forlader  

 prøvelokalet uden tilladelse fra og uden ledsagelse af en  

 tilsynsførende, betragtes det som afbrydelse af prøven for  

 denne prøvedeltager.
Stk. 4. Ved aflevering af opgaven må en  

 prøvedeltager først forlade sin plads, når en  

 tilsynsførende har attesteret modtagelsen af besvarelsen.
Herefter kan  

 prøvedeltageren ikke ændre i besvarelsen.
 Stk. 5. I det sidste kvarter før prøvens  

 ophør må ingen prøvedeltager forlade sin plads, heller  

 ikke efter at have afleveret sin besvarelse.
§ 31. På tidspunktet for prøvens  

 begyndelse, åbner forstanderen eller den, forstanderen bemyndiger  

 hertil, opgavekuverten.
De tilsynsførende uddeler et opgavesæt  

 til hver prøvedeltager.
 § 32. Prøvedeltageren udfylder rubrikkerne  

 i alle de ark, som prøvedeltagerne ønsker at aflevere til  

 bedømmelse, med navn, CPR-nummer, prøvenummer, sidetal og antal  

 ark i alt.
Stk. 2. Den tilsynsførende skal ved modtagelsen af  

 besvarelsen sikre sig, at alle ark er udfyldt, og med sin underskrift  

 på første besvarelsesark attestere, 1)	at opgaven er afleveret, 2)	at antal ark svarer til det anførte og 3)	at arkene er udfyldt i overensstemmelse med stk. 1.
 § 33. Ved udløbet af den tid, der er  

 fastsat for prøven, tilkendegiver de tilsynsførende, at tiden  

 er udløbet, og indsamler de opgavebesvarelser, der ikke er  

 afleveret.
 § 34. Alle eksemplarer af opgavesættene skal  

 blive i prøvelokalet, indtil de tilsynsførende har  

 tilkendegivet, at prøven er afsluttet.
Stk. 2. Prøvedeltagere, der afleverer ved  

 prøvens afslutning, kan tage opgavesæt og ark, der ikke  

 indgår i besvarelsen, ud af prøvelokalet.
Prøvedeltagere,  

 der afleverer tidligere, kan afhente dette materiale umiddelbart efter  

 prøvens afslutning.
 § 35. Sprogcentret kan tillade, at  

 prøvedeltagerne medbringer og anvender skrivemaskine eller personlig  

 computer ved skriftlige prøver, samt at prøvedeltagerne  

 anvender sprogcentrets eventuelle computere, jf. bilag 3. Prøvetiden  

 er den samme som for prøvedeltagere, der ikke anvender computer.
 Stk. 2. Forstanderen skal før prøven meddele  

 prøvedeltageren vilkårene for benyttelse af egen  

 computer/printer, herunder i hvilket omfang sprogcentret under prøven  

 kan tilbyde teknisk assistance til prøvedeltagerens eget udstyr, og  

 for forsikringsforhold, mens prøvedeltagerens eget udstyr befinder sig  

 på sprogcentret.
 Stk. 3. Reglerne om brug af computer ved prøverne  

 fremgår af bilag 3.
 Stk. 4. Integrationsministeriet kan bestemme, at sprogcentret  

 skal indberette oplysninger om brug af computer ved prøver.
 Stk. 5. Prøvedeltagere, der anvender skrivemaskine  

 eller computer, samles i særskilt lokale.
§ 36. Forstanderen sender snarest muligt efter  

 prøveafholdelsen opgavesæt og de originale besvarelser til  

 censor sammen med karakterlisten og videregiver opgavesæt og en kopi af  

 besvarelserne til læreren.
Forsendelsen skal indeholde oplysning om  

 antal besvarelser, prøvens art samt ugedag, dato og klokkeslæt  

 for prøven.
 Stk. 2. Karakteren fastsættes efter drøftelse  

 mellem censor og lærer, når censor har modtaget resultatet af  

 forcensuren, som udsendes af ministeriet umiddelbart efter  

 prøveafholdelsen.
 Stk. 3. I bedømmelsen indgår en vurdering af  

 opgavebesvarelsens læselighed og øvrige fremtræden.
Stk. 4. Hvis der ikke opnås enighed om en fælles  

 bedømmelse, fastsættes karakteren efter reglerne i  

 karakterbekendtgørelsen.
Censor indfører en bemærkning  

 på karakterlisten om karakterer, som lærer og censor ikke er  

 blevet enige om, og som derfor er fastsat efter reglerne i  

 karakterbekendtgørelsen.
 Stk. 5. Censor sender karakterlisten i underskrevet stand til  

 læreren, der underskriver den og videregiver karakterlisten til  

 forstanderen.
 Stk. 6. Ved Studieprøven underskriver begge censorer  

 karakterlisten, og den censor, der underskriver sidst, fremsender  

 karakterlisten til forstanderen.
 Stk. 7. Senest 7 hverdage efter modtagelsen returnerer censor  

 de bedømte besvarelser til forstanderen.
§ 37. Sprogcentret udleverer de originale  

 besvarelser til prøvedeltagere, der ønsker det, når  

 klagefristen, jf. §§ 54, 57 og 59, er udløbet.
Besvarelser, der  

 ikke er udleveret, kan tilintetgøres efter et år.
 Stk. 2. Prøvedeltagerne har ophavsretten til egne  

 besvarelser.
Kapitel 7 Mundtlige prøver § 38. Den mundtlige del af prøverne  

 afholdes efter de skriftlige prøver.
 Stk. 2. Holdets lærer, henholdsvis den lærer, der  

 er ansvarlig for den enkelte kursists undervisning, er eksaminator ved den  

 mundtlige prøve, jf. dog § 42, stk. 2.
 § 39. Eksaminator udarbejder opgaver til mundtlige  

 prøver ved DAF-modulprøve og DUF-modulprøve.  

 Forstanderen godkender opgaverne efter at have sammenholdt dem med  

 pensumopgivelsen.
 Stk. 2. Integrationsministeriet udarbejder  

 prøvegrundlaget til mundtlige prøver til Almenprøve 1,  

 Almenprøve 2 og Studieprøven, jf. § 11, stk. 1, og  

 sender det sammen med de skriftlige prøver, jf. § 24, stk. 2.
Stk. 3. Med henblik på at kende prøvegrundlaget  

 før prøvens begyndelse ved den mundtlige del af  

 Almenprøve 1, Almenprøve 2 og Studieprøven udleverer  

 forstanderen 5 hverdage før prøvedatoen et eksemplar af  

 prøvegrundlaget til eksaminator.
Forstanderen skal sikre, at  

 eksaminator er orienteret om, at prøvegrundlaget skal hemmeligholdes  

 af eksaminator indtil prøvens begyndelse.
Stk. 4. 5 hverdage før prøvedatoen sender  

 forstanderen et eksemplar af prøvegrundlaget for Almenprøve 1,  

 Almenprøve 2 og Studieprøven til censor.
Forstanderen skal  

 sikre, at censor er orienteret om, at prøvegrundlaget skal  

 hemmeligholdes af censor indtil prøvens begyndelse.
 § 40. Senest 15 hverdage før  

 DAF-modulprøve og DUF-modulprøve afleveres til  

 forstanderen:
 1)	Pensumopgivelse.
 2)	Prøveoplysninger på en af ministeriet udarbejdet  

 blanket.
 3)	Prøvegrundlag, jf. § 3, nr. 2.
Stk. 2. Materialet, jf. stk. 1, afleveres af  

 henholdsvis 1)	eksaminator for så vidt angår holdets pensumopgivelse og  

 prøvegrundlag, der er udarbejdet ud fra denne, og 2)	den enkelte selvstuderende for så vidt angår egen  

 pensumopgivelse.
 Stk. 3. Forstanderen godkender materialet ved sin  

 underskrift.
 Stk. 4. Senest 10 hverdage før prøven sender  

 forstanderen et eksemplar af materialet til censor.
Stk. 5. Hvis censor ikke modtager materialet, eller hvis det  

 er mangelfuldt eller giver anledning til tvivl, retter censor straks  

 henvendelse til eksaminator eller dennes forstander.
Løses problemet  

 ikke, retter censor henvendelse til Integrationsministeriet, som  

 træffer afgørelse i sagen, herunder om prøven kan  

 afholdes.
 § 41. Normalt må samme eksaminator og censor  

 maksimalt eksaminere et antal prøvedeltagere svarende til 6 timers  

 eksamination om dagen.
§ 42. I prøveafviklingen deltager  

 både eksaminator og censor.
Eksaminator skal i censors  

 påhør sikre sig, at prøvedeltageren har opfattet  

 prøvespørgsmålet og er klar over, hvad  

 prøvegrundlaget i øvrigt består af.
Stk. 2. Eksaminator for en selvstuderende udpeges af  

 forstanderen for det prøveafholdende sprogcenter.
Hvis undervisningen  

 inden for prøvegrundlaget har været varetaget af mere end  

 én lærer, udpeger forstanderen en eksaminator til prøven.  

 Hvor en prøvedeltager går til prøve ved et andet  

 sprogcenter, jf. § 13, udpeger forstanderen for det  

 prøveafholdende sprogcenter en eksaminator.
Hvis der foreligger  

 særlige forhold, f.eks. inhabilitet eller sygdom, kan en anden  

 eksaminator udpeges.
 Stk. 3. Hvis censor har forfald, beskikkes eller udpeges en  

 anden censor i henhold til § 16.
§ 43. I det omfang prøvegrundlaget  

 består af prøvespørgsmål, får  

 prøvedeltagerne tildelt prøvespørgsmålene ved  

 lodtrækning, hvor der anvendes uigennemsigtige og ensartede sedler.  

 Alle sedlerne skal fremlægges ved prøvens start, og den enkelte  

 prøvedeltager skal kunne vælge mellem mindst 3 sedler.
Det samme  

 spørgsmål kan være anført på flere sedler,  

 hvis antallet af sedler overstiger 3.
§ 44. Under forberedelse til prøven  

 må en prøvedeltager ikke kunne henvende sig til andre om faglige  

 emner og skal så vidt muligt placeres alene i et lokale.
Hvis flere  

 prøvedeltagere forbereder sig i samme lokale, skal der være en  

 tilsynsførende til stede.
 Stk. 2. Ved Almenprøve 1, Almenprøve 2 og  

 Studieprøven skal en person udpeget af forstanderen være til  

 stede for at hjælpe med det tekniske udstyr og eventuelt give  

 instruktion i proceduren ved prøveaflæggelsen.
Stk. 3. Prøvedeltagere kan gøre notater under  

 forberedelsen og støtte sig til disse ved prøven.
Der skal  

 bruges papir, som sprogcentret udleverer.
Lærer og censor har ret til  

 at se notaterne.
 Stk. 4. Prøvedeltagere skal sikres ro under  

 forberedelsen.
§ 45. Censor bestemmer, hvornår  

 prøven er afsluttet.
Herefter forlader prøvedeltageren  

 lokalet.
 Stk. 2. Prøvedeltagere ved Almenprøve 1,  

 Almenprøve 2 og Studieprøven må ikke tage opgavesæt  

 ud af prøvelokalet, jf. dog § 54, stk. 1.
 § 46. Forstanderen kan tillade, at prøve  

 aflægges på et senere tidspunkt i prøveforløbet for  

 prøvedeltagere, der kommer for sent, hvis forsinkelsen efter  

 forstanderens vurdering er rimeligt begrundet.
 Stk. 2. Censor anfører på karakterlisten, hvis en  

 prøvedeltager er udeblevet.
 § 47. Prøven er offentlig, jf. dog  

 stk. 2.
Stk. 2. Forstanderen kan begrænse adgangen til  

 prøvelokalet af pladsmæssige grunde og kan nægte adgang  

 for og bortvise enkeltpersoner, hvor det findes nødvendigt for at  

 sikre den nødvendige ro og orden.
Forstanderen kan endvidere fravige  

 reglen i stk. 1, hvis der foreligger særlige forhold, f.eks.  

 hensynet til prøvedeltageren.
 Stk. 3. Lyd- og billedoptagelse er ikke tilladt i  

 prøvelokalet eller i forberedelseslokalet.
§ 48. Der censureres efter hver  

 prøvepræstation.
Kun eksaminator og censor må være  

 til stede.
Censor udtaler sin bedømmelse først.
Hvis censor og  

 eksaminator ikke bliver enige om en fælles bedømmelse,  

 fastsættes karakteren efter reglerne i karakterbekendtgørelsen.  

 Censor indfører en bemærkning på karakterlisten om  

 karakterer, som eksaminator og censor ikke er blevet enige om, og som derfor  

 er fastsat efter reglerne i karakterbekendtgørelsen, jf. § 36,  

 stk. 4.
Stk. 2. Inden karakteren meddeles prøvedeltageren,  

 indføres den i karakterlisten.
Karakteren meddeles  

 prøvedeltageren af eksaminator i overværelse af censor.
Stk. 3. Karakteren er endelig, når den er meddelt til  

 prøvedeltageren.
Herefter kan den kun ændres af  

 centerkommunalbestyrelsen eller Integrationsministeriet, jf. §§ 58 og  

 59.
 Stk. 4. Når prøven for de prøvedeltagere,  

 der er anført på karakterlisten for den pågældende  

 dag, er afsluttet, underskriver og daterer eksaminator og censor  

 karakterlisten og afleverer den til forstanderen.
 Stk. 5. Karakterlister til mundtlige prøver skal  

 indeholde rubrikker til angivelse af prøvedato, prøvens art,  

 prøvedeltagerens navn, CPR-nummer og prøvenummer,  

 prøvekarakter, bemærkninger, dato og underskrifter.  

 Integrationsministeriet udformer blanket til karakterliste.
Kapitel 8 Prøveprotokol og prøvebeviser § 49. Ved hvert sprogcenter føres en  

 prøveprotokol.
Ved prøvedagens afslutning indfører  

 forstanderen karaktererne i prøveprotokollen, som kan føres  

 elektronisk.
Integrationsministeriet træffer beslutning om udformning  

 af prøveprotokollen.
 Stk. 2. Karaktererne indføres i prøveprotokollen  

 efter den underskrevne karakterliste.
 Stk. 3. Karakterlisten er sprogcentrets dokumentation for  

 karaktererne, indtil disse er indført i prøveprotokollen.
 Stk. 4. Integrationsministeriet kan bestemme, at kopi af  

 prøveprotokollen indsendes til ministeriet efter hver  

 prøvetermin, eventuelt i elektronisk form.
 Stk. 5. Hvis prøveprotokollen føres elektronisk,  

 fremstilles der efter hver prøve en udskrift, der opbevares på  

 sprogcentret i 30 år.
 § 50. Forstanderen udsteder et prøvebevis  

 for aflagte prøver og beståede prøver.
 Stk. 2. På prøvebeviset anføres navn,  

 CPR-nummer, prøvetidspunkt (måned og år),  

 prøvetype, prøveform, karakter(er) og den beskrivelse af  

 13-skalaen, der fremgår af karakterbekendtgørelsen.  

 Integrationsministeriet udformer blanketter til beviser.
 Stk. 3. Ved Studieprøven udstedes der kun  

 prøvebevis, hvis både den skriftlige og mundtlige del af  

 prøven er bestået, jf. § 11, stk. 3.
 Stk. 4. På prøvedeltagerens anmodning udsteder  

 forstanderen attestation for henholdsvis skriftlig og mundtlig del af  

 prøven, hvis ikke hele Studieprøven er bestået.  

 Integrationsministeriet udformer blanketter til attestation.
Stk. 5. På kursistens anmodning udsteder forstanderen et  

 kursusbevis for deltagelse i undervisning, der fører frem til  

 Almenprøve 1, Almenprøve 2, DAF-modulprøve,  

 DUF-modulprøve og Studieprøven.
Integrationsministeriet  

 udformer blanketter til kursusbevis.
Kapitel 9 Intern evaluering m.v.
 § 51. Der kan foretages intern evaluering af  

 kursistens udbytte af undervisningen på de niveauer eller trin, som  

 ikke afsluttes med en af de i § 4 nævnte prøver.
 § 52. Undervisning i dansk som andetsprog af  

 kursister, der modtager arbejdsløshedsdagpenge, jf. § 27 i lov om  

 undervisning i dansk som andetsprog for voksne udlændinge m.fl. og  

 sprogcentre, afsluttes med en sprogtest.
 Stk. 2. Sprogtesten, som både indeholder en evaluering  

 af kursistens mundtlige og skriftlige færdigheder, gennemføres  

 internt af sprogcentret efter retningslinjer fastsat af  

 Integrationsministeriet.
 Stk. 3. Udgiften til sprogtesten afholdes af  

 Arbejdsformidlingen.
Kapitel 10 Forsøg og dispensation § 53. Integrationsministeriet kan tillade  

 fravigelser af bekendtgørelsen, når de er et led i  

 forsøgs- og udviklingsarbejde.
Samtidig fastsættes  

 forsøgets varighed og rapporteringsformen.
Det er en betingelse, at  

 prøvens anvendelighed som grundlag for fortsat uddannelse ikke  

 forringes.
 Stk. 2. Integrationsministeriet kan dispensere fra  

 bekendtgørelsens regler, når det er begrundet i  

 usædvanlige forhold.
Kapitel 11 Klager § 54. Klage over lærers og censors  

 afgørelse i henhold til denne bekendtgørelse, herunder  

 bedømmelse af prøver, samt klage over  

 prøveforløbet ved et sprogcenter kan af en prøvedeltager  

 indbringes for forstanderen inden to uger efter, at afgørelsen eller  

 karakteren er meddelt prøvedeltageren.
Prøvedeltageren har ret  

 til uden betaling at få udleveret kopi af sin skriftlige  

 opgavebesvarelse og af prøvegrundlaget ved mundtlig prøve.
Stk. 2. Klagen indgives individuelt og skriftligt.
Klagen skal  

 præcisere og begrunde klagepunkterne.
 Stk. 3. Hvis der træffes afgørelse på grund  

 af klage over mangler ved en prøve, har afgørelsen virkning for  

 alle prøvedeltagere, hvis prøve lider af samme mangel.
 § 55. Forstanderen indhenter inden en uge efter  

 modtagelsen af klagen de nødvendige udtalelser til klagen.  

 Udtalelserne afgives inden en frist fastsat af forstanderen på normalt  

 maksimalt to uger.
 Stk. 2. Forstanderen forelægger udtalelserne for  

 klageren, der inden for en frist på normalt en uge gives lejlighed til  

 at komme med sine kommentarer.
§ 56. I sager, hvor klagen ikke vedrører  

 bedømmelse af prøver, træffer forstanderen  

 afgørelse enten om at tilbyde omprøve eller om at afvise  

 klagen.
Ved skriftlige prøver samt ved mundtlige prøver ved  

 Almenprøve 1, Almenprøve 2 og Studieprøven kan  

 omprøve først finde sted ved næste prøvetermin,  

 herunder sygeeksamen, jf. § 5, stk. 2.
Stk. 2. Hvis klagen vedrører bedømmelse af  

 prøver, vurderer forstanderen, om der foreligger omstændigheder,  

 der giver anledning til berettiget tvivl om bedømmelsen, jf.  

 § 58, stk. 1, nr. 1 - 3. Finder forstanderen, at der ikke  

 foreligger sådanne omstændigheder, afvises klagen.
Finder  

 forstanderen, at der er grundlag for berettiget tvivl om bedømmelsen,  

 sendes klagen, samtlige udtalelser og forstanderens udtalelse til  

 centerkommunalbestyrelsen til afgørelse.
Vedrører klagen  

 bedømmelsen af en skriftlig opgavebesvarelse, medsendes den originale  

 opgavebesvarelse, og kopi opbevares på sprogcentret.
 Stk. 3. Klageren skal inden for samme frist som nævnt i  

 § 55, stk. 2, før videresendelsen have lejlighed til at  

 kommentere forstanderens udtalelse.
 § 57. Forstanderens afgørelser efter  

 § 56 kan af klageren indbringes for centerkommunalbestyrelsen inden for  

 en frist af to uger, fra klageren har fået meddelelse om  

 afgørelsen.
 Stk. 2. Klagen indsendes gennem forstanderen, der afgiver en  

 udtalelse i forbindelse med sagens videresendelse til  

 centerkommunalbestyrelsen.
 Stk. 3. Klageren skal inden for samme frist som nævnt i  

 § 55, stk. 2, før videresendelsen have lejlighed til at  

 kommentere forstanderens udtalelse.
§ 58. I sager, hvor klagen ikke vedrører  

 bedømmelse af prøver, træffer centerkommunalbestyrelsen  

 afgørelse enten om at tilbyde omprøve eller om at afvise  

 klagen, jf. § 56, stk. 1. I sager, hvor klagen vedrører  

 bedømmelse af prøver, træffer kommunalbestyrelsen  

 afgørelse enten om at afvise klagen eller om ombedømmelse, jf.  

 § 56, stk. 2. Afgørelse om ombedømmelse  

 forudsætter, 1)	at der ved prøven eller bedømmelsen er forekommet  

 væsentlige proceduremæssige mangler, 2)	at en censor i sin udtalelse anbefaler, at karakteren hæves,  

 eller 3)	at der foreligger andre særlige omstændigheder, der  

 giver anledning til berettiget tvivl om bedømmelsen.
 Stk. 2. Hvis bedømmelsen er foretaget af en censor,  

 beskikket af Integrationsministeriet, indsender centerkommunalbestyrelsen den  

 originale opgavebesvarelse til Integrationsministeriet til  

 ombedømmelse, hvori beskikkede censorer inddrages.
 Stk. 3. En klage kan ikke resultere i en lavere karakter.
 § 59. Centerkommunalbestyrelsens afgørelser  

 kan af klageren indbringes for Integrationsministeriet inden for en frist af  

 to uger, fra klageren har fået meddelelse om afgørelsen.
 Stk. 2. Klagen stiles til Integrationsministeriet og sendes  

 gennem centerkommunalbestyrelsen, der afgiver en udtalelse i forbindelse med  

 videresendelsen til Integrationsministeriet.
 Stk. 3. Klageren skal inden for samme frist, som er  

 nævnt i § 55, stk. 2, før indsendelsen til  

 Integrationsministeriet have lejlighed til at kommentere  

 centerkommunalbestyrelsens udtalelse.
 Stk. 4. Integrationsministeriet træffer  

 afgørelse, jf. § 58, stk. 1 og 3.
§ 60. Klage over en forstanders afgørelser  

 i øvrigt omfattet af denne bekendtgørelse kan af kursisten  

 eller den selvstuderende indbringes for centerkommunalbestyrelsen inden to  

 uger efter, at afgørelsen er meddelt kursisten.
Reglerne om klage i  

 bekendtgørelse om undervisning i dansk som andetsprog for voksne  

 udlændinge m.fl. og sprogcentre finder tilsvarende anvendelse.
Kapitel 12 Overtrædelse af regler § 61. Hvis der under eller efter prøven  

 konstateres overtrædelser af regler i denne bekendtgørelse eller  

 i karakterbekendtgørelsen eller andre regler, indberetter forstanderen  

 det straks til Integrationsministeriet og orienterer straks skriftligt de  

 prøvedeltagere, som har deltaget i prøven.
 Stk. 2. Integrationsministeriet indhenter gennem forstanderen  

 udtalelser fra sagens parter og kan bestemme, at prøvebevis eller  

 attestation, jf. § 50, stk. 1 og 4, for den eller de  

 pågældende prøvedeltagere tilbageholdes, indtil sagen er  

 afgjort.
 Stk. 3. Integrationsministeriet træffer afgørelse  

 om at hæve karakteren, give tilbud om omprøve eller afvise  

 sagen.
Kapitel 13 Ikrafttræden m.v.
 § 62. Bekendtgørelsen træder i kraft  

 den 23. februar 2002.
 Stk. 2. Samtidig ophæves bekendtgørelse nr. 108  

 af 19. februar 1999 om prøver inden for undervisning i dansk som  

 andetsprog for voksne udlændinge m.fl.
Indholds- og bilagsfortegnelse Indholdsfortegnelse:
 Side:
§§ 1-10 Overordnede og generelle regler om prøver 1 §§ 11-13 Regler for de enkelte prøver 2 §§ 14-18 Opgavekommission, censorer m.fl.
3 §§ 19-22 Hjælpemidler m.v.
3 § 23 Bortvisning fra prøve 4 §§ 24-37 Skriftlige prøver 4 §§ 38-48 Mundtlige prøver 6 §§ 49-50 Prøveprotokol og prøvebeviser 8 §§ 51-52 Intern evaluering m.v.
8 § 53 Forsøg og dispensation 8 §§ 54-60 Klager 8 § 61 Overtrædelse af regler 10 § 62 Ikrafttræden m.v.
10 Bilagsfortegnelse:
Bilag 1 Prøvernes indhold 12 Bilag 2 Tilladte hjælpemidler 17 Bilag 3 Supplerende regler om brug af computer 18 Ministeriet for Flygtninge, Indvandrere og  

 Integration, den 12. februar 2002 Bertel Haarder /Jette Lou Bilag 1 Februar 2002 Bekendtgørelse om prøver  

 inden for undervisning i dansk  

 som andetsprog for voksne  

 udlændinge m.fl.
Prøvernes indhold 1. Almenprøve 1 Prøven består af en skriftlig og en mundtlig  

 del.
 Der aflægges prøve i  

 læseforståelse, skriftlig fremstilling, lytteforståelse og  

 mundtlig kommunikation.
Den skriftlige del af prøven aflægges  

 individuelt.
Den mundtlige del af prøven aflægges individuelt  

 eller parvis.
Læseforståelse I prøven indgår to delprøver.
Disse  

 kan komme i en anden rækkefølge end den her angivne.
Delprøve 1 Prøvegrundlaget er en eller flere tekster med  

 faktuelle informationer (opslagstekster, informerende tekster,  

 udfyldningstekster).
 Ved prøven vurderes om prøvedeltageren kan  

 skanne og finde konkrete informationer, evt. kombineret med udfyldning af  

 blanketter m.v.
Delprøve 2 Prøvegrundlaget er en eller flere informerende  

 eller fortællende tekster og evt. en udfyldningstekst.
 Ved prøven vurderes om prøvedeltageren kan  

 læse intensivt og forstå indholdet i detaljer, forstå  

 holdninger og hensigt, evt. kombineret med udfyldning af blanketter m.v.
Den samlede tekstlængde for delprøve 1 og  

 delprøve 2 er 4 - 6 normalsider.
Hvis der indgår opslagstekster,  

 kan omfanget forøges med ca. 5 normalsider.
Teksterne er autentiske og  

 kan være tilpassede til prøveformål.
 Prøvetiden for delprøve 1 og delprøve  

 2 er i alt 1½ time.
Skriftlig fremstilling I prøven indgår to delprøver.
Delprøve 1 består af skriftlig udformning af en formel, kort  

 besked, henvendelse, klage, opslag m.v.
Prøvegrundlaget er to opgaver, hvoraf  

 prøvedeltageren vælger den ene.
Opgaverne er bundne.
 Der angives ingen længde på besvarelsen.
 Ved prøven vurderes om prøvedeltageren kan  

 få budskabet igennem, herunder give faktuelle oplysninger, udtrykke  

 holdninger og påvirke og udtrykke sig relevant i enkel,  

 forståelig form.
Delprøve 2 består af skriftlig udformning af et uformelt brev  

 eller lignende.
 Prøvegrundlaget er en bunden opgave.
 Besvarelsens længde skal være på ca.100  

 ord.
 Ved prøven vurderes om prøvedeltageren kan  

 få budskabet igennem, herunder beskrive og fortælle i  

 længere sammenhængende form, udtrykke holdninger og påvirke  

 og udtrykke sig relevant i enkel, forståelig form.
 Prøvetiden for delprøve 1 og delprøve  

 2 er i alt 1½ time.
Lytteforståelse Prøven består af lytning til lydbånd  

 eller videobånd.
 Prøvegrundlaget er en eller flere autentiske eller  

 konstruerede, informerende hverdagstekster.
 Prøvetiden er ca. 15 minutter.
 Ved prøven vurderes om prøvedeltageren kan  

 forstå faktuelle informationer.
Mundtlig kommunikation Prøven består af 3 dele: en monolog, et  

 interview og en samtale.
Del 1 og 2 Prøvegrundlaget er et billede, en billedserie el.  

 lign., ledsaget af en overskrift og nogle spørgsmål.
 Del 1 består af mundtlig beskrivelse ud fra  

 billedet, billedserien el. lign.
 Ved prøven vurderes om prøvedeltageren kan  

 beskrive og fortælle sammenhængende og forståeligt i enkel  

 og flydende form.
 Del 2 består af et interview.
 Prøvegrundlaget er ovennævnte billede,  

 billedserie el. lign. med stikord eller spørgsmål, der danner  

 udgangspunkt for interviewet om et emne.
 Ved prøven vurderes om prøvedeltageren kan  

 forstå spørgsmål, give oplysninger og udtrykke holdninger  

 i enkel og forståelig form.
Del 3 Prøvegrundlaget er en simuleret situation med en  

 problemløsning.
 Prøven består af en samtale.
 Ved prøven vurderes om prøvedeltageren kan  

 forstå samtalepartneren, udveksle oplysninger, udtrykke holdninger og  

 påvirke i enkel, forståelig, relevant og flydende form.
 Forberedelsestiden er ½ time (heri indgår  

 lytteforståelsen).
 Prøvetiden for del 1, del 2 og del 3 er i alt ½  

 time inklusive votering.
 Ved parvis prøveaflæggelse er  

 prøvetiden for del 1, del 2 og del 3 i alt ½ time eksklusive  

 votering.
2. Almenprøve 2 Prøven består af en skriftlig og en mundtlig  

 del.
 Der aflægges prøve i  

 læseforståelse, skriftlig fremstilling, lytteforståelse og  

 mundtlig kommunikation.
Den skriftlige del af prøven aflægges  

 individuelt.
Den mundtlige del af prøven aflægges individuelt  

 eller parvis.
Læseforståelse I prøven indgår to delprøver.
Disse  

 kan komme i en anden rækkefølge end den her angivne.
Delprøve 1 Prøvegrundlaget er en eller flere informerende  

 tekster eller opslagstekster.
 Ved prøven vurderes om prøvedeltageren kan  

 skanne en tekst med faktuelle informationer og forstå og sammenholde  

 konkrete oplysninger.
Delprøve 2 Prøvegrundlaget er en eller flere fortællende  

 sagprosatekster.
 Ved prøven vurderes om prøvedeltageren kan  

 læse intensivt og forstå detaljer, holdninger og hensigt og drage  

 slutninger på baggrund af tekstens oplysninger.
Den samlede tekstlængde for delprøve 1 og  

 delprøve 2 er 10 -15 normalsider.
Hvis der indgår  

 opslagstekster, kan omfanget forøges med ca. 5 normalsider.
Teksterne  

 er autentiske og kan være tilpassede eller konstruerede til  

 prøveformål.
 Prøvetiden for delprøve 1 og delprøve  

 2 er i alt 2 timer.
Skriftlig fremstilling I prøven indgår to delprøver.
Delprøve 1 består af skriftlig udformning af et formelt eller  

 uformelt brev eller henvendelse.
Prøvegrundlaget er en tekst, ofte i form af et  

 brev.
Tekstens længde må ikke være på mere end ca.  

 250 ord.
 Der angives ingen længde på besvarelsen.
Ved prøven vurderes om prøvedeltageren kan  

 informere, beskrive, fortælle, udtrykke holdninger og synspunkter og  

 påvirke.
Det vurderes, om prøvedeltageren kan udtrykke sig i  

 umiddelbart forståelig og relevant form.
Delprøve 2 består af skriftlig udformning af en længere,  

 sammenhængende fremstilling.
Prøvegrundlaget er to opgaver, hvoraf  

 prøvedeltageren vælger den ene.
Opgaverne kan evt. suppleres med  

 illustrationer eller andet grafisk materiale.
 Besvarelsens længde skal være på ca. 200  

 ord.
Ved prøven vurderes om prøvedeltageren kan  

 fortælle i længere, sammenhængende form, udtrykke  

 holdninger og synspunkter, sammenfatte, uddybe og begrunde.
Det vurderes, om  

 prøvedeltageren kan udtrykke sig i umiddelbart forståelig  

 form.
 Prøvetiden for delprøve 1 og delprøve  

 2 er i alt 2 ½ time.
Lytteforståelse Prøvegrundlaget er en eller flere autentiske eller  

 konstruerede hverdagstekster, f.eks. nyhedsudsendelser, reportager,  

 debatudsendelser på lydbånd eller videobånd.
 Forberedelsestiden er ca. 15 minutter.  

 Prøvedeltageren tager notater, der må bruges til at referere og  

 besvare spørgsmål.
 Ved prøven vurderes om prøvedeltageren kan  

 forstå såvel faktuelle informationer som holdningsprægede  

 udsagn, identificere kommunikationshensigten og drage slutninger.
Mundtlig kommunikation I prøven indgår tre dele: en monolog, et  

 interview og en samtale.
Del 1 og 2 Prøvegrundlaget er et billede, ledsaget af en  

 overskrift og nogle spørgsmål.
 Del 1 består af mundtlig beskrivelse ud fra  

 billedet.
 Ved prøven vurderes om prøvedeltageren kan  

 give en sammenhængende fremstilling, beskrive, fortælle og  

 sammenligne i umiddelbart forståelig og flydende form.
 Del 2 består af et interview.
 Prøvegrundlaget er ovennævnte billede med  

 stikord eller spørgsmål, der danner udgangspunkt for interviewet  

 om et emne.
 Ved prøven vurderes om prøvedeltageren kan  

 forstå spørgsmål, give oplysninger, udtrykke holdninger og  

 synspunkter i umiddelbart forståelig og flydende  

 form.
Del 3 Prøvegrundlaget er en simuleret situation med en  

 problemløsning.
 Prøven består af en samtale, hvori der  

 indgår improvisation.
 Ved prøven vurderes om prøvedeltageren kan  

 forstå samtalepartneren, stille og besvare spørgsmål,  

 påvirke, udtrykke holdninger og synspunkter, begrunde og perspektivere.  

 Det vurderes, om prøvedeltageren kan udtrykke sig i umiddelbart  

 forståelig, relevant og flydende form.
 Forberedelsestiden er i alt ½ time (heri indgår  

 lytteforståelsen).
 Prøvetiden for lytteforståelse og mundtlig  

 kommunikation, del 1, del 2 og del 3 er i alt ½ time inklusive votering.
 Ved parvis prøveaflæggelse er  

 prøvetiden for lytteforståelse og mundtlig kommunikation, del 1,  

 del 2 og del 3 i alt ½ time eksklusive votering.
3. DAF-modulprøve Prøven består af en skriftlig og en mundtlig  

 del.
 Den skriftlige del består af en tal- og symboldiktat  

 og en instruktionsopgave, og den mundtlige del består af  

 tekstlæsning med referat og samtale.
 Prøverne aflægges individuelt.
Skriftlig del Tal- og symboldiktat.
 Prøvegrundlaget er en tekst bestående af tal  

 og symboler til diktat.
 Prøvetiden er 10 minutter.
 Ved prøven vurderes om prøvedeltageren kan  

 forstå og notere fagsproglig terminologi og symboler inden for  

 regning/matematik, mål og vægt.
 Instruktionsopgaven består af læsning af en  

 instruktion og udfyldning af målestoksblad.
 Prøvegrundlaget er en skriftlig instruktion og et  

 målestoksblad.
 Prøvetiden er 50 minutter.
 Ved prøven vurderes om prøvedeltageren kan  

 læse intensivt og forstå almen fagsproglig terminologi og handle  

 i overensstemmelse med instruktionen.
Mundtlig del Prøven består af læsning af en  

 sagprosatekst og efterfølgende mundtligt referat og uddybende samtale  

 om teksten.
 Prøvegrundlaget er en ekstemporal sagprosatekst  

 (2-3 normalsider) med et arbejdsmarkedsrelateret indhold.
Teksten skal emnemæssigt ligge inden for  

 opgivelserne.
Pensum: ca. 40 normalsider fordelt på mindst tre  

 forskellige temaer.
 Forberedelsestid: 30 minutter.
 Prøvetiden er 30 minutter inklusive votering.
Ved prøven vurderes prøvedeltagerens evne  

 til at læse helhedsorienteret og til at sætte tekstens indhold  

 ind i en arbejdsmarkedsrelateret sammenhæng.
Vurderingen baseres  

 på helheden i fremstillingen.
4. DUF-modulprøve Prøven består af en skriftlig og en mundtlig  

 del.
 Den skriftlige del består af en kommenteringsopgave,  

 og den mundtlige del består af tekstlæsning med referat og  

 samtale.
 Prøverne aflægges individuelt.
Skriftlig del Prøven består af et skriftligt resumé  

 med efterfølgende kommentering på baggrund af en læst  

 sagprosatekst.
Prøvegrundlaget er 2 opgaver, hvoraf  

 prøvedeltageren vælger den ene.
Opgaven er en ekstemporal  

 sagprosatekst (1-2 normalsider).
 Besvarelsens længde er ca. 350 ord i alt.
 Prøvetiden er 3 timer.
Ved prøven vurderes prøvedeltagerens evne  

 til at udtrykke sig relevant og forståeligt i længere  

 sammenhæng og med bredde og variation i ordforrådet.
Desuden  

 vurderes evnen til at fokusere, sammenfatte og kommentere holdninger og  

 synspunkter og argumentere for fremsatte synspunkter.
Mundtlig del Prøven består af læsning og mundtlig  

 tolkning af en ekstemporal fiktionstekst eller sagprosatekst.
Prøvegrundlaget er kortere fiktions- og  

 sagprosatekster (2-3 normalsider), der i videst muligt omfang  

 repræsenteres ligeligt, og som emnemæssigt skal ligge inden for  

 opgivelserne.
Pensum er ca. 50 normalsider fordelt på mindst tre  

 forskellige temaer.
 Prøvedeltageren refererer teksten, og der  

 føres en uddybende samtale med udgangspunkt i teksten.
 Forberedelsestid: 30 minutter.
 Prøvetiden er 30 minutter inklusive votering.
Ved prøven vurderes prøvedeltagerens evne  

 til at læse helhedsorienteret og finde frem til tekstens budskab og til  

 at sætte teksten ind i en kulturel og samfundsmæssig  

 sammenhæng.
Vurderingen baseres på helheden i fremstillingen.
5. Studieprøven i dansk som andetsprog Prøven består af en skriftlig og en mundtlig  

 del.
Den skriftlige del af prøven består af  

 læseforståelse og skriftlig fremstilling.
Den mundtlige del  

 består af lytteforståelse og mundtlig kommunikation.
 Der aflægges prøve i  

 læseforståelse, skriftlig fremstilling, lytteforståelse og  

 mundtlig kommunikation.
 Prøverne aflægges individuelt.
Skriftlig del Læseforståelse I prøven i læseforståelse indgår  

 der to prøver: en prøve med en opgave i skanning og en  

 prøve med en opgave i intensiv læsning og en opgave i  

 nærlæsning.
De tre opgaver benævnes delprøve 1,  

 delprøve 2 og delprøve 3.
Delprøve 1 Prøvegrundlaget er en eller flere opslagstekster  

 og/eller informerende tekster.
 Ved prøven vurderes om prøvedeltageren kan  

 skanne, lokalisere og uddrage specifikke informationer.
Delprøve 2 Prøvegrundlaget er informerende eller  

 fortællende sagprosatekster.
 Ved prøven vurderes om prøvedeltageren kan  

 læse intensivt, forstå indholdet i detaljer og uddrage det  

 væsentlige.
Delprøve 3 Prøvegrundlaget er en informerende eller  

 fortællende, konstrueret tekst.
 Ved prøven vurderes om prøvedeltageren kan  

 nærlæse ved at udnytte syntaktisk og leksikalsk viden.
 Den samlede tekstlængde for delprøve 1,  

 delprøve 2 og delprøve 3 er 35 - 40 normalsider.
 Teksterne i delprøve 1 og delprøve 2 er  

 autentiske, men kan være tilpassede prøveformål.
 Prøvetiden er i alt 90 minutter.
 Ved delprøve 1 er der en tidsbegrænsning.
Skriftlig fremstilling Prøven i skriftlig fremstilling består af  

 skriftlig udformning af en længere, sammenhængende tekst.
 Prøvegrundlaget er tre opgaver, hvoraf  

 kursisten vælger en.
De tre opgaver er af almen karakter og adskiller  

 sig kun emnemæssigt.
Opgaverne kan være suppleret med billeder  

 eller andet grafisk materiale.
 Prøvetiden er 3 timer.
 Besvarelsens længde skal være på ca. 400  

 ord.
Ved prøven vurderes om prøvedeltageren kan  

 analysere og videregive faktuel information i relevant form.
Det vurderes om  

 prøvedeltageren kan ræsonnere, perspektivere, vurdere og  

 eksemplificere samt tage stilling til et udsagn og underbygge dette med en  

 relevant og sammenhængende argumentation.
Desuden vurderes det, om  

 prøvedeltageren kan udtrykke sig umiddelbart forståeligt,  

 præcist og nuanceret og med en korrekthed, der sikrer, at der ikke  

 forekommer væsentligt meningsforstyrrende elementer i besvarelsen.
Mundtlig del Lytteforståelse I prøven i lytteforståelse indgår der  

 to delprøver.
Disse kan komme i en anden rækkefølge end  

 den her angivne.
Delprøve 1 Prøvegrundlaget er en autentisk eller konstrueret  

 tekst til oplæsning eller på lydbånd.
 Teksten er af informerende karakter.
 Ved prøven vurderes om prøvedeltageren kan  

 forstå teksten detaljeret ved at udnytte et præcist og hurtigt  

 aktiveret ordforråd.
Delprøve 2 Prøvegrundlaget er en autentisk eller konstrueret  

 tekst til oplæsning eller på lydbånd.
 Teksten er af informerende karakter.
 Ved prøven vurderes om prøvedeltageren kan  

 forstå konkrete informationer og uddrage væsentlige udsagn,  

 holdninger og problemstillinger.
 Prøvetiden for delprøve 1 og delprøve  

 2 er i alt 60 minutter, der fordeles med 30 minutter til hver  

 delprøve.
 Prøvetiden er eksklusive prøvedeltagerens  

 gennemlæsning af teksten på opgavearket og inklusive  

 ordbogsopslag (delprøve 1) og eksklusive prøvedeltagerens  

 gennemlæsning af opgavearket  og oplæsningen eller  

 afspilningen (delprøve 2).
Mundtlig kommunikation Prøven i mundtlig kommunikation består af to  

 opgaver: præsentation og en samtale om et emne.
Prøvegrundlaget er et opgaveark, der angiver tre  

 emner.
Emnerne er almene og ofte aktuelle.
Syv dage før første prøvedato  

 tildeles prøvedeltageren de tre emner.
Prøvedeltageren  

 forbereder sig på alle tre emner.
Ved prøven tildeles  

 prøvedeltageren et af de tre emner ved lodtrækning.
Dette emne  

 danner grundlag for prøven.
Ved prøven vurderes om prøvedeltageren kan  

 fortælle, beskrive, forklare, vurdere og argumentere samt udtrykke sig  

 i længere sammenhængende, struktureret form.
Det vurderes  

 desuden, om prøvedeltageren kan udtrykke sig umiddelbart  

 forståeligt, relevant, præcist, varieret og flydende.
 Prøvetiden er 30 minutter inklusive  

 votering.
Bilag 2 Februar 2002 Bekendtgørelse om prøver  

 inden for undervisning i dansk  

 som andetsprog for voksne  

 udlændinge m.fl.
 Oversigt over tilladte hjælpemidler ved  

 prøver i dansk som andetsprog for voksne  

 udlændinge m.fl.
Prøve Skriftlig del og mundtlig forberedelse Almenprøve 1:
 Alle ordbøger må anvendes.
 Almenprøve 2:
 Alle ordbøger må anvendes.
 DUF-modulprøve:
 Alle ordbøger må anvendes.
 DAF-modulprøve:
 Alle ordbøger må anvendes.
 Passer, lineal og vinkelmåler skal medbringes.
 Studieprøven:
 Dansk-dansk ordbøger må anvendes, dog ikke ved  

 prøverne i læseforståelse.
 Kursisten har selv ansvaret for at medbringe de til  

 prøven tilladte hjælpemidler og skriveredskaber, herunder  

 passer, lineal og vinkelmåler ved DAF-modulprøve.
 Sprogcentret skal stille et antal eksemplarer af  

 dansk-dansk ordbøger og danske retskrivningsordbøger til  

 rådighed ved skriftlige og ved forberedelsen til mundtlige  

 prøver.
 Sprogcentret kan stille øvrige tilladte  

 hjælpemidler, herunder ordbøger i fremmedsprog-dansk,  

 dansk-fremmedsprog og fremmedsprog-fremmedsprog til rådighed på  

 sprogcentret i det omfang, centret råder over dem.
Det er tilladt at medbringe selvproducerede  

 ordbøger, hvis der ikke findes autoriserede ordbøger fra  

 kursistens modersmål til dansk og omvendt.
Den prøveansvarlige  

 skal godkende ordbogsmaterialet inden prøven.
Bilag 3 Februar 2002 Bekendtgørelse om prøver  

 inden for undervisning i dansk  

 som andetsprog for voksne  

 udlændinge m.fl.
 Supplerende regler om brug af computer ved skriftlige  

 prøver inden for undervisning i dansk som andetsprog for voksne  

 udlændinge m.fl.
1. Sprogcentrets computer eller egen computer 1.1. Sprogcentret kan tilbyde prøvedeltagere, der  

 skønnes at være rutinerede i brug af computer, at bruge  

 sprogcentrets computere ved de skriftlige prøver.
Sprogcentret skal  

 udarbejde retningslinjer for, på hvilken måde sprogcentrets  

 computere fordeles til prøvedeltagerne, hvis der er flere  

 ansøgere end antallet af computere.
 1.2. Sprogcentret kan give tilladelse til, at  

 prøvedeltagere selv medbringer og anvender en computer, der opfylder  

 kravene under pkt. 2.1 og 2.2.
 2. Krav til computeren mv.
 2.1. En computer, der benyttes ved en prøve,  

 må ikke være udstyret med faciliteter, der gør det muligt  

 under prøven at udveksle oplysninger med andre computere mv.
 2.2. Der må benyttes tekstbehandling inklusive  

 stavekontrol og synonymordbog samt elektroniske udgaver af de  

 ordbøger, der er tilladt som hjælpemidler ved prøverne,  

 jf. bilag 2.
3. De skriftlige prøver 3.1. Antallet af tilsynførende ved prøver  

 med computere fastsættes af forstanderen under hensyntagen til de  

 lokale praktiske forhold, hvorunder prøven afvikles.
 3.2. Computerne skal opstilles sådan, at  

 prøvedeltagerne ikke har mulighed for at læse hinandens  

 skærmtekster.
 3.3. Prøvedeltagere har selv ansvaret for under  

 prøven at foretage den nødvendige løbende lagring af  

 teksten, herunder periodisk fremstilling af back-up og sikkerhedskopi.
3.4. Prøvedeltagerne, der benytter sprogcentrets  

 computere, skal have mulighed for at foretage udskrivning (udprintning)  

 på sprogcentrets printere under prøven.
For  

 prøvedeltagere, der benytter egen computer, skal det på  

 forhånd være fastlagt, i hvilket omfang sprogcentret stiller  

 printer til rådighed, og hvordan udprintning foregår.
3.5. Forstanderen skal fastlægge procedure for  

 udskrivning, så det er muligt entydigt at identificerer hvert enkelt  

 udskrevet ark.
Hvis sprogcentrets identifikation af udskrifterne også  

 indebærer tidsangivelse på udskrifterne, kræves det, at de  

 udskrifter (besvarelsesark), der indgår i den opgavebesvarelse, der  

 afleveres til bedømmelse, også er forsynet med tidspunkt.  

 Proceduren skal endvidere sikre, at en prøvedeltager kun har adgang  

 til sine egne udskrifter.
Det praktiske arrangement i forbindelse med  

 udskrivningen må ikke virke unødvendigt forstyrrende på de  

 øvrige prøvedeltagere eller på  

 prøveafviklingen.
3.6. Hvis der anvendes disketter, skal tomme disketter  

 udleveres af sprogcentret umiddelbart før prøvens start.
De  

 skal være forsynet med sprogcentrets navn, og prøvedeltageren  

 skriver sit navn og prøvenummer på.
Disketten skal afleveres til  

 den tilsynsførende samtidig med aflevering af opgavebesvarelsen.
3.7. Opgavebesvarelsen skal ved prøvetidens  

 udløb foreligge på papir.
Det er prøvedeltageren, der  

 selv foretager udvælgelsen af de udskrevne ark, der ønskes  

 afleveret til bedømmelse.
Disketter eller back-up filer  

 bedømmes ikke.
 3.8. Forstanderen skal sikre, at der kan ydes teknisk  

 bistand under prøven til at afhjælpe eventuelle tekniske  

 problemer med skolens udstyr.
 3.9. Forstanderen skal have meddelt prøvedeltagere,  

 der anvender egen computer/printer, om og i hvilket omfang sprogcentret under  

 prøven kan tilbyde teknisk assistance til prøvedeltagernes eget  

 udstyr.
3.10. Hvis der under prøven opstår  

 strømsvigt eller andre problemer med benyttelse af edb-udstyret, som  

 ikke umiddelbart kan afhjælpes/udbedres, fortsættes prøven  

 uden benyttelse af computer.
Hvis problemerne medfører  

 væsentlige gener for prøvens afvikling, herunder problemer med  

 hensyn til udskrivning af opgavebesvarelser eller dele heraf, retter  

 sprogcentret straks henvendelse til Integrationsministeriet, som  

 træffer bestemmelse om det videre forløb af den  

 pågældende prøve.
 3.11. Hvis betingelserne i 2.1. og 2.2. ikke overholdes,  

 eller hvis prøvedeltageren anvender andre end de disketter, der er  

 udleveret af sprogcentret, opfattes dette som uretmæssigt at skaffe sig  

 hjælp, jf. § 23.
