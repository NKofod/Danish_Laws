 0 3 år 6 mdr.
V = Virksomhedsuddannelse K = Kursus på teknisk skole varighed angivet i uger * = Svendeprøve Uddannelsen kan påbegyndes 2 gange årligt:
 Den 15. marts og den 1. september.
Adgangsbetingelser Undervisningspligten opfyldt i henhold til lovgivningen om folkeskolen.
Uddannelsens mål Lærlingen skal i uddannelsestiden opnå erhvervskompetence som skiltemaler  

 i overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse I den skolemæssige del af uddannelsen undervises i fagteori og praktiske  

 færdigheder som nedenfor beskrevet.
 Uddannelsen i virksomheden tilrettelægges i overensstemmelse med de  

 nedenfor beskrevne regler, således af lærlingen opnår en alsidig oplæring,  

 rutine og selvstændighed i fagets arbejdsområder.
 Vejledning til brug ved uddannelsens tilrettelæggelse fås ved henvendelse  

 til:
Malerfagets faglige Fællesudvalg, Amaliegade 31, 1256 København K., tlf.: (01= 15 61 01 Undervisningen på teknisk skole Skoleopholdene indeholder såvel teoretisk som praktisk orientering og  

 indlæring i de arbejdsfunktioner, metoder, materialer og værktøj, der til  

 enhver tid anvendes i faget, således at skoleundervisningen motiverer,  

 uddyber og supplerer den oplæring, der finder sted i virksomheden.  

 Skoleopholdene omfatter desuden undervisning i obligatoriske fællesfag og i  

 valgfrie fag, Skoleopholdene er fordelt på følgende måde:
 Grundkursus - varighed 10 uger.
Undervisningen er fælles for bygnings-, skilte- og vognmalerlærlinge.
Der  

 undervises i maleteknik, farvelære, tegning og dekoration samt  

 virksomhedslære.
Materialelære, værktøjslære og sikkerhedsforhold er  

 integreret i undervisningen.
 1. fagklasse - varighed 10 uger.
Der undervises i maleteknik, værktøjslære, farvelære, tegning og skrift,  

 materialelære og virksomhedslære.
Sikkerhedsforhold er integreret i  

 undervisningen.
 2. fagklasse - varighed 10 uger.
Der undervises i maleteknik, farvelære, tegning og skrift, skilte- og  

 stilforståelse samt virksomhedslære.
Materialelære, værktøjslære og  

 sikkerhedsforhold er integreret i undervisningen.
 3. fagklasse - varighed 4 uger.
Der undervises i maleteknik, virksomhedslære, skrift, tegning og  

 dekoration samt materialelære.
Værktøjslære og sikkerhedsforhold er  

 integreret i undervisningen.
Uddannelse i virksomheden Følgende uddannelsesmål skal opfyldes virksomheden:
 1. Praktikperiode (praktiktid indtil 1. fagklasse):
For at blive fortrolig med udførelsen af almindeligt forekommende  

 arbejdsopgaver skal lærlingen i denne periode have oplæring og træning i  

 bund- og færdigbehandling af emner til skilte samt silketryksopgaver og  

 skriftarbejde - herunder tegning, skrivning og skæring.
Lærlingen skal  

 endvidere have kendskab ti fagets sikkerhedsbestemmelser og materialer, samt  

 til pasning af værktøj og apparatur.
 Endelig skal lærlingen bibringes forståelse af fagets skabende, æstetiske  

 og farvemæssige sider.
 2. Praktikperiode:
 For under faglig vejledning af blive i stand til at varetage almindeligt  

 forekommende arbejdsopgaver, skal lærlingen i denne periode have oplæring og  

 træning i mere omfattende skiltemaleropgaver, herunder såvel traditionelle  

 som serigrafiske skilteopgaver samt deltage i fototekniske processer.
 Lærlingen skal præsenteres for varierede arbejdsopgaver, der giver  

 mulighed for at arbejde med faget i hele dets bredde - og herunder medvirke  

 ved løsning af mere kreative og farvemæssige opgaver.
 3. Praktikperiode:
 For at lærlingen ved læretidens udløb i den afsluttende svendeprøve får  

 mulighed for at dokumentere sin evne til selvstændigt, kreativt og rutineret  

 at varetage sit fags arbejdsopgaver, skal der i denne periode gives oplæring  

 og træning under fagligt opsyn i selvstændigt at planlægge, beskrive og  

 udføre alsidigt skiltemalerarbejde.
Svendeprøve I umiddelbar forlængelse af det sidste skoleophold afholdes svendeprøve  

 med en varighed på 2 uger.
 Ovenstående regler for uddannelse i virksomheden er fastsat af  

 lærlingerådet i henhold til Lærlingelovens § 24, stk. 5.
