 Ved lov nr. 396 af 13. juni 1990 om ændring af straffeloven og  

 retsplejeloven m.v. blev bl.a. § 36 i lov om ægteskabets * retsvirkninger,  

 jf. lovbekendtgørelse nr. 628 af 15. september 1986, ophævet med virkning fra  

 den 1. oktober 1990.
 I den anledning meddeler Civilretsdirektoratet herved, at cirkulære nr. 5  

 af 23. januar 1958 om godkendelse af ægtepagter og * cirkulæreskrivelse af 8.  

 januar 1985 om specifikationskrav for værdipapirer, registreret i  

 værdipapircentralen, bortfalder med virkning fra den * 1. oktober 1990.
 Ophævelsen af retsvirkningslovens § 36 træder som nævnt i kraft den 1.  

 oktober 1990. Ophævelsesloven indeholder ikke * overgangsregler, hvorfor  

 ægtepagter fra og med den 1. oktober 1990, uanset oprettelsestidspunkt, ikke  

 længere skal godkendes.
 Baggrunden for ophævelsen af retsvirkningslovens § 36 er ifølge  

 bemærkningerne til lovforslaget, at det i dag må anses for overflødigt ved *  

 godkendelse af ægtepagter at påse, om hustruens interesser varetages ved  

 ægtepagten.
 Frem til og med den 30. september 1990 vil Civilretsdirektoratet finde det  

 rettest at behandle ansøgninger om godkendelser af * ægtepagter efter  

 retsvirkningslovens § 36 som hidtil, bortset fra at man på baggrund af det  

 ovenstående bør være tilbageholdende med at * afslå godkendelse af en  

 ægtepagt med den begrundelse, at den vil være til væsentlig skade for  

 hustruen.
I sager, der ikke er færdigbehandlet den 1. oktober 1990, bør ansøgningen  

 returneres til ansøgeren med bemærkning, at statsamterne * ikke længere har  

 mulighed for at meddele godkendelse af ægtepagter.
Ansøgeren bør samtidig  

 orienteres om, at en ægtepagt ifølge * retsvirkningslovens § 37 skal  

 tinglyses for at opnå gyldighed.
 P.M.V.
C.
Rosholm / Jens K.
A.
Dinesen Til samtlige statsamter, heriblandt Københavns Overpræsidium, samt  

 rigsombudene på Færøerne og i Grønland.
