 Herved bekendtgøres lov om afgift af chokolade- og  

 sukkervarer m.m., jf. lovbekendtgørelse nr. 636 af 20. oktober 1988, med de  

 ændringer, der følger af § 8 i lov nr. 700 af 22. november 1988, § 12 i lov  

 nr. 825 af 19. december 1989, § 3 i lov nr. 496 af 24. juni 1992, § 4 i lov  

 nr. 1035 af 19. december 1992 og § 11 i lov nr. 1073 af 23. december 1992.
Afgift af chokolade- og sukkervarer Afgiftspligtigt vareområde § 1.  (* 1) Af følgende varer svares afgift til  

 statskassen:
 1. Chokolade og chokoladevarer, kakaomasse,  

 kakaopulver, kakaosmør og kakaopræparater af enhver art.
 2. Lakridssaft, lakrids og lakridsvarer af enhver art.  

 Pulveriseret lakridsrod og blandinger af salmiak og lakridsrod o.lign.
 3. Masser helt eller delvis fremstillet af mandler,  

 nødder eller andre kerner af enhver art samt varer af sådanne masser.
 4. Konfekt, bolsjer, dragevarer, skummasse, skumvarer,  

 fondant, sukrede korn o.lign. tilsat essenser eller farve samt i øvrigt  

 sukkervarer af enhver art.
 5. Tyggegummi.
 6. Kandiseret frugt og frugtskal samt andre  

 kandiserede varer med undtagelse af skaller af citrusfrugter.
 7. Sukkade, marmelade og tilsvarende varer, når de er  

 formet i plader, stænger, figurer o.lign.
 8. Vafler, der er pålagt eller på anden måde er i  

 forbindelse med chokolade, skummasse eller masser helt eller delvis af  

 mandler, nødder eller kerner, medmindre vaflerne afsættes i blandinger med  

 afgiftsfri vafler, biskuit o.lign. i et sådant forhold, at antallet af vafler  

 ikke overstiger 25 pct. af det samlede antal stykker i blandingen, og  

 vaflerne ikke efter punkt 10 betragtes som erstatningsvarer for eller  

 efterligninger af chokoladevarer.
 9. Kager, kiks o.lign. delvis bestående af skummasse,  

 når bagværket ikke udgør mindst to tredjedele af varens rumfang.
 10. Andre varer, der efter en samlet bedømmelse af  

 deres beskaffenhed og anvendelse samt den måde, hvorpå de markedsføres, kan  

 betragtes som efterligninger af eller erstatningsvarer for de varer, der er  

 nævnt under 1-8.
 Stk. 2.  Fritaget for afgift efter kap. 1 er:
 1. Varer hvis udlevering i medfør af § 34 i lov om  

 apotekervæsenet, jf. lovbekendtgørelse nr. 248 af 2. juli 1962, er forbeholdt  

 apotekerne.
 2. Pulvere med indhold af kakao, der udelukkende  

 falholdes som bestemt til fremstilling af kakaodrikke.
 3. Kakao- og chokolademælk samt andre kakaoholdige  

 mælkeprodukter, der er færdigfremstillede til forbrug.
 4. Buddingpulver, dessertpulver, fromagepulver og  

 kagepulver med indhold af kakao.
Stk. 3.  (* 4) For de i stk. 2, nr. 2, 3 og 4, nævnte  

 varer er fritagelsen betinget af, at indholdet af kakao udgør mindre end  

 henholdsvis 30 pct., 5 pct. og 25 pct. af varens vægt, og at vedkommende  

 fabrikant, varemodtager eller grossist på tydelig måde deklarerer  

 kakaoindholdet i de for varerne udfærdigede fakturaer, prislister o.lign.  

 samt på varernes detailemballage.
For de i stk. 2, nr. 3, nævnte varer er  

 fritagelsen yderligere betinget af, at varerne efter deres beskaffenhed eller  

 anvendelse ikke kan betragtes som erstatningsvarer for eller efterligninger  

 af beskattede chokolade- og sukkervarer.
Afgiftssatsen § 2.  Afgiften udgør 12 kr. 50 øre pr. kg af den  

 afgiftspligtige vægt.
 Stk. 2.  Den afgiftspligtige vægt er varernes nettovægt.
Registrerede virksomheder § 3.  (* 3) Erhvervsmæssig fremstilling af de i § 1,  

 stk. 1, nævnte varer må kun finde sted i virksomheder, som er registreret hos  

 de statslige told- og skattemyndigheder.
 Stk. 2.  Den, der erhvervsmæssigt fremstiller overtræk  

 af chokolade, kakao eller erstatning herfor til varer, der fremstilles i  

 virksomheden og ikke er afgiftspligtige efter denne lov, skal anmelde  

 fremstillingen af overtræk til registrering hos de statslige told- og  

 skattemyndigheder, medmindre fremstillingen alene består i, at der til  

 indkøbt afgiftsberigtiget overtræk tilsættes yderligere fedtstoffer  

 (kokosolie o.lign.).
 Stk. 3.  Virksomheder, der afsætter afgiftsfri varer med  

 overtræk af chokolade, kakao eller erstatning herfor udelukkende fra egne  

 detailudsalg, kan af de statslige told- og skattemyndigheder fritages for  

 registrering efter stk. 2, når antallet af udsalg ikke overstiger 3.
Stk. 4.  Forinden registrering sker, skal virksomhedens  

 lokaler være godkendt af de statslige told- og skattemyndigheder.
Godkendelse  

 kan nægtes eller tilbagekaldes, hvis lokalerne er indrettet på en sådan måde,  

 at de statslige told- og skattemyndigheders kontrol efter § 23 ikke kan  

 udføres på rimelig måde.
Tilbagekaldes godkendelsen, bortfalder  

 registreringen.
 Stk. 5.  Til de registrerede virksomheder udstedes et  

 bevis for registreringen.
 § 4.  (* 3) Virksomheder, der driver mellemhandel med  

 afgiftspligtige varer, og virksomheder, der afsætter afgiftspligtige varer  

 fra 6 eller flere detailudsalg, som ejes af virksomheden, kan anmelde  

 virksomheden til registrering hos de statslige told- og skattemyndigheder.
 Stk. 2.  Til de registrerede virksomheder udstedes et  

 bevis for registreringen.
 § 5.  (* 4) Registrerede virksomheder er berettiget  

 til fra udlandet eller fra registrerede virksomheder at modtage  

 afgiftspligtige varer, uden at afgiften er berigtiget, såfremt varerne er  

 bestemt til:
1. Fremstilling af afgiftspligtige varer, 2. videresalg en gros eller 3. afsætning fra 6 eller flere detailudsalg, der ejes  

 af virksomheden.
 Stk. 2.  (* 3) (* 4) Såfremt en registreret virksomhed,  

 der fremstiller eller driver mellemhandel med afgiftspligtige varer, ejer  

 mindre end 6 detailudsalg, kan de statslige told- og skattemyndigheder  

 tillade, at varerne til disse udsalg modtages, uden at afgiften er  

 berigtiget, såfremt virksomhedens salg af afgiftspligtige varer til andre  

 handlende overstiger salget gennem de detailudsalg, der ejes af virksomheden,  

 beregnet efter engrosværdien.
Opgørelse af den afgiftspligtige vægt § 6.  I virksomheder, der er registreret efter § 3,  

 stk. 1, opgøres den afgiftspligtige vægt for en afgiftsperiode på grundlag af  

 udleveringen fra virksomhedens godkendte lokaler i perioden af varer, som er  

 fremstillet af virksomheden eller tilført virksomheden efter § 5, uden at  

 afgiften er berigtiget.
Såfremt den tilstedeværende beholdning af varer, der  

 er fremstillet af virksomheden eller tilført denne til videresalg, er mindre  

 end forskellen mellem mængden af de fremstillede eller således tilførte varer  

 og mængden af de udleverede varer, medregnes det manglende kvantum i  

 udleveringen.
Stk. 2.  (* 3) I virksomheder, der er registreret efter  

 § 3, stk. 2, foretages opgørelsen af den afgiftspligtige vægt på grundlag af  

 mængden af færdigfremstillet overtræk af chokolade, kakao eller erstatning  

 herfor i afgiftsperioden.
De statslige told- og skattemyndigheder vil dog  

 kunne tillade, at opgørelsen sker på grundlag af mængden af det overtræk, der  

 er anvendt til de af virksomheden udleverede afgiftsfri varer.
 § 7.  I virksomheder, der er registreret efter § 4,  

 opgøres den afgiftspligtige vægt for en afgiftsperiode på grundlag af  

 tilgangen til virksomheden i perioden af varer, som er tilført virksomheden  

 efter § 5, uden at afgiften er berigtiget.
 Stk. 2.  (* 3) Virksomheder, hvis salg af  

 afgiftspligtige varer uden berigtigelse af afgift udgør mere end halvdelen af  

 det samlede salg af afgiftspligtige varer beregnet efter engrosværdien, kan  

 af de statslige told- og skattemyndigheder få tilladelse til at opgøre den  

 afgiftspligtige vægt efter reglerne i § 6. Tilladelsen er betinget af, at  

 virksomhedens lokaler kan godkendes af de statslige told- og  

 skattemyndigheder.
 § 8.  (* 4) I den afgiftspligtige vægt, opgjort efter  

 § 6 og § 7, fradrages:
 1. Varer, der leveres til en anden registreret  

 virksomhed efter § 5.
 2. Varer, der leveres til udlandet.
 3. Varer, der anvendes til fremstilling af andre  

 varer, der er afgiftspligtige efter reglerne i dette kapitel.
 4. Varer, der inden for virksomheden anvendes alene i  

 den hensigt at prøve varens beskaffenhed.
 5. Varer, der leveres til fremstilling af varer, hvis  

 udlevering i medfør af § 34 i lov om apotekervæsenet, jf. lovbekendtgørelse  

 nr. 248 af 2. juli 1962, er forbeholdt apotekerne.
 6. Varer, der på grund af beskadigelse eller lignende  

 er blevet uanvendelige, samt varer, der er gået tabt ved indbrud, brand eller  

 forlis.
 7. Varer, der returneres til virksomheden, såfremt  

 køberen godtgøres varens pris indbefattet afgiften.
 8. Varer, der fritages for afgift efter § 9, stk. 2 og  

 3.
 Stk. 2.  Virksomheder, der fremstiller konsum-is og  

 efter § 3, stk. 2, er registreret for fremstilling af overtræk af chokolade,  

 kakao eller erstatning herfor, kan foretage et fradrag på 45 pct. i den  

 afgiftspligtige vægt opgjort efter § 6, stk. 2.
 Stk. 3.  Skatteministeren kan fastsætte nærmere regler  

 for afgiftsfritagelse efter stk. 1 og afgiftsnedsættelse efter stk. 2.
Afgiftsfritagelse § 9.  (* 4) Skatteministeren kan godtgøre afgift af  

 varer, der anvendes til fremstilling af afgiftsfri varer, som leveres til  

 udlandet.
Afgiftsbeløb på under 50 kr. udbetales ikke.
 Stk. 2.  Skatteministeren kan fastsætte regler om  

 afgiftsfrihed for varer, der af registrerede virksomheder leveres til de i  

 toldlovens § 22 omhandlede diplomatiske repræsentationer, internationale  

 institutioner m.v. samt de hertil knyttede personer.
 Stk. 3.  Skatteministeren kan, når forholdene taler  

 derfor, tillade, at afgiftspligtige varer fritages for afgift, når de  

 anvendes til fremstilling af varer, som ikke er omfattet af afgiftspligten,  

 og som ikke ved modtagelse fra udlandet ville være afgiftspligtige efter  

 kapitel 3.
 Stk. 4.  Skatteministeren kan fastsætte regler om  

 godtgørelse af afgift for varer, der leveres til udlandet.
Afgift af varer, der modtages fra udlandet § 10.  (* 4) Der betales afgift af afgiftspligtige  

 varer, der indføres fra steder uden for EF eller indføres fra visse områder,  

 der ikke er omfattet af de pågældende EF-landes afgiftsområde, medmindre  

 varerne tilføres en registreret virksomhed eller er fritaget efter § 11.  

 Afgiften afregnes efter reglerne i toldlovens kapitel 8, jf. dog stk. 2.
 Stk. 2.  For varer, der indføres af en virksomhed  

 registreret efter § 82 i toldloven, finder reglerne i § 10 a tilsvarende  

 anvendelse.
§ 10 a.  (* 4) I andre tilfælde svares afgiften i  

 forbindelse med varemodtagelsen her i landet, medmindre varerne modtages  

 efter reglerne i § 5 eller er omfattet af § 11. Erhvervsdrivende  

 varemodtagere skal, inden varerne afsendes fra udlandet, anmelde sig hos de  

 statslige told- og skattemyndigheder.
Anmeldelsen er gældende for 5 år.
Stk. 2.  De i stk. 1 nævnte erhvervsdrivende  

 varemodtagere skal efter udløbet af hver måned og senest den 15. i den  

 følgende måned til de statslige told- og skattemyndigheder angive mængden af  

 de varer, virksomheden har modtaget i måneden.
Andre varemodtagere skal  

 angive ved modtagelsen.
Angivelsen skal være underskrevet af varemodtageren.
Stk. 3.  Afgiften skal indbetales til de statslige told-  

 og skattemyndigheder senest samtidig med indsendelse af den i stk. 2 nævnte  

 angivelse.
Udgør afgiften under 50 kr., kan indbetaling af beløbet undlades.
 Stk. 4.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
Stk. 5.  De statslige told- og skattemyndigheder kan  

 pålægge en virksomhed, der gentagne gange ikke betaler afgiften rettidigt, at  

 afgive angivelse ved varernes modtagelse.
De statslige told- og  

 skattemyndigheder kan endvidere pålægge virksomheden at betale afgiften ved  

 varernes modtagelse.
 Stk. 6.  Bestemmelserne i lovens § 12, stk. 2 og 4, §  

 13, stk. 1, 1. og 2. pkt., § 18, § 23 og § 24 finder tilsvarende anvendelse.
 Stk. 7.  Skatteministeren kan fastsætte regler for  

 angivelse og indbetaling af afgiften.
 § 11.  (* 4) Der er afgiftsfrihed for varer, der  

 indføres eller modtages fra udlandet, i samme omfang og under tilsvarende  

 betingelser som fastsat for afgiftsfrihed efter merværdiafgiftslovens § 29,  

 stk. 3.
Regnskabsbestemmelser § 12.  Virksomheder, der opgør den afgiftspligtige  

 vægt efter § 6, skal føre et regnskab over tilgangen af uberigtigede varer  

 efter § 5 og udleveringen af afgiftspligtige varer.
Virksomheder, der  

 fremstiller afgiftspligtige varer, skal tillige føre et regnskab over råvarer  

 og fremstilling af afgiftspligtige varer.
 Stk. 2.  Virksomheder, der opgør den afgiftspligtige  

 vægt efter § 7, stk. 1, skal føre regnskab over varer, der er tilført  

 virksomheden fra andre registrerede virksomheder eller fra udlandet, uden at  

 afgiften er berigtiget.
 Stk. 3.  Varer, som en virksomhed, der opgør den  

 afgiftspligtige vægt efter § 6, modtager, uden at afgiften er berigtiget,  

 skal lagermæssigt holdes adskilt fra virksomhedens beholdning af varer,  

 hvoraf afgiften er berigtiget.
 Stk. 4.  (* 3) De statslige told- og skattemyndigheder  

 fastsætter nærmere bestemmelser vedrørende de registrerede virksomheders  

 regnskabsførelse.
§ 13.  Ved overførsel af afgiftspligtige varer mellem  

 registrerede virksomheder efter § 5 skal der udstedes en faktura med  

 oplysning om leverandørens og modtagerens navn og adresse, varens art, mængde  

 og afgiftspligtige vægt.
Det samme gælder ved udlevering af afgiftspligtige  

 varer, der er fremstillet af virksomheden, eller som er tilført denne efter §  

 5, når virksomheden opgør den afgiftspligtige vægt efter § 6. Kopi af  

 fakturaer skal opbevares af leverandøren i 5 år efter overførslen eller  

 udleveringen af varerne.
 Stk. 2.  (* 3) De statslige told- og skattemyndigheder  

 kan fastsætte nærmere regler om fakturaer og om overførsel af varer som nævnt  

 i stk. 1.
Afregning af afgiften § 14.  (* 3) Afgiftsperioden er måneden.
 Stk. 2.  Registrerede virksomheder skal efter udløbet af  

 hver måned og senest den 15. i den følgende måned til de statslige told- og  

 skattemyndigheder angive vægten af de varer, hvoraf virksomheden skal betale  

 afgift, jf. §§ 6, 7 og 8. Angivelsen skal være underskrevet af virksomhedens  

 ansvarlige ledelse.
 Stk. 3.  Afgives den i stk. 2 omhandlede angivelse ikke  

 inden udgangen af den nævnte frist, kan de statslige told- og  

 skattemyndigheder inddrage registreringen af virksomheden, indtil den  

 manglende angivelse er de statslige told- og skattemyndigheder i hænde.
§ 15.  (* 2) (* 3) (* 4) Afgiften af den månedlige  

 udlevering af varer efter § 6, stk. 1, og afgiften af den månedlige  

 fremstilling af overtræk eller af den månedlige udlevering af varer med  

 afgiftspligtigt overtræk efter § 6, stk. 2, skal være indbetalt senest den  

 15. i den følgende måned.
Udgør afgiften under 50 kr., kan erhvervsdrivende  

 undlade at indbetale beløbet.
Stk. 2.  Afgiften af den tilgang af varer, der i en  

 måned er sket til en virksomhed, som opgør den afgiftspligtige vægt efter §  

 7, stk. 1, skal være indbetalt senest den 15. i den 2. måned efter varernes  

 tilgang.
Hvis der består et økonomisk interessefællesskab mellem en  

 virksomhed, der opgør den afgiftspligtige vægt efter § 6, og en virksomhed,  

 der opgør den afgiftspligtige vægt efter § 7, stk. 1, f.eks. således, at den  

 ene virksomhed er interesseret i det økonomiske udbytte af den anden  

 virksomhed, kan skatteministeren dog bestemme, at afgiften af varer, som den  

 virksomhed, der opgør vægten efter § 7, stk. 1, har modtaget fra den  

 pågældende anden virksomhed, skal indbetales senest den 15. i den måned, der  

 følger efter varernes tilgang.
Udgør afgiften under 50 kr., kan  

 erhvervsdrivende undlade at indbetale beløbet.
 Stk. 3.  Efter regler fastsat af skatteministeren kan de  

 statslige told- og skattemyndigheder mod sikkerhed yde indtil 2 måneders  

 henstand med indbetaling af afgift efter stk. 1 og 2.
Stk. 4.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr.
Er der ydet  

 henstand efter stk. 3 med indbetaling af afgift, forfalder afgiften til  

 betaling ved udløbet af henstandsperioden.
 Stk. 5.  Skatteministeren fastsætter de nærmere regler  

 for afgiftens indbetaling.
 § 16.  (* 3) De statslige told- og skattemyndigheder  

 kan pålægge en virksomhed, der ikke betaler afgift rettidigt, at afgive  

 angivelsen for kortere perioder end en måned.
 Stk. 2.  De statslige told- og skattemyndigheder kan  

 endvidere pålægge en virksomhed, der ikke betaler afgift rettidigt, en  

 kortere betalingsfrist end den i § 15 angivne eller kræve, at der stilles  

 sikkerhed for afgiftens betaling.
 § 17.  (* 3) Betales forfalden afgift ikke senest den  

 14. dag efter betalingsfristens udløb, kan de statslige told- og  

 skattemyndigheder inddrage registreringen af virksomheden, indtil de  

 forfaldne afgifter er betalt.
 § 18.  Såfremt det konstateres, at en virksomhed har  

 afgivet urigtig angivelse af afgiftstilsvaret, således at virksomheden har  

 betalt for lidt i afgift, afkræves virksomheden det skyldige beløb til  

 betaling senest 14 dage efter påkrav.
Stk. 2.  (* 3) Kan størrelsen af det afgiftsbeløb, som  

 påhviler virksomheden, ikke opgøres på grundlag af virksomhedens regnskaber,  

 kan de statslige told- og skattemyndigheder foretage en skønsmæssig  

 ansættelse af afgiftstilsvaret.
Afgørelsen skal indeholde oplysning om den i  

 stk. 3 nævnte klageadgang.
Stk. 3.  Virksomheden kan indbringe ansættelsen for det  

 efter § 37 i lov om almindelig omsætningsafgift (merværdiafgift) nedsatte  

 nævn.
Begæring om indbringelse for nævnet skal være fremsat over for de  

 statslige told- og skattemyndigheder senest 4 uger efter, at virksomheden er  

 gjort bekendt med ansættelsen.
 Stk. 4.  (* 2) Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 § 18 a.  (* 5) Der skal betales et gebyr på 65 kr. for  

 erindringsskrivelser vedrørende betaling af afgift.
Råstofafgiften § 19.  (* 1) (* 4) Ved indførsel af varer fra steder  

 uden for EF eller fra visse områder, der ikke er omfattet af de pågældende  

 EF-landes afgiftsområde, betales en råstofafgift, der udgør: pr. kg 1. Ubehandlede akajounøddekerner (toldtariffens pos.  

 0801), ubehandlede mandelkerner (pos. 0802), ubehandlede abrikos- og  

 ferskenkerner (pos. 1212), kakaobønner (pos. 1801) 18 kr. 75 øre 2. Behandlede akajounøddekerner (pos. 0801, 1106 eller  

 2008), behandlede mandelkerner (pos. 0802, 1106 eller 2008), behandlede  

 abrikos- og ferskenkerner (pos. 1212 eller 2008) 22 kr. 50 øre 3. Ubehandlede og behandlede paranøddekerner (pos.  

 0801, 1106 eller 2008), ubehand-lede og behandlede valnøddekerner,  

 pistachenøddekerner, pekannøddekerner (pos. 0802, 1106 eller 2008),  

 ubehandle-de hasselnøddekerner (pos. 0802), kakaoskaller, kakaoaffald (pos.  

 1802), restprodukter fra udvinding af olier af afgiftspligtige stenfrugt- og  

 nøddekerner (herunder ikke jordnødder) (pos. 2306), medmindre varen skønnes  

 uegnet til menneskeføde 12 kr. 50 øre 4. Behandlede hasselnøddekerner (pos. 0802, 1106 eller  

 2008) 15 kr. 00 øre 5. Mandler i skal (pos. 0802) 9 kr. 40 øre 6. Hasselnødder i skal (pos. 0802 og 2008), jordnødder  

 uden skal (pos. 1202) 6 kr. 25 øre 7. Behandlede jordnødder (pos. 1202 eller 2008) 7 kr.  

 50 øre 8. Ubehandlede og behandle-de kokosnøddekerner (pos.  

 0801, 1106 eller 2008), jordnødder i skal (pos. 1202) 3 kr. 75 øre Stk. 2.  Råstofafgiften afregnes efter reglerne i  

 toldlovens kapitel 8, jf. dog stk. 3.
 Stk. 3.  For varer, der indføres af en virksomhed  

 registreret efter § 82 i toldloven, finder reglerne i § 10 a tilsvarende  

 anvendelse.
 Stk. 4.  Ved modtagelse af varer fra andre EF-lande  

 svares afgiften i forbindelse med varemodtagelsen her i landet.  

 Bestemmelserne i lovens § 10 a finder tilsvarende anvendelse.
 Stk. 5.  Til behandlede varer efter stk. 1 henføres en  

 vare af den nævnte art, der er afhindet, skåret, hakket, knust, saltet eller  

 ristet, samt mel, pastaer o.lign. af afgiftspligtige nødder og kerner  

 (herunder ikke jordnødder).
 Stk. 6.  Den afgiftspligtige vægt er varernes nettovægt.
 § 19 a.  (* 1) Af her i landet avlede varer af de i §  

 19, stk. 1, nævnte arter svares en råstofafgift med de for de pågældende  

 varer i § 19, stk. 1, fastsatte afgiftssatser.
 Stk. 2.  Den afgiftspligtige vægt er varernes nettovægt.
 § 19 b.  (* 1) (* 3) Den, der med henblik på salg  

 avler råstofafgiftspligtige varer, skal registreres hos de statslige told- og  

 skattemyndigheder, hvis omsætningen af afgiftspligtige varer ekskl. afgifter  

 overstiger 10.000 kr. årligt.
 Stk. 2.  I virksomheder, der er registreret efter stk.  

 1, opgøres den afgiftspligtige vægt for en afgiftsperiode på grundlag af  

 udleveringen fra virksomheden af afgiftspligtige varer i afgiftsperioden.
 § 19 c.  (* 1) Bestemmelserne i § 12, stk. 4, og §§  

 14-18 a finder tilsvarende anvendelse på de efter § 19 b registrerede  

 virksomheder.
 § 20.  (* 4) Fritaget for afgift er:
 1. Varer, der modtages fra udlandet af en efter § 3  

 registreret virksomhed til fremstilling af varer, der er afgiftspligtige  

 efter kapitel 1.
 2. Varer, der anvendes til fremstilling af varer, hvis  

 udlevering i medfør af § 34 i lov om apotekervæsenet, jf. lovbekendtgørelse  

 nr. 248 af 2. juli 1962, er forbeholdt apotekerne.
 Stk. 2.  Skatteministeren kan, når forholdene taler  

 derfor, tillade, at råstofafgiftspligtige varer fritages for afgift, når de  

 anvendes til fremstilling af varer, der ikke i forbindelse med modtagelse fra  

 udlandet er afgiftspligtige efter kapitel 3.
 Stk. 3.  Skatteministeren kan godtgøre afgiften af:
 1. Varer, der overføres til en efter § 3 registreret  

 virksomhed til fremstilling af varer, der er afgiftspligtige efter kapitel 1.
 2. Varer, der anvendes til fremstilling af varer, som  

 leveres til udlandet.
 Stk. 4.  Skatteministeren kan fastsætte regler om  

 godtgørelse af afgift for varer, der leveres til udlandet.
 Stk. 5.  Afgiftsbeløb under 50 kr. udbetales ikke.
 Stk. 6.  Skatteministeren kan fastsætte nærmere regler  

 for afgiftsfritagelse efter stk. 1.
 § 21.  (* 4) Der er afgiftsfrihed for varer, der  

 indføres eller modtages fra udlandet, i samme omfang og under tilsvarende  

 betingelser som fastsat for afgiftsfrihed efter merværdiafgiftslovens § 29,  

 stk. 3.
Dækningsafgiften § 22.  (* 1) (* 4) Af varer under toldtariffens pos.  

 1806, 1901, 1904, 1905, 2008, 2105, 2106 og 2202, der ikke i sig selv er  

 afgiftspligtige efter kapitel 1 eller 2, men som indeholder afgiftspligtige  

 bestanddele, svares ved indførsel fra steder uden for EF eller fra visse  

 områder, der ikke er omfattet af de pågældende EF-landes afgiftsområde, en  

 dækningsafgift.
Afgiften afregnes efter reglerne i toldlovens kapitel 8, jf.  

 dog stk. 2.
 Stk. 2.  For varer, der indføres af en virksomhed  

 registreret efter § 82 i toldloven, finder reglerne i § 10 a tilsvarende  

 anvendelse.
 Stk. 3.  Ved modtagelse af varer fra andre EF-lande  

 svares afgiften i forbindelse med varemodtagelsen her i landet.  

 Bestemmelserne i lovens § 10 a finder tilsvarende anvendelse.
 Stk. 4.  Afgiften svares efter følgende satser på  

 grundlag af vægten af de afgiftspligtige bestanddele:
Kokos 3 kr. 75 øre pr. kg Andre afgiftspligtige bestanddele 12 kr. 50 øre pr. kg Stk. 5.  Ved fortoldningen, udleveringen eller  

 modtagelsen af varer som nævnt i stk. 1 skal vægten af de afgiftspligtige  

 bestanddele angives, og en erklæring herom fra fabrikanten skal fremlægges.
Stk. 6.  I tilfælde af urigtig angivelse beregnes  

 afgiften på grundlag af en af de statslige told- og skattemyndigheder  

 foretagen fastsættelse af vægten af de afgiftspligtige bestanddele.
Denne  

 fastsættelse skal indeholde oplysning om den i stk. 8 nævnte klageadgang.
Stk. 7.  Fremlægges fabrikanterklæring ikke, beregnes  

 afgiften på grundlag af et indhold af afgiftspligtige bestanddele på 50 pct.  

 af varens vægt og med anvendelse af satsen for den højst beskattede af de i  

 varen indeholdte afgiftspligtige bestanddele.
Skønner de statslige told- og  

 skattemyndigheder, at dækningsafgiften, beregnet på grundlag af varens  

 virkelige indhold af afgiftspligtige bestanddele, ville udgøre et højere  

 beløb end det herved udfundne, beregnes afgiften dog på grundlag af en af de  

 statslige told- og skattemyndigheder foretagen fastsættelse af vægten af de  

 afgiftspligtige bestanddele.
Denne fastsættelse skal indeholde oplysning om  

 den i stk. 8 nævnte klageadgang.
Stk. 8.  Varemodtageren kan indbringe en afgørelse efter  

 stk. 6 og 7 for det efter § 37 i lov om almindelig omsætningsafgift  

 (merværdiafgift) nedsatte nævn.
Begæring om indbringelse for nævnet skal være  

 fremsat over for de statslige told- og skattemyndigheder senest 4 uger efter,  

 at varemodtageren er gjort bekendt med ansættelsen.
 Stk. 9.  Bestemmelserne i § 20, stk. 4, og § 21 finder  

 tilsvarende anvendelse på den i stk. 1 fastsatte afgift.
Fællesbestemmelser Kontrolbestemmelser § 23.  (* 3) De statslige told- og skattemyndigheder  

 er berettiget til at foretage eftersyn i de virksomheder, der omfattes af  

 loven, og til at efterse virksomhedernes varebeholdninger, forretningsbøger,  

 øvrige regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelsen af de stk. 1  

 omhandlede eftersyn.
 Stk. 3.  Leverandører af råvarer og emballage til  

 fremstilling af varer, der er afgiftspligtige efter kapitel 1, skal på  

 begæring meddele de statslige told- og skattemyndigheder oplysning om deres  

 leverancer af varer til virksomheder, der fremstiller afgiftspligtige varer.
 Stk. 4.  Erhvervsdrivende skal på begæring meddele de  

 statslige told- og skattemyndigheder oplysninger om deres indkøb af  

 afgiftspligtige varer til virksomheden.
 Stk. 5.  (* 4) De statslige told- og skattemyndigheder  

 er berettiget til at foretage eftersyn af varer under transport, når disse  

 varer erhvervsmæssigt sælges fra udlandet eller erhvervsmæssigt transporteres  

 til andre end registrerede virksomheder.
 Stk. 6.  De statslige told- og skattemyndigheder er  

 berettiget til at foretage eftersyn af varebeholdninger og regnskaber m.v.  

 hos de i stk. 3-5 omhandlede virksomheder.
 § 24.  (* 3) Politiet yder de statslige told- og  

 skattemyndigheder bistand efter regler, der fastsættes efter forhandling  

 mellem skatteministeren og justitsministeren.
 § 25.  Skatteministeren kan fastsætte de bestemmelser  

 om kontrolforanstaltninger, der er nødvendige til lovens gennemførelse.
Straffebestemmelser § 26.  (* 1) (* 4) Med bøde straffes den, der  

 forsætligt eller groft uagtsomt:
 1. Afgiver urigtige eller vildledende oplysninger  

 eller fortier oplysninger til brug for afgiftskontrollen.
 2. Overtræder § 3, stk. 1 eller 2, § 10 a, stk. 1, 2.  

 pkt., eller stk. 2, § 12, stk. 1-3, § 13, stk. 1, § 14, stk. 2, § 19 b, § 23,  

 stk. 2, 3 eller 4.
 3. Tilsidesætter vilkår, der er fastsatte i  

 tilladelser efter § 7, stk. 2, § 9, stk. 3, og § 20, stk. 2.
 4. Undlader at efterkomme et i medfør af § 10a, stk.  

 5, 1. pkt. eller § 16, stk. 1, meddelt påbud.
 5. Fortsætter driften af en afgiftspligtig virksomhed,  

 hvis registrering er bortfaldet eller inddraget efter § 3, stk. 4, § 14, stk.  

 3, eller § 17, og de statslige told- og skattemyndigheder har meddelt  

 virksomheden dette.
 6. Overdrager, erhverver eller tilegner sig varer,  

 hvoraf der ikke er betalt afgift, som skulle have været betalt efter loven,  

 eller forsøger herpå.
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til at unddrage statskassen afgift, straffes med bøde, hæfte eller  

 fængsel indtil 2 år.
 Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 27.  (* 1) Skønnes en overtrædelse ikke at ville  

 medføre højere straf end bøde, kan skatteministeren eller den, han bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt han erkender sig skyldig i overtrædelsen og erklærer sig  

 rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklagekrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 Stk. 4.  (* 1) Når sager om de i § 26 nævnte  

 overtrædelser indbringes for domstolene, behandles de som politisager.  

 Retsmidlerne i retsplejelovens kapitel 73 kan anvendes i samme omfang som i  

 statsadvokatsager.
Andre bestemmelser § 28.  (* 3) Det efter § 37 i lov om almindelig  

 omsætningsafgift (merværdiafgift) nedsatte nævn har den endelige  

 administrative afgørelse af:
 1. Spørgsmål om varers afgiftspligt.
 2. Spørgsmål om, hvilken afgiftssats en afgiftspligtig  

 vare henhører under.
 3. Spørgsmål om den afgiftspligtige vægt.
 4. Klager over de af de statslige told- og  

 skattemyndigheder efter § 18 foretagne skønsmæssige ansættelser.
 5. Klager over fastsættelse af vægten af en vares  

 dækningsafgiftspligtige bestanddele, jf. § 22.
 § 28 a.  (* 3) Skatteministeren kan fastsætte  

 bestemmelser om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 28.
 Stk. 3.  Ministeren kan på eget initiativ tage en  

 afgørelse, der er truffet af de statslige told- og skattemyndigheder, op til  

 nærmere undersøgelse og afgørelse.
§ 28 b.  (* 2) Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgiften.
 § 29.  (* 4) For betaling af afgift efter  

 bestemmelserne i denne lov hæfter den, der som ejer, forpagter eller lignende  

 driver virksomheden for egen regning, samt de i § 10 a nævnte varemodtagere  

 og den, der er i besiddelse af varen.
§ 30.  (Ophævet) § 31.  (* 4) Med steder uden for EF sidestilles med  

 hensyn til bestemmelserne i denne lov Færøerne og Grønland samt Københavns  

 Frihavn.
 § 32.  Andelsforeningers og andre foreningers  

 fremstilling eller fordeling af afgiftspligtige varer sidestilles med hensyn  

 til de i denne lov fastsatte regler med erhvervsvirksomhed.
Overgangs- og ikrafttrædelsesbestemmelser § 33.  Loven træder i kraft den 1. februar 1969.
Stk. 2.  (Udeladt) § 34.  (Udeladt) § 35.  Loven gælder ikke for Færøerne og Grønland.
Skatteministeriet, den 2. august 1993 Ole Stavad / Jan Lyager Olsen (* 1) Lov nr. 700 af 22. november 1988 (indførelse af gebyr for  

 erindringsskrivelse, ændring af pos. numre og udvidelse af råstofafgiften)  

 trådte i karft den 30. november 1988. Udvidelse af råstofafgiften dog først  

 den 1. marts 1989.
(* 2) Lov nr. 825 af 19. december 1989 (bestemmelser om eftergivelse og  

 henstand i lovens § 28 b samt forhøjelse af mindsterentebeløbet fra 10 kr.  

 til 50 kr.) trådte i kraft den 1. januar 1990 (* 3) Lov nr. 496 af 24. juni 1992 (afkortning af kredittiden) trådte i  

 kraft den 1. oktober 1992.
 (* 4) Lov nr. 1035 af 19. december 1992 (ændringer som følge af EF's indre  

 marked) trådte i kraft den 1. januar 1993.
 (* 5) Lov nr. 1073 af 23. december 1992 (forhøjelse af gebyr for  

 erindringsskrivelser) trådte i kraft den 1. april 1993.
