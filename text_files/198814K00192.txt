Nr BTL 192 Betænkning over Forslag til lov om ændring af lov om dyreforsøg   

 Nr L 192 1988-89, 1. samling Afgivet af Retsudvalget Afgivet: 19890526 Udvalget har behandlet lovforslaget i en række møder og har herunder stillet spørgsmål til justitsministeren og finansministeren, som disse har besvaret dels skriftligt, dels i samråd.
 Der er af et flertal stillet ændringsforslag, hvorom henvises til de  

 ledsagende bemærkninger.
 Udvalget anmoder om, at lovforslaget efter 2. behandling henvises til  

 fornyet udvalgsbehandling.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse med det stillede  

 ændringsforslag.
 Et mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse uændret, idet mindretallet kan tilslutte sig, at  

 revisionsklausulen i loven ændres, således at justitsministeren skal  

 fremsætte lovforslag om ændring af loven i folketingsåret 1989-90.
 Mindretallet finder det betænkeligt på det nu foreliggende grundlag at  

 indføje en bestemmelse i loven for at skabe en særskilt og enkeltstående  

 hjemmel til at yde vederlag til de medlemmer af Rådet for Dyreforsøg, der  

 ikke udfører arbejdet som led i deres tjenstlige arbejde.
Mindretallet lægger navnlig vægt på de oplysninger, der er givet af  

 finansministeren og justitsministeren, hvorefter ændringsforslaget berører  

 bestemmelser, der er fastlagt med Lønningsrådets anbefaling og  

 Finansudvalgets tilslutning.
Mindretallet har i den forbindelse noteret sig,  

 at finansministeren er kaldt i samråd om spørgsmålet om særskilt  

 vederlæggelse den 31. maj 1989.
 Mindretallet finder på denne baggrund, at spørgsmålet om indføjelse af en  

 særlig lovbestemmelse om vederlæggelse af medlemmerne af Rådet for Dyreforsøg  

 bør udskydes til overvejelse i forbindelse med det lovforslag, som  

 justitsministeren skal fremsætte i det kommende folketingsår.
 Et andet mindretal (Fremskridtspartiets medlem af udvalget) vil ved  

 2. behandling redegøre for sin stilling til lovforslaget og det stillede  

 ændringsforslag.
Ændringsforslag Af et flertal (S, SF, CD og KRF):
Til teksten 1) Teksten affattes således:
 »I lov nr. 382 af 10. juni 1987 om dyreforsøg foretages følgende  

 ændringer:
 1. I § 10 indsættes efter stk. 4 som nyt stykke:
»Stk. 5. De medlemmer af Rådet for Dyreforsøg, der ikke udfører  

 hvervet som led i deres tjenstlige arbejde, ydes vederlæggelse og godtgørelse  

 for befordring i lighed med ikke-statsansatte, der modtager særskilt  

 vederlæggelse.
Udgiften hertil afholdes af staten.« 2. I § 20, stk. 3, ændres »folketingsåret 1988-89« til:  

 »folketingsåret 1989-90«.' Bemærkninger Til nr. 1 Hensigten med ændringsforslaget er at give hjemmel til udbetaling af  

 vederlag til de medlemmer af Rådet for Dyreforsøg, der ikke i dag modtager  

 vederlag.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
