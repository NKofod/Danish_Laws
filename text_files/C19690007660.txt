I.
Aftalens ikrafttræden, dens område og almindelige principper.
 1. Ved den mellem den danske regering og Færøernes  

 landsstyre den 24. september 1968 indgåede aftale til undgåelse af  

 dobbeltbeskatning m.v., jfr. finansministeriets bekendtgørelse nr. 367 af 10.  

 oktober 1968, er der fastsat en række bestemmelser, der i visse tilfælde,  

 hvor en skattepligtig ville blive udsat for dobbeltbeskatning på grund af  

 sammenstødende skattekrav fra dansk og færøsk side, medfører afvigelser fra  

 skattelovgivningens almindelige regler med hensyn til indkomstbeskatning.
 2. Ved udtrykket "Danmark" forstås i aftalen  

 Konteriget Danmark med undtagelse af Færøerne, og udtrykkene "en del af  

 riget" og "den anden del af riget" forstås som Danmark eller  

 Færøerne, alt efter hvad sammenhængen kræver, jfr. art. 1, stk. 3. Aftalen  

 gælder ikke for Grønland, jfr. art. 1, stk. 2.
 Ved udtrykket "kompetente myndigheder" forstås for så vidt angår  

 Danmark finansministeren, og for så vidt angår Færøerne landsstyret, eller  

 den myndighed i hver af de to dele af riget, som bemyndiges til i henholdsvis  

 finansministerens og landsstyrets sted at behandle spørgsmål i henhold til  

 aftalen, jfr. art. 21.
 3. Aftalen finder for Danmarks vedkommende første gang  

 anvendelse på skatter af indkomst, som udskrives på grundlag af  

 skatteligningen for skatterået 1966-67, jfr. art. 22.
 4. Aftalen kommer uanset statsborgerforhold til  

 anvendelse på fysiske personer, der er bosat enten i Danmark eller på  

 Færøerne, og på danske og færøske juridiske personer, jfr. art. 1, stk. 1.  

 Det er således en forudsætning for aftalens anvendelse, at den pågældende  

 fysiske eller juridiske person opfylder betingelserne for fuld skattepligt i  

 en af de to dele af riget.
5. For Danmarks vedkommende finder aftalen i henhold  

 til art. 2, stk. 1A, anvendelse på indkomstskatten til staten og den  

 kommunale indkomstskat.
Ifølge art. 2, stk. 1C, omfatter aftalen tillige  

 skatter, der udskrives på samme grundlag som de under stk. 1A nævnte skatter.  

 Derimod omfatter aftalen ikke formueskatten til staten.
 6. Aftalen indeholder bestemmelser om gensidig bistand  

 med hensyn til opkrævning af skatter, jfr. nærmere herom under punkt 19.
 7. Aftalens regler til undgåelse af dobbeltbeskatning  

 kan opdeles i 2 afsnit, nemlig dels regler til løsning af den konflikt, der  

 opstår, når en fysisk eller en juridisk person opfylder betingelserne for  

 fuld skattepligt i begge dele af riget, som derfor begge med hjemmel i deres  

 interne lovgivning gør krav på at beskatte den pågældende person af hele hans  

 indkomst, uanset hvorfra indkomsten hidrører, og dels regler til løsning af  

 konflikten mellem den beskatningsret, der kan tilkomme den del af riget,  

 hvorfra en indkomst hidrører, og den beskatningsret, der tilkommer den del af  

 riget, hvor den pågældende fysiske eller juridiske person er bosat og derfor  

 opfylder betingelserne for fuld skattepligt.
 Begge sæt regler kan finde anvendelse i det samme konkrete tilfælde.  

 Opfylder en person betingelserne for fuld skattepligt i begge dele af riget,  

 må det først efter de i art. 3 givne regler fastslås, hvilken af de to dele  

 af riget der skal have ret til at beskatte den pågældende som der bosat.  

 Derefter bestemmes det ved hjælp af de følgende regler, om bopælsområdet skal  

 give afkald på at beskatte visse indkomstarter.
 I tilfælde, hvor en person, der i henseende til beskatningen betragtes som  

 bosat i Danmark, oppebærer indtægter fra Færøerne, og sådan indtægt i  

 overensstemmelse med aftalens bestemmelser kan beskattes på Færøerne, skal  

 Danmark i henhold til art. 15 ved skatteberegningen fradrage et beløb  

 svarende til den del af indkomstskatten, der forholdsmæssigt falder på den  

 indkomst, som Færøerne har ret til at beskatte.
 Indkomst, som Færøerne kan beskatte, skal følgelig medregnes i den her i  

 landet skattepligtige indkomst, men de beregnede skattebeløb skal nedsættes  

 som anført.
 For så vidt angår forholdet mellem Danmark og Færøerne bliver der herefter  

 ikke anvendelse for reglen i ligningslovens § 33 om nedslag i dansk skat for  

 skat erlagt på Færøerne.
II.
Aftalens bestemmelser vedrørende undgåelse af dobbeltbeskatning.
A.
Reglerne om undgåelse af dobbeltbeskatning, når fuld skattepligt  

 foreligger i begge dele af riget.
 8. Har en fysisk person en sådan tilknytning til begge  

 dele af riget, at han opfylder betingelserne for fuld skattepligt i begge  

 dele af riget, altså i begge dele er skattepligtig af hele sin indkomst, må  

 det afgøres, hvilken af de to dele af riget der skal lade sin ret til at  

 betragte den pågældende som fuldt skattepligtig vige.
Fysisk person anses ifølge art. 3, stk. 2, for at være bosat i en del af  

 riget, hvis han der har sin faste bopæl og hjemsted eller stadig opholder sig  

 der, eller i øvrigt i henseende til beskatningen der skal behandles på samme  

 måde som en i den pågældende del af riget bosat person.
Foreligger der fast  

 bopæl i begge dele af riget, skal han anses for bosat i den del af riget, med  

 hvilken han har de stærkeste personlige og økonomiske forbindelser (midtpunkt  

 for sine livsinteresser). Kan spørgsmålet om, hvilken del af riget der skal  

 have beskatningsretten, ikke afgøres på grundlag af de nævnte kriterier,  

 tilkommer beskatningsretten den del af riget, hvor den pågældende  

 sædvanligvis opholder sig.
Såfremt dette kriterium heller ikke fører til en  

 løsning, skal der træffes aftale mellem de kompetente myndigheder i de to  

 dele af riget.
I så fald må sagen derfor forelægges for skattedepartementet.
 En juridisk person anses for at være bosat i den del af riget, hvor den er  

 indregistreret, jfr. art. 3, stk. 4. Er den ikke indregistreret, anses den  

 for at være bosat i den del af riget, hvor bestyrelsen eller den øverste  

 ledelse har sit sæde.
 Et uskiftet dødsbo anses for at være bosat i den del af riget, hvor den  

 afdøde i henhold til de foran gengivne regler skal anses for at have været  

 bosat ved dødsfaldet.
B.
Reglerne om undgåelse af dobbeltbeskatning i tilfælde af konflikt  

 mellem kildeområdets og bopælsområdets beskatningsret.
 9. Reglerne herom findes i aftalens art. 4-12. Til de  

 enkelte artikler bemærkes følgende:
 10. Indkomst af fast ejendom kan ifølge art. 4, stk.  

 1, kun beskattes i den del af riget, hvor den faste ejendom er beliggende.
 Som indkomst af fast ejendom anses såvel indkomst erhvervet ved umiddelbar  

 udnyttelse og brug af den faste ejendom som indkomst ved udleje,  

 bortforpagtning og enhver anden slags anvendelse af ejendommen, samt  

 realisationsfortjeneste ved afhændelse af fast ejendom.
 11. Indkomst af erhvervsvirksomhed eller frit erhverv,  

 som hidrører fra fast driftssted i en del af riget, kan kun beskattes i denne  

 del af riget, jfr. art. 5, stk. 1. Findes der faste driftssteder i begge dele  

 af riget, oppebærer hver del af riget skat af den del af indkomsten, der  

 erhverves fra et fast driftssted inden for den pågældende del af riget.
I art. 5, stk. 2, bestemmes, hvad der skal forstås ved indkomst af  

 erhvervsvirksomhed.
Det bemærkes, at også fortjeneste ved afhændelse af  

 virksomheden eller en del af denne eller af genstande, som anvendes i  

 virksomheden, anses for indkomst af denne art.
I art. 5, stk. 3, er fastsat,  

 hvad der navnlig skal anses for indkomst af frit erhverv.
Endelig henvises  

 til bestemmelserne i art. 6 med hensyn til, hvad der skal forstås ved  

 "fast driftssted" i aftalens forstand.
Med fast driftssted  

 ligestilles plads for byggeforetagende, hvis udførelse har overskredet eller,  

 så vidt det kan forudses, kommer til at overskride et tidsrum af seks  

 måneder, jfr. art. 6, stk. 2.
 Art. 7 indeholder særlige regler om fordelingen af beskatningsretten i  

 tilfælde, hvor et foretagende i en del af riget driver virksomhed i den anden  

 del af riget fra et der beliggende fast driftssted.
 12. Fortjeneste ved skibs- og luftfartsvirksomhed kan  

 ifølge art. 8 kun beskattes i den del af riget, hvor den virkelige ledelse af  

 det foretagende, der driver virksomheden, har sit sæde.
 13. Ifølge art. 9 kan royalty, som erlægges for  

 udnyttelsen af fast ejendom eller for driften af grube eller anden  

 naturforekomst, kun beskattes i den del af riget, hvor den faste ejendom,  

 gruben eller naturforekomsten er beliggende.
 Anden royalty beskattes i den del af riget, hvor indtægtsnyderen er bosat.
 I art. 9, stk. 2, sidste led, er det nærmere angivet, hvad udtrykket  

 "royalty" omfatter.
14. Bestemmelsen i art. 10, stk. 1, medfører som  

 hovedregel, at vederlag for personligt arbejde (herunder ikke medregnet  

 indkomst af frit erhverv og ej heller pensioner og livrenter) beskattes i den  

 del af riget, hvor arbejdet er udført.
En herboende person, der har  

 lønindtægt ved arbejde udført på Færøerne, kan således i almindelighed ikke  

 beskattes i Danmark af den oppebårne løn.
Indtægten skal dog medregnes i den  

 skattepligtige indkomst i Danmark, men de beregnede skatter skal nedsættes  

 som anført i pkt. 7.
Indkomst af arbejde skal dog beskattes i den del af riget, hvor modtageren  

 er bosat, i tilfælde, Indkomst af arbejde, som helt eller hovedsageligt udføres om bord på dansk  

 eller færøsk skib, skal kun beskattes i den del af riget, hvor skibet er  

 hjemmehørende.
Danmark kan således beskatte den indtægt, som færinger  

 indtjener om bord på danske skibe, men sømandsskat betalt af færøske sømænd  

 skal fortsat ved sømandsskattekontorets foranstaltning i henhold til  

 sømandsskattelovens § 28, stk. 5, afgives til Færøernes landskasse.
 Er skibet befragtet på såkaldt bareboat basis af et foretagende  

 hjemmehørende i en af de to dele af riget, skal indkomst af arbejde udført om  

 bord kun beskattes i den del af riget, hvor foretagendets virkelige ledelse  

 har sit sæde.
15. Ifølge art. 11 fritages studerende, lærlinge og  

 lignende, som udelukkende i studie- eller uddannelsesøjemed midlertidigt  

 opholder sig i en del af riget, for beskatning af beløb, som de modtager fra  

 den anden del af riget eller fra udlandet, til underhold, studier eller  

 uddannelse.
Fritagelsen omfatter også beløb, der udbetales som vederlag for  

 tjenesteydelser udført i den del af riget, hvor de midlertidigt opholder sig,  

 forudsat at disse tjenesteydelser har forbindelse med de pågældendes studier  

 eller uddannelse eller er nødvendige for deres ophold.
En færøsk studerende, som opholder sig her for at uddanne sig, kan  

 herefter ikke beskattes af beløb, som han modtager fra Færøerne eller fra  

 udlandet til underhold, studier eller uddannelse; han kan heller ikke  

 beskattes af indtægt ved lønnet arbejde her i landet, for så vidt arbejdet er  

 et led i uddannelsen eller er nødvendigt for hans ophold.
Derimod er han  

 skattepligtig af legater, som han modtager her fra Danmark.
 16. Det bestemmes i art. 12, at indkomst, hvoraf  

 udskiftet dødsbo i henhold til aftalen beskattes i den ene del af riget, ikke  

 tillige kan beskattes hos lodtagere i boet i den anden del af riget.
III.
Indkomstbeskatning ved til- og fraflytning.
 17. For en skattepligtig, som flytter fra den ene del  

 af riget for at bosætte sig i den anden del af riget, ophører  

 indkomstskattepligten i førstnævnte del af riget - for så vidt skattepligten  

 er afhængig af den skattepligtiges bopælsforhold - ved udgangen af det  

 kvartal, hvori flytningen fandt sted, jfr. art. 3, stk. 3. Dette er i  

 overensstemmelse med de endnu for skatteåret 1969-70 gældende danske regler,  

 jfr. ligningslovens § 2A, stk. 1.
 Personer, hvis skattepligt har været bragt til ophør i medfør af  

 ovenstående bestemmelser, skal der til og med skatteåret 1969-70  

 skatteansættes efter reglerne i ligningslovens § 2, stk. 3-5, når de på ny  

 tager bopæl eller skattepligtigt ophold her i landet.
Når kildeskatteloven pr. 1. januar 1970 er trådt i kraft, vil  

 skattepligten ved flytning her fra landet kunne ophøre på et tidligere  

 tidspunkt, nemlig med virkning fra den dato, hvor den skattepligtige  

 dokumenterer at være blevet undergivet beskatning på Færøerne efter reglerne  

 for derboende personer, jfr. nævnte lovs § 1,  nr. 2.
 Ved tilflytning den 1. januar 1970 og derefter vil er med hensyn til  

 skattepligtens indtræden være at forholde i overensstemmelse med reglerne i  

 kildeskatteloven.
IV.
Bestemmelser om udveksling af oplysninger og om gensidig bistand til  

 inddrivelse af skatter.
 18. Art. 17 fastsætter gensidig oplysningspligt for så  

 vidt angår sådanne oplysninger, som står til de kompetente myndigheders  

 rådighed, eller som de kan fremskaffe i henhold til gældende love, og som er  

 nødvendige for gennemførelsen af aftalen eller for at hindre skattesvig.  

 Oplysningerne skal behandles som hemmelige og må kun gøres tilgælgelige for  

 personer, som efter de gældende lovbestemmelser medvirker ved påligningen  

 eller opkrævningen af de af aftalen omfattede skatter.
 Henvendelse fra danske skattemyndigheder om oplysninger fra Færøerne skal  

 ske gennem skattedepartementet.
19. Ifølge art. 18 vil de to dele af riget yde  

 hinanden hjælp og bistand ved opkrævningen af de af aftalen omfattede  

 skatter, herunder tillæg til skatter, renter og omkostninger.
Det er en  

 betingelse for, at et skattekrav fra den ene del af riget kan inddrives i den  

 anden del af riget, at kravet i henhold til lovgivningen i den del af riget,  

 der anmoder om bistand, er eksigibelt.
De dokumenter, som ifølge lovgivningen  

 i den del af riget, som anmoder om bistand, er nødvendige for at godtgøre, at  

 de beløb, der skal inddrives, er eksigible, skal vedlægges begæringen.
På  

 grundlag af disse dokumenter skal der i den del af riget, til hvilken  

 anmodningen om bistand er rettet, foretages opkræving og inddrivelse i  

 overensstemmelse med de i denne del af riget gældende regler.
Man har bemyndiget sømandsskattekontoret, Borgergade 16, 1300 København K,  

 til at varetage ekspeditionen af sager om inddrivelse af danske skattekrav på  

 Færøerne samt sager om inddrivelse af færøske skattekrav i Danmark.  

 Anmodninger om inddrivelse af danske skattekrav på Færøerne vil derfor være  

 at indsende til sømandsskattekontoret, hvorfra de nødvendige blanketter til  

 brug ved iddrivelse vil være at rekvirere.
For så vidt angår den nærmere  

 fremgangsmåde, der skal følges i inddrivelseessager, henvises til de  

 pågældende blanketters tekst.
Det må dog betones, at det er af afgørende  

 betydning for gennemførelsen af en inddrivelsessag, at oplysningerne om  

 skyldnerens adresse på Færøerne er så fuldtstændige som muligt.
 Hver anmodning skal fremsendes i 3 eksemplarer og må kun omfatte en enkelt  

 skatteyder og skatterne for et enkelt skatteår.
 Uanset at skatterestancer er sendt til inddrivelse på Færøerne, kan  

 restancer af statsskatter ved afregning til amtstuen føres til afgang i  

 overensstemmelse med hidtil gældende praksis.
 Anmodning om bistand til inddrivelse kan kun fremsættes, for så vidt der  

 ikke her i landet foreligger tilstrækkelige inddrivelsesmuligheder.
 Anmodning om bistand bør ikke fremsættes, hvis det samlede ubetalte  

 skattebeløb udgør mindre end 100 kr.
 Opmærksomheden henledes på, at bestemmelsen i art. 18 finder anvendelse på  

 danske og færøske skatter fra og med skatteåret 1966-67.
V.
Særlige bestemmelser.
 20. Art. 14 indeholder regler, hvorefter fysiske og  

 juridiske personer i den ene del af riget ikke i den anden del af riget skal  

 kunne undergives en beskatning, som er af anden art, højere eller mere  

 tyngende, end den beskatning, som personer bosat i denne anden del af riget  

 er eller måtte blive undergivet der.
 21. Art. 16 bestemmer, at en skatteyder, der udsættes  

 for dobbeltbeskatning, kan gøre indsigelse herimod over for myndighederne i  

 den del af riget, hvor han er bosat.
 Anses indsigelsen for berettiget, kan vedkommende myndighed - for Danmarks  

 vedkommende skattedepartementet - træffe aftale med myndighederne i den anden  

 del af riget med henblik på undgåelse af dobbeltbeskatning.
 22. I henhold til art. 20 kan de kompetente  

 myndigheder i de to dele af riget ligeledes træffe rimelig afgørelse af  

 ethvert andet spørgsmål, som - uden at være udtrykkeligt reguleret i aftalen  

 - på grund af forskelligheder mellem de i de to dele af riget gældende  

 principper for skattens påligning eller i øvrigt kan opstå vedrørende de  

 direkte skatter.
VI.
Aftalens praktisering.
23. Aftalens regler vil være at praktisere ved selve  

 skatteligningen.
For så vidt angår skatteårene 1966-67 - 1968-69 vil der,  

 såfremt skatteansættelser eller skatteberegninger er foretaget i strid med  

 aftalens bestemmelser, blive tale om genoptagelse af de pågældende  

 ansættelser eller beregninger.
Hvis begæring om regulering af  

 skatteansættelser eller skatteberegninger for de nævnte skatteår i  

 overensstemmelse med aftalens bstemmelser allerede er fremsat eller  

 fremsættes inden den 1. september 1969, bemyndiges skatterådene herved til at  

 genoptage vedkommende ansættelser eller beregninger til fornyet behandling  

 uden forud indhentet bemyndigelse fra statens ligningsdirektorat.
Fremkommer  

 begæringen først efter nævnte tidspunkt, vil bemyndigelse til genoptagelse  

 være at indhente på sædvanlig måde.
 24. Tvivlsspørgsmål med hensyn til aftalens  

 praktisering vil være at forelægge for skattedepartementet.
 Skattedepartementet, den 21. april 1969.
Hans P.
Gøtrik.
/E.
Thielsen.
