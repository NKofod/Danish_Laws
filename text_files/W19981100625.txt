Udtalt, at NetTidende efter Registertilsynets opfattelse ikke kan  

 anmeldes som en offentlig tilgængelig informationsdatabase efter lov om  

 massemediers informationsdatabaser, at NetTidende efter Registertilsynets  

 opfattelse heller ikke kan anses for undtaget fra såvel lov om offentlige  

 myndigheder registre som lov om massemediers informationsdatabaser og dermed  

 kun reguleret af medieansvarsloven og at offentliggørelse af NetTidende i den  

 påtænkte form efter Registertilsynets opfattelse forudsætter, at der  

 tilvejebringes en særskilt lovhjemmel herfor Forskningsministeriet har forespurgt Registertilsynet, hvorvidt det vil  

 være muligt inden for rammerne af lov om offentlige myndigheders registre at  

 iværksætte en elektronisk udgivelse af Statstidende som en videregivelse af  

 oplysninger fra et offentligt, forskriftsbelagt register, eventuelt således  

 at visse af Statstidendes personoplysninger udelades fra den elektroniske  

 udgave.
 Samtidig har Statens Informationstjeneste anmeldt den elektroniske  

 Statstidende til Registertilsynet i henhold til lov om massemediers  

 informationsdatabaser § 6, stk. 1, som en offentlig tilgængelig  

 informationsdatabase.
 Det fremgår af anmeldelsen, at NetTidende omfatter massemedierne  

 Statstidende og Tingbladet, og at Statens Information med etableringen af  

 NetTidende ønsker at give abonnenterne på Statstidende og Tingbladet adgang  

 til at søge elektronisk i de annoncer, der offentliggøres i de to  

 massemedier.
Det fremgår endvidere, at NetTidende skal gøres tilgængelig umiddelbart  

 efter den trykte udgivelse af Statstidende og Tingbladet.
Der vil være visse  

 forskelle i opsætningen af NetTidende i forhold til Statstidende og  

 Tingbladet, hvorimod der indholdsmæssigt ikke vil være forskel.
 Sagen har været behandlet på et møde i Registerrådet, og Registertilsynet  

 skal herefter udtale følgende:
1. Anmeldelse af NetTidende som en offentligt tilgængelig  

 informationsdatabase Lov om massemediers informationsdatabaser, lov nr. 430 af 1. juni 1994,  

 gælder efter lovens § 1, stk. 1, for informationsdatabaser, der er  

 massemedier, eller som drives i tilknytning til en eller flere virksomheder,  

 der udgiver massemedier.
 Loven gælder efter § 1, stk. 2, ikke for informationsdatabaser, hvori der  

 udelukkende er indlagt allerede offentliggjorte periodiske skrifter eller  

 lyd- og billedprogrammer, der er omfattet af medieansvarslovens § 1, nr. 1  

 eller 2, eller dele heraf, når indlæggelsen i informationsdatabasen er sket  

 uændret i forhold til offentliggørelsen.
 NetTidende vil i givet fald ikke adskille sig indholdsmæssigt fra  

 Statstidende og Tingbladet og vil derfor være omfattet af  

 undtagelsesbestemmelsen i lov om massemediers informationsdatabaser § 1, stk.  

 2. Lov om massemediers informationsdatabaser vil derfor ikke gælde for  

 NetTidende.
 Lov om offentlige myndigheder registre finder efter lovens § 1, stk. 7,  

 ikke anvendelse på edb-registre, der er omfattet af lov om massemediers  

 informationsdatabaser.
 Efter lovens § 1, stk. 8, finder loven heller ikke anvendelse på  

 edb-registre, hvori der udelukkende er indlagt allerede offentliggjorte  

 periodiske skrifter eller lyd- og billedprogrammer, der er omfattet af  

 medieansvarslovens § 1, nr. 1 eller 2, eller dele heraf, når indlæggelsen i  

 informationsdatabasen er sket uændret i forhold til offentliggørelsen.
 NetTidende vil derfor i givet fald hverken være reguleret af lov om  

 massemediers informationsdatabaser eller af lov om offentlige myndigheders  

 registre, men alene af medieansvarslovens regler.
En lang række af de annoncer, som offentlige myndigheder indrykker i  

 Statstidende og Tingbladet, vedrører enkeltpersoner og har et indhold, der må  

 betragtes som fortroligt.
Det drejer sig først og fremmest om forskellige  

 oplysninger om enkeltpersoners økonomiske forhold.
 Offentlige myndigheders videregivelse af sådanne oplysninger i tilfælde,  

 hvor der ikke foreligger udtrykkelig lovhjemmel, vil efter Registertilsynets  

 opfattelse efter omstændighederne indebære en overtrædelse af reglerne om  

 tavshedspligt i forvaltningslovens § 27 og straffelovens §§ 152 ff.
Professor, dr.jur.
Peter Blume har i en redegørelse om  

 persondatabeskyttelse, optrykt som bilag til betænkning nr. 1328 om  

 elektronisk Statstidende, blandt andet anført følgende (s. 108 foroven):
"Det kan bemærkes, at Statstidende er et massemedie, og som sådan  

 kunne det i og for sig anses for omfattet af reglerne i kapitel 3 i lov nr.  

 430 af 1.6.1994 om massemediers informationsdatabaser, der tilvejebringer en  

 betydelig frihed til registrering og videregivelse.
Statstidende er dog et  

 atypisk massemedie, og det findes ikke betryggende blot at lade disse regler  

 finde anvendelse." Spørgsmålet ses i øvrigt ikke direkte berørt i betænkning nr. 1328, men  

 det fremgår klart af betænkningen, at den elektroniske Statstidende efter  

 udvalgets opfattelse skal være omfattet af lov om offentlige myndigheders  

 registre, jf. f.eks. bemærkningerne til § 5 i udvalgets lovudkast  

 (betænkningen s. 82-85).
NetTidende vil, på grund af den elektroniske udgivelse, få en langt større  

 udbredelse end den nuværende papirbaserede udgave, hvilket er en del af  

 formålet med etablering af elektronisk Statstidende.
Dette, sammenholdt med  

 det forhold, at papirudgaven af Statstidende med sin forholdsvis begrænsede  

 udbredelse udgives med direkte hjemmel i lov, samt det ovenfor anførte om  

 tavshedspligt, medfører efter Registertilsynets opfattelse, at det må anses  

 for betænkeligt alene at lade NetTidende være reguleret af medieansvarslovens  

 regler.
 På denne baggrund, og da NetTidende må anses for et atypisk massemedie, er  

 det Registertilsynets opfattelse, at NetTidende ikke kan anmeldes som en  

 offentligt tilgængelig informationsdatabase efter lov om massemediers  

 informationsdatabaser § 6, stk. 1, og at NetTidende efter Registertilsynets  

 opfattelse heller ikke kan anses for undtaget fra såvel lov om offentlige  

 myndigheder registre som lov om massemediers informationsdatabaser og dermed  

 kun reguleret af medieansvarsloven.
 Offentliggørelse af NetTidende i den påtænkte form forudsætter efter  

 Registertilsynets opfattelse - og i overensstemmelse med anbefalingerne i  

 betænkning nr. 1328 om elektronisk Statstidende - at der tilvejebringes en  

 særskilt lovhjemmel herfor, jf. nedenfor pkt. 2.
 Registertilsynet har orienteret Statens Information om ovenstående.  

 Tilsynet har endvidere anmodet Statens Information om underretning, såfremt  

 anmeldelsen herefter fastholdes.
 2. Udgivelse af elektronisk Statstidende i medfør af lov om offentlige  

 myndigheder registre:
 Der vil i sig selv ikke være noget til hinder for, at  

 Forskningsministeriet gennem Statens Information opretter et elektronisk  

 register med de oplysninger, som løbende udgives i den trykte Statstidende.
 Hvis et sådant register oprettes, opstår spørgsmålet, om der kan  

 videregives oplysninger fra registeret i elektronisk form via Internettet ud  

 fra det synspunkt, at oplysningerne i forvejen er offentligt tilgængelige  

 gennem den trykte Statstidende.
Registertilsynet har tidligere over for Forskningsministeriet  

 tilkendegivet sin skepsis over for en løsning baseret på reglerne om  

 videregivelse i lov om offentlige myndigheders registre.
Denne skepsis  

 skyldes, at udvalget bag betænkningen om elektronisk Statstidende er nået til  

 den konklusion, at den elektroniske offentliggørelse af oplysninger fra  

 Statstidende bør ske på et nyt, særligt retsgrundlag.
Af betænkningen side  

 36-37 fremgår bl.a. følgende:m "Beskyttelsen af personoplysninger i Statens Elektroniske  

 Offentliggørelsessystem foreslås reguleret ud fra følgende principper.
 1. Der skabes klar lovhjemmel for at gøre alle personoplysninger i Statens  

 Elektroniske Offentliggørelsessystem offentligt tilgængelige.
I loven indsættes, af hensyn til registerlovens  

 videregivelsesbestemmelser, en klar hjemmel for at gøre alle  

 personoplysninger, som offentliggøres i Statens Elektroniske  

 Offentliggørelsessystem, offentligt tilgængelige, og for at offentliggøre dem  

 uden at komme i strid med registerloven." På denne baggrund er det Registertilsynets opfattelse, at en elektronisk  

 Statstidende ikke kan udgives via Internettet med hjemmel i reglerne om  

 videregivelse i lov om offentlige myndigheders registre, idet det kræver en  

 særskilt lovhjemmel.
 Hvad angår spørgsmålet om muligheden for at udgive Statstidende i  

 elektronisk form med et reduceret dataindhold, skal Registertilsynet bemærke  

 følgende:
Statstidende indeholder såvel personoplysninger som andre oplysninger.
Som  

 eksempler på oplysninger i Statstidende, som ikke er omfattet af  

 registerlovgivningen, kan nævnes oplysninger om audiens, ministres bortrejse,  

 ministres modtagelsestider, opslag af ledige stillinger og forskellige  

 kundgørelser (oprettelse af nye sogne o.lign.).
Langt den overvejende del af oplysningerne i Statstidende og i Tingbladet  

 er imidlertid personoplysninger, omfattet af registerlovgivningen.
Det drejer  

 sig først og fremmest om oplysninger om afskedigelser og udnævnelser samt  

 forskellige retslige kundgørelser (tvangsauktioner, gældssaneringer,  

 stævninger, forkyndelser, m.v.). En særlig kategori udgøres af proklamaer i  

 dødsboer.
Oplysningerne i Tingbladet vedrører overdragelse af fast ejendom  

 samt pantsætning af såvel faste ejendomme som løsøre.
 Registertilsynet kan i sagens natur ikke have indvendinger imod en  

 elektronisk udgivelse af Statstidende, såfremt personoplysningerne udelades.
Registertilsynet vil dog ikke på forhånd udelukke, at den elektroniske  

 udgivelse herudover kan indeholde visse ikke-følsomme personoplysninger, som  

 - ifølge sagens natur - må anses for offentligt tilgængelige.
Det kan for  

 eksempel være oplysninger om tildeling af ordner og andre hædersbevisninger,  

 udnævnelser i offentlige stillinger og hverv og lignende.
Bortset fra sådanne oplysninger er det Registertilsynets opfattelse, at  

 videregivelse af personoplysninger i en elektronisk Statstidende bør have  

 hjemmel i lov.
Dette gælder også oplysninger om afdøde, idet disse  

 oplysninger indirekte kan give informationer om arvingers eller andres  

 økonomiske forhold.
Det er endvidere Registertilsynets opfattelse, at en elektronisk  

 Statstidende ikke uden særskilt lovhjemmel kan indeholde tingbogsoplysninger,  

 idet disse oplysninger ikke bør behandles anderledes end andre oplysninger om  

 økonomiske forhold.
Hertil kommer, at tinglysningsloven i § 50 ff, navnlig §  

 50 c, stk. 3-8, indeholder regler om elektronisk videregivelse ("ekstern  

 terminaladgang") af oplysninger fra edb-tinglysningsregistre, og  

 afvigende regler herom bør derfor have udtrykkelig lovhjemmel.
 En eventuel elektronisk udgivelse af Statstidende, inden et sådant  

 lovgrundlag er tilvejebragt, kan således efter Registertilsynets opfattelse  

 kun omfatte personoplysninger, der må anses for ikke-fortrolige og - i kraft  

 af oplysningernes natur - offentligt tilgængelige, for eksempel oplysninger  

 om tildeling af ordner, udnævnelser i offentlige stillinger og lignende  

 oplysninger, men ikke oplysninger om enkeltpersoners økonomiske forhold,  

 herunder tingbogsoplysninger og proklamaer i dødsboer.
