Nr LSF 29 Forslag til Lov om ændring af lov om realkreditinstitutter og lov om  

 indeksregulerede realkreditlån (Refinansiering af realkreditlån m.v. i  

 landbrugsejendomme) Fremsat af boligministeren (Agnete Laustsen) den 10. juni 1988 Vedtaget ved tredjebehandling den 1. juli 1988 Lov nr. 374 af 06/07/1988 § 1 I lov om realkreditinstitutter, jf. lovbekendtgørelse nr. 547 af 14.  

 august 1986, som ændret ved lov nr. 691 af 17. oktober 1986, § 1 i lov nr.  

 931 af 19. december 1986, § 3 i lov nr. 377 af 10. juni 1987, § 3 i lov nr.  

 379 af 10. juni 1987 og § 1 i lov nr. 860 af 23. december 1987, foretages  

 følgende ændringer:
 1. Efter § 10 a indsættes:
» § 10 b.
Lån kan ydes til hel eller delvis indfrielse af  

 restgælden på de realkreditlån og andre lån i landbrugsejendomme m.v., der af  

 landbrugsministeren er tilladt indfriet og erstattet med refinansieringslån i  

 henhold til lov om refinansiering af realkreditlån m.v. i landbrugsejendomme.  

 Lån kan desuden ydes til de hermed forbundne omkostninger, herunder  

 indskudsregulering, efter regler fastsat af boligministeren.
Lån kan  

 endvidere ydes til låntagers indskud til en restgældsreguleringsfond, jf. §  

 23 g.
Ved hel eller delvis indfrielse efter 1. pkt. kan der samtidig ydes lån  

 til dækning af en tilsvarende del af ikke betalte terminsydelser på de nævnte  

 lån med påløbne renter, såfremt ydelserne er forfaldne til betaling inden 1.  

 maj 1988.
Stk. 2. Refinansieringslån efter stk. 1 kan ydes som jordbrugslån efter  

 lov om indeksregulerede realkreditlån, som udlandslån og som 30-årige  

 annuitetslån, der finansieres ved salg af nominelle, fast forrentede  

 obligationer med en pålydende rente, der fastsættes af boligministeren, i  

 serier, der ikke kan anvendes til andre formål.
Jordbrugslån og udlandslån  

 kan kun ydes inden for en lånegrænse på 45 pct. af ejendommens handelsværdi  

 som defineret i lov om refinansiering af realkreditlån m.v. i  

 landbrugsejendomme.
Lån baseret på de i 1. pkt. nævnte obligationer kan kun  

 ydes i det omfang, de placeres med sikkerhed ud over en lånegrænse, der  

 fastsættes af boligministeren efter forhandling med landbrugsministeren.  

 Udlandslån kan ydes inden for en ramme på 5 mia. kr.
Boligministeren  

 fastsætter regler om udlandslångivningens administration m.v.
Stk. 3. Udlandslån efter stk. 2 finansieres i udlandet ved salg af  

 obligationer eller på anden måde, jf. § 22, stk. 2. Lånet, der ydes i den  

 pågældende fremmede valuta, amortiseres som et 30-årigt annuitetslån.  

 Restgælden forfalder dog efter 10 år.
Til anvendelse ved indfrielse af  

 restgælden, jf. § 23 g, indbetaler låntager ved lånets oprettelse et indskud  

 på 2 pct. af udlandslånets hovedstol, ekskl. eventuel belåning af dette  

 indskud, jf. stk. 1, 3. pkt., og herefter hver termin et bidrag svarende til  

 11/2 pct. p.a. af den til enhver tid værende restgæld.
Restgælden omregnet  

 til danske kroner kan refinansieres med 20-årige annuitets- eller serielån.
Stk. 4. Ved refinansiering af restgælden på udlandslån efter stk. 3  

 bevares den hidtidige prioritetsstilling for de nye lån.
Udlandslån efter  

 stk. 2 og 3 kan kun ydes, hvis efterstående panthavere i hvert enkelt  

 tilfælde meddeler samtykke hertil.
 Stk. 5. Refinansieringslån efter stk. 1 forfalder ved ejerskifte og ved  

 bortforpagtning og væsentlige indskrænkninger i produktionsgrundlaget for  

 bedriften, jf. lov om refinansiering af realkreditlån m.v. i  

 landbrugsejendomme § 10, stk. 2. Hensidden i uskiftet bo betragtes ikke som  

 ejerskifte.
Stk. 6. Ved ydelse af refinansieringslån til indfrielse af realkreditlån  

 efter stk. 1 finder bestemmelsen i § 10, stk. 1, nr. 2, ikke anvendelse.
De  

 enkelte institutter yder refinansieringslån til indfrielse af egne  

 realkreditlån i ejendommen. Ønsker et institut ikke at yde refinansieringslån  

 til indfrielse af egne realkreditlån, kan det institut, der i øvrigt har ydet  

 den væsentligste del af ejendommens realkreditbelåning, dog yde det  

 pågældende lån.
Stk. 7. Lån til refinansiering af andre lån end realkreditlån kan kun ydes  

 inden for 45 pct. af ejendommens handelsværdi som defineret i lov om  

 refinansiering af realkreditlån m.v. i landbrugsejendomme.« 2. Efter § 20 indsættes:
» § 20 a.
I sikkerhedsgrundlaget for realkreditinstituttets  

 forpligtelser kan pantebreve for lån, der refinansieres efter § 10 b,  

 erstattes med en tilsvarende fordring på den danske stat, jf. lov om  

 refinansiering af realkreditlån m.v. i landbrugsejendomme § 8.
§ 20 b.
Boligministeren kan tillade, at obligationsrestgælden på  

 realkreditlån, hvor pantebrevet er erstattet med en tilsvarende fordring på  

 staten efter § 20 a, indfries med obligationer fra andre serier,  

 aldersklasser og rentefodsafdelinger end dem, hvori det oprindelige lån er  

 effektueret.
 Stk. 2. Boligministeren kan fastsætte nærmere regler om fremgangsmåden ved  

 indfrielsen, herunder regler for, hvilke obligationer der kan anvendes ved  

 indfrielsen.
§ 20 c.
I sikkerhedsgrundlaget for realkreditinstituttets forpligtelser  

 erstattes pantebreve for lån, der indfries efter § 20 b, af de obligationer,  

 der er anvendt til indfrielsen, eller som senere træder i stedet for disse.
 Stk. 2. Indtægterne fra de obligationer, der anvendes til indfrielse af  

 nominallån efter § 20 b, eller obligationer, der træder i stedet for disse,  

 skal svare til de indtægter, som instituttet ville have haft på de indfriede  

 lån.
Stk. 3. Med henblik på, at sikkerheden for de cirkulerende obligationer  

 ikke forringes, fastsætter boligministeren regler for, 1) hvilke obligationer der kan indgå i sikkerheden, 2) hvorledes obligationerne indgår i sikkerheden, 3) institutternes administration af obligationerne og 4) regnskabsaflæggelse.
Stk. 4. Boligministeren yder garanti for, at realkreditinstitutterne får  

 de ydelser, herunder reservefonds- og administrationsbidrag, som skulle være  

 betalt af de låntagere, hvis lån er indfriet efter § 20 b.
Garantien omfatter  

 endvidere en forholdsmæssig andel af eventuelle ekstraordinære  

 reservefondsbidrag vedrørende de indfriede lån.
§ 20 d.
Indehavere af rettigheder over obligationer udstedt i de serier,  

 hvis sikkerhedsgrundlag ændres i medfør af §§ 20 a-20 c, kan ikke kræve  

 obligationerne indfriet eller på anden måde gøre krav gældende over for  

 realkreditinstituttet under henvisning hertil.« 3. § 22 affattes således:
 » § 22. Obligationer kan kun udstedes som betalbare i danske  

 kroner, medmindre andet godkendes af boligministeren, jf. § 10 b, stk. 3.
 Stk. 2. Boligministeren kan godkende, at udlandslån efter § 10 b, stk. 2  

 og 3, finansieres på anden måde end ved obligationsudstedelse.  

 Boligministeren kan desuden godkende, at institutter optager udlandslån i  

 fællesskab.
Stk. 3. Boligministeren kan godkende, at et realkreditinstitut i  

 forbindelse med ydelse af udlandslån efter § 10 b, stk. 2 og 3, erhverver et  

 kreditinstitut med hjemsted i et andet land, der er medlem af OECD, som 100  

 pct. ejet datterselskab, der udelukkende driver finansiel virksomhed.
Det vil  

 dog være en betingelse, at det pågældende kreditinstitut inden for en af  

 boligministeren fastsat frist overgår til udelukkende at drive  

 realkreditvirksomhed eller hermed naturligt forbunden virksomhed.
Det er  

 endvidere en betingelse, at det pågældende kreditinstitut skal afhændes,  

 såfremt det driver virksomhed i Danmark.
Boligministeren kan fastsætte  

 nærmere vilkår for godkendelsen.« 4. I § 23, stk. 1, ændres »§ 20«: til »§§ 20-20  

 c«.
 5. I § 23, stk. 3-7, ændres »den cirkulerende  

 obligationsmasse« til: »pantebrevenes restgæld«.
 6. I § 23, stk. 9, indsættes som 2. pkt.:
»Boligministeren fastsætter nærmere regler om beregning af  

 reservekrav.« 7. Efter § 23 f indsættes:
» § 23 g.
Boligministeren kan tillade, at et  

 realkreditinstitut ved belåning med udlandslån efter § 10 b, stk. 2 og 3, af  

 midlerne i instituttets generalreservefond hensætter op til 5 pct. af  

 låneprovenuet på de enkelte udlandslån til en restgældsreguleringsfond,  

 hvortil endvidere overføres låntagers indskud og bidrag efter § 10 b, stk. 3,  

 samt indbetalinger fra Finansieringsfonden af 1963.
Stk. 2. Restgældsreguleringsfondens midler anbringes i børsnoterede  

 obligationer, og afkastet heraf tilskrives fonden.
Fondens midler anvendes  

 til nedbringelse af låntagers restgæld på udlandslån i det omfang, restgælden  

 i danske kroner opgjort efter kursen på indfrielsestidspunktet overstiger  

 restgælden opgjort i danske kroner efter kursen på låneoptagelsestidspunktet.  

 Af fondens midler anvendes først låntagers indskud og bidrag efter § 10 b,  

 stk. 3, inkl. rentetilskrivning, dernæst indskud inkl. rentetilskrivning fra  

 Finansieringsfonden af 1963 og endelig realkreditinstituttets indskud inkl.  

 rentetilskrivning.
Eventuelle overskydende midler tilbagebetales til  

 indskyderne.
Låntagers andel anvendes dog altid til nedbringelse af  

 restgælden.
Stk. 3. Boligministeren fastsætter regler om anvendelse af fondens midler,  

 dens administration og regnskabsaflæggelse.« 8. Efter § 28 b indsættes:
» § 28 c.
Boligministeren kan inden for en ramme på 80 mio.  

 kr. yde garanti for realkreditinstitutternes og Dansk Landbrugs  

 Realkreditfonds tab på ikke betalte terminsydelser med påløbne renter som  

 følge af udskydelse af tvangsauktioner på landbrugsejendomme.
Det er en  

 betingelse herfor, at ydelserne er forfaldne til betaling inden 1. maj 1988.  

 Boligministeren fastsætter regler herom.« § 2 I lov om indeksregulerede realkreditlån, jf. lovbekendtgørelse nr. 437 af  

 27. juni 1986, som ændret ved § 2 i lov nr. 931 af 19. december 1986, § 4 i  

 lov nr. 377 af 10. juni 1987, § 2 i lov nr. 379 af 10. juni 1987 og § 3 i lov  

 nr. 860 af 23. december 1987, foretages følgende ændringer:
 1. I § 2, stk. 2, udgår 3. pkt., og følgende indsættes efter  

 2. pkt.:
»Disse lån kan dog for den enkelte ejendom tilsammen højst andrage  

 1,25 mio. kr., medmindre lånene helt eller delvis er ydet i medfør af lov om  

 refinansiering af realkreditlån i landbrugsejendomme m.v.
Låneprovenuet skal  

 udgøre mindst 50.000 kr. for den enkelte ejendom.« 2. I § 3 indsættes som nyt stykke:
»Stk. 7. Såfremt der til jordbrugslån ydes afdragsbidrag efter § 13,  

 stk. 3-5, i lov om refinansiering af realkreditlån m.v. i landbrugsejendomme,  

 finder stk. 6 tilsvarende anvendelse.
Ydes der afdragsbidrag efter nævnte  

 lovs § 13, stk. 4 og 5, reguleres hovedstolen og restgælden dog med  

 henholdsvis 75 og 85 pct. af den halvårlige procentvise stigning i  

 nettoprisindekset.« 3. I § 4 indsættes efter stk. 17 som nyt stykke:
»Stk. 18. Såfremt der til jordbrugslån ydes afdragsbidrag efter § 13,  

 stk. 3-5, i lov om refinansiering af realkreditlån m.v. i landbrugsejendomme,  

 finder stk. 17 tilsvarende anvendelse.
Ydes der afdragsbidrag efter nævnte  

 lovs § 13, stk. 4 og 5, reduceres de i stk. 17, 2. pkt., nævnte 30 pct. dog  

 til henholdsvis 25 og 15 pct.« Stk. 18-20 bliver herefter stk. 19-21.
 4. I § 4, stk. 19, der bliver stk. 20, ændres »stk. 18«  

 til: »stk. 19«.
 5. I § 5, stk. 7, indføjes efter »statens afdragsbidrag, jf. §  

 2 b, stk. 4,»: »og lov om refinansiering af realkreditlån m.v. i  

 landbrugsejendomme,».
 6. I § 5, stk. 7, ændres »§ 4, stk. 18« til: »§ 4,  

 stk. 19« og »§ 4, stk. 18 og 20« til: »§ 4, stk. 19 og  

 21«.
§ 3 Boligministeren fastsætter tidspunktet for lovens ikrafttræden.
Oprindeligt fremsat forslag § 1 I lov om realkreditinstitutter, jf. lovbekendtgørelse nr. 547 af 14.  

 august 1986, som ændret ved lov nr. 691 af 17. oktober 1986, § 1 i lov nr.  

 931 af 19. december 1986, § 3 i lov nr. 377 af 10. juni 1987, § 3 i lov nr.  

 379 af 10. juni 1987 og § 1 i lov nr. 860 af 23. december 1987, foretages  

 følgende ændringer:
 1. Efter § 10 a indsættes:
» § 10 b.
Lån kan ydes til hel eller delvis indfrielse af  

 restgælden på de realkreditlån og andre lån i landbrugsejendomme m.v., der af  

 landbrugsministeren er tilladt indfriet og erstattet med refinansieringslån i  

 henhold til lov om refinansiering af realkreditlån m.v. i landbrugsejendomme.  

 Lån kan desuden ydes til de hermed forbundne omkostninger, herunder  

 indskudsregulering, efter regler fastsat af boligministeren.
Ved hel eller  

 delvis indfrielse efter 1. pkt. kan der samtidig ydes lån til dækning af en  

 tilsvarende del af ikke betalte terminsydelser på de nævnte lån med påløbne  

 renter, såfremt ydelserne er forfaldne til betaling inden 1. maj 1988.
Stk. 2. Refinansieringslån efter stk. 1 kan ydes som jordbrugslån efter  

 lov om indeksregulerede realkreditlån, som udlandslån og som 30-årige  

 annuitetslån, der finansieres ved salg af nominelle, fast forrentede  

 obligationer i serier, der ikke kan anvendes til andre formål.
Jordbrugslån  

 og udlandslån kan dog kun ydes indenfor en lånegrænse på 45 pct. af  

 ejendommens handelsværdi som defineret i lov om refinansiering af  

 realkreditlån m.v. i landbrugsejendomme.
Stk. 3. Udlandslån efter stk. 2 finansieres i udlandet ved salg af  

 obligationer eller på anden måde, jf. § 22, stk. 2. Lånet, der ydes i den  

 pågældende fremmede valuta, amortiseres som et 30-årigt annuitetslån.  

 Restgælden forfalder dog efter 10 år.
Låntager betaler et bidrag hver termin  

 svarende til 2 pct. p.a. af den til enhver tid værende restgæld til  

 anvendelse ved indfrielse af restgælden, jf. § 23 g.
Restgælden omregnet til  

 danske kroner kan refinansieres med 20-årige annuitets- eller serielån.
Stk. 4. Ved refinansiering af restgælden på udlandslån efter stk. 3  

 bevares den hidtidige prioritetsstilling for de nye lån.
Udlandslån efter  

 stk. 2 og 3 kan kun ydes, hvis efterstående panthavere i hvert enkelt  

 tilfælde meddeler samtykke hertil.
 Stk. 5. Refinansieringslån efter stk. 1 forfalder ved ejerskifte og ved  

 bortforpagtning og væsentlige indskrænkninger i produktionsgrundlaget for  

 bedriften, jf. lov om refinansiering af realkreditlån m.v. i  

 landbrugsejendomme § 9, stk. 2. Hensidden i uskiftet bo betragtes ikke som  

 ejerskifte.
Stk. 6. Ved ydelse af refinansieringslån til indfrielse af realkreditlån  

 efter stk. 1 finder bestemmelsen i § 10, stk. 1, nr. 2, ikke anvendelse.
De  

 enkelte institutter yder refinansieringslån til indfrielse af egne  

 realkreditlån i ejendommen. Ønsker et institut ikke at yde refinansieringslån  

 til indfrielse af egne realkreditlån, kan det institut, der i øvrigt har ydet  

 den væsentligste del af ejendommens realkreditbelåning, dog yde det  

 pågældende lån.
 Stk. 7. Lån til refinansiering af andre lån end realkreditlån kan kun ydes  

 indenfor 45 pct. af ejendommens handelsværdi som defineret i lov om  

 refinansiering af realkreditlån m.v. i landbrugsejendomme.«.
 2. Efter § 20 indsættes:
» § 20 a.
I sikkerhedsgrundlaget for realkreditinstituttets  

 forpligtelser kan pantebreve for lån, der refinansieres efter § 10 b,  

 erstattes med en tilsvarende fordring på den danske stat, jf. lov om  

 refinansiering af realkreditlån m.v. i landbrugsejendomme § 8.
§ 20 b.
Boligministeren kan tillade, at obligationsrestgælden på  

 realkreditlån, hvor pantebrevet er erstattet med en tilsvarende fordring på  

 staten efter § 20 a, indfries med obligationer fra andre serier,  

 aldersklasser og rentefodsafdelinger end dem, hvori det oprindelige lån er  

 effektueret.
 Stk. 2. Boligministeren kan fastsætte nærmere regler om fremgangsmåden ved  

 indfrielsen, herunder regler for, hvilke obligationer der kan anvendes ved  

 indfrielsen.
§ 20 c.
I sikkerhedsgrundlaget for realkreditinstituttets forpligtelser  

 erstattes pantebreve for lån, der indfries efter § 20 b, af de obligationer,  

 der er anvendt til indfrielsen, eller som senere træder i stedet for disse.
 Stk. 2. Indtægterne fra de obligationer, der anvendes til indfrielse af  

 nominallån efter § 20 b, eller obligationer, der træder i stedet for disse,  

 skal svare til de indtægter, som instituttet ville have haft på de indfriede  

 lån.
Stk. 3. Med henblik på, at sikkerheden for de cirkulerende obligationer  

 ikke forringes, fastsætter boligministeren regler for 1) hvilke obligationer, der kan indgå i sikkerheden, 2) hvorledes obligationerne indgår i sikkerheden, 3) institutternes administration af obligationerne og 4) regnskabsaflæggelse.
Stk. 4. Boligministeren yder garanti for, at realkreditinstitutterne får  

 de ydelser, herunder reservefonds- og administrationsbidrag, som skulle være  

 betalt af de låntagere, hvis lån er indfriet efter § 20 b.
Garantien omfatter  

 endvidere en forholdsmæssig andel af eventuelle ekstraordinære  

 reservefondsbidrag vedrørende de indfriede lån.
§ 20 d.
Indehavere af rettigheder over obligationer udstedt i de serier,  

 hvis sikkerhedsgrundlag ændres i medfør af §§ 20 a-20 c, kan ikke kræve  

 obligationerne indfriet eller på anden måde gøre krav gældende over for  

 realkreditinstituttet under henvisning hertil.«.
 3. § 22 affattes således:
 » § 22. Obligationer kan kun udstedes som betalbare i danske  

 kroner, med mindre andet godkendes af boligministeren, jf. § 10 b, stk. 3.
Stk. 2. Boligministeren kan godkende, at udlandslån efter § 10 b, stk. 2  

 og 3, finansieres på anden måde end ved obligationsudstedelse.  

 Boligministeren kan desuden godkende, at institutter optager udlandslån i  

 fællesskab.« 4. I § 23, stk. 1, ændres »§ 20«: til »§§ 20-20  

 c«.
 5. I § 23, stk. 3-7 ændres »den cirkulerende  

 obligationsmasse« til: »pantebrevenes restgæld«.
 6. I § 23, stk. 9, indsættes som 2. pkt.:
 »Boligministeren fastsætter nærmere regler om beregning af  

 reservekrav.«.
 7. Efter § 23 f indsættes:
» § 23 g.
Boligministeren kan tillade, at et  

 realkreditinstitut ved belåning med udlandslån efter § 10 b, stk. 2 og 3, af  

 midlerne i instituttets generalreservefond hensætter op til 5 pct. af  

 låneprovenuet på de enkelte udlandslån til en restgældsreguleringsfond,  

 hvortil endvidere overføres låntagers bidrag efter § 10 b, stk. 3, samt  

 indbetalinger fra Finansieringsfonden af 1963.
Stk. 2. Restgældsreguleringsfondens midler anbringes i børsnoterede  

 obligationer og afkastet heraf tilskives fonden.
Fondens midler anvendes til  

 indfrielse af låntagernes restgæld på udlandslån på forfaldstidspunktet.
 Stk. 3. Boligministeren fastsætter regler om anvendelse af fondens midler,  

 dens administration og regnskabsaflæggelse.«.
 8. Efter § 28 b indsættes:
» § 28 c.
Boligministeren kan inden for en ramme på 80 mill.  

 kr. yde garanti for realkreditinstitutternes og Dansk Landbrugs  

 Realkreditfonds tab på ikke betalte terminsydelser med påløbne renter som  

 følge af udskydelse af tvangsauktioner på landbrugsejendomme.
Det er en  

 betingelse herfor, at ydelserne er forfaldne til betaling inden 1. maj 1988.  

 Boligministeren fastsætter regler herom.«.
§ 2 I lov om indeksregulerede realkreditlån, jf. lovbekendtgørelse nr. 437 af  

 27. juni 1986, som ændret ved § 2 i lov nr. 931 af 19. december 1986, § 4 i  

 lov nr. 377 af 10. juni 1987, § 2 i lov nr. 379 af 10. juni 1987 og § 3 i lov  

 nr. 860 af 23. december 1987, foretages følgende ændringer:
 1. I § 2, stk. 2, udgår 3. pkt., og følgende indsættes efter 2.  

 pkt.:
»Disse lån kan dog for den enkelte ejendom tilsammen højst andrage  

 1,25 mio. kr., medmindre lånene helt eller delvist er ydet i medfør af lov om  

 refinansiering af realkreditlån i landbrugsejendomme m.v.
Låneprovenuet skal  

 udgøre mindst 50.000 kr. for den enkelte ejendom.«.
 2. I § 3 indsættes som nyt stk.:
»Stk. 7. Såfremt der til jordbrugslån ydes afdragsbidrag efter lov om  

 refinansiering af realkreditlån m.v. i landbrugsejendomme, reguleres  

 hovedstol og restgæld i de første 15 år af lånets løbetid kun med den  

 halvårlige procentvise stigning i nettoprisindekset fratrukket den i nævnte  

 lovs § 11, stk. 3, anførte forskel.
Ved fald i nettoprisindekset reguleres  

 hovedstol og restgæld med hele faldets størrelse.
Såfremt den procentvise  

 stigning i prisindekset for landbrugets bruttofaktorindkomst overstiger den  

 procentvise stigning i nettoprisindekset, reguleres hovedstol og restgæld med  

 hele stigningen i nettoprisindekset.«.
 3. I § 4 indsættes efter stk. 17 som nyt stk.:
»Stk. 18. Såfremt der til jordbrugslån ydes afdragsbidrag efter lov  

 om refinansiering af realkreditlån m.v. i landbrugsejendomme, reduceres det i  

 stk. 17, 1. pkt. nævnte beløb i de første 15 år af lånets løbetid med et  

 beløb svarende til den i nævnte lovs § 11, stk. 3, anførte forskel ganget med  

 forskellen mellem kontantlånsrentesatsen gange kontantlånsrestgælden i  

 foregående termin og obligationsrentesatsen gange obligationsrestgælden i  

 foregående termin.
Ved fald i nettoprisindekset, eller såfremt den  

 procentvise stigning i prisindekset for landbrugets bruttofaktorindkomst  

 overstiger den procentvise stigning i nettoprisindekset, foretages denne  

 reduktion dog ikke.«.
 Stk. 18-20 bliver herefter stk. 19-21.
 4. I § 4, stk. 19, der bliver stk. 20, ændres »stk. 18«  

 til: »stk. 19«.
 5. I § 5, stk. 7, indføjes efter »statens afdragsbidrag, jf. §  

 2 b, stk. 4,»:
 »og lov om refinansiering af realkreditlån m.v. i  

 landbrugsejendomme,».
 6. I § 5, stk. 7, ændres »§ 4, stk. 18« til: »§ 4,  

 stk. 19« og »§ 4, stk. 18 og 20« til: »§ 4, stk. 19 og  

 21«.
§ 3 Boligministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Forslaget til lov om ændring af lov om realkreditinstitutter (§ 1) og lov  

 om indeksregulerede realkreditlån (§ 2) skal ses som konsekvens af og som et  

 supplement til det samtidigt fremsatte forslag til lov om refinansiering af  

 realkreditlån m.v. i landbrugsejendomme.
For en nærmere redegørelse for  

 refinansieringsordningen henvises til dette lovforslag.
 Nærværende lovforslag indeholder følgende 5 elementer:
 III Regulering af realkreditinstitutternes udlånsadgang og  

 tilvejebringelse af udlånsmidler i forbindelse med refinansiering af  

 realkreditlån m.v. i landbrugsejendomme.
 II Regler om erstatning for pantebreve i sikkerhedsgrundlaget for de  

 obligationsserier, som i sin tid er anvendt ved ydelsen af de nominallån, der  

 refinansieres.
 III Regler for opbygning af en fond i det enkelte realkreditinstitut til  

 anvendelse til restgældsnedskrivning på udlandslån.
 IV Regler for amortisering af jordbrugslån med afdragsbidrag i henhold til  

 landbrugsministerens ovennævnte lovforslag.
 V En bemyndigelse til boligministeren til at yde garanti for  

 realkreditinstitutternes tab på restancer som følge af udskydelse af  

 tvangsauktioner over landbrugsejendomme.
Ad I Med henblik på at muliggøre en nedsættelse af landmændenes renteudgifter  

 foreslås en adgang for realkreditinstitutterne til at yde refinansieringslån  

 som enten jordbrugslån med afdragsbidrag, udlandslån eller lån baseret på  

 obligationer, der med det samtidigt fremsatte forslag til lov om ændring af  

 lov om en realrenteafgift af visse pensionskapitaler m.v. gøres  

 realrenteafgiftsfrie (»grønne obligationer«).
 Landmændene kan frit vælge, hvilken form for lån, der ønskes refinansieret  

 med, dog kan der ikke ydes udlandslån og jordbrugslån med afdragsbidrag til  

 refinansiering af lån, der har sikkerhed ud over 45 pct. af ejendommens  

 handelsværdi.
Det maksimale låneprovenu afhænger af, hvilken belåning der af  

 landbrugsministeren er tilladt refinansieret, og dette fastlægges nærmere i  

 forslaget til lov om refinansiering af realkreditlån m.v. i  

 landbrugsejendomme.
Herudover kan der optages refinansieringslån til dækning  

 af de hermed forbundne omkostninger samt til eventuelle terminsrestancer.
 Da der til hver af de tre typer refinansieringslån er knyttet et direkte  

 eller indirekte subsidium, er det foreslået, at refinansieringslån forfalder  

 til indfrielse ved ejerskifte, hvorved det hindres, at støtten kapitaliseres  

 i form af højere priser på landbrugsejendomme.
Ad II For at minimere refinansieringsoperationens kurspåvirkning er det i det af  

 landbrugsministeren fremsatte lovforslag foreslået, at den danske stat kan  

 overtage landmændenes forpligtelser over for realkreditinstitutterne i  

 henhold til pantebrevene vedrørende de realkreditlån, der refinansieres - mod  

 til gengæld at modtage provenuet på udlandslån og/eller indeksobligationer og  

 »grønne obligationer«, der afsættes, når markedet skønnes at kunne  

 bære det.
Staten overtager således kursrisikoen på såvel de bag de  

 oprindelige lån liggende obligationer som de nyudstedte obligationer.
 Den påtænkte fremgangsmåde indeholder kort beskrevet følgende elementer:
 - Kongeriget Danmarks Hypotekbank og Finansforvaltning modtager  

 indeksobligationer, »grønne obligationer« og/eller provenuet fra  

 udlandslån af et omfang svarende til kontantværdien til dagskurs af de  

 obligationer, der modsvarer de realkreditlån, der refinansieres.
 - Hypotekbanken udsteder et statsgældsbevis til instituttet, der svarer  

 til pantebrevene vedrørende de lån, der refinansieres.
 - Pantebrevene vedrørende de realkreditlån, der refinansieres, aflyses  

 samtidig med, at der tinglyses nye pantebreve vedrørende  

 refinansieringslånene.
 Når staten overtager landmændenes forpligtelser ændres  

 sikkerhedsgrundlaget for obligationerne i de serier, som i sin tid blev  

 anvendt ved ydelse af de realkreditlån, der refinansieres, idet pantebrevene  

 vedrørende disse lån erstattes af statsgældsbreve af tilsvarende omfang.  

 Nærværende lovforslag muliggør denne ændring af sikkerhedsgrundlaget.
For at øge statens muligheder for, med mindst mulig kurspåvirkning, at  

 indfri forpligtelserne til institutterne, som ellers skal ske ved indlevering  

 af obligationer fra de pågældende serier, åbnes der mulighed for at fravige  

 realkreditlovens balanceprincip ved indlevering af obligationer fra andre,  

 lignende serier, herunder obligationer fra andre institutter.
Herved udvides  

 antallet af obligationer, der kan anvendes til indfrielse, hvilket vil  

 muliggøre en bredere placering af indfrielsesopkøbene med mindre  

 kurspåvirkning til følge.
Denne fremgangsmåde blev anvendt i forbindelse med  

 indfrielsesoperationen i det samspilsramte almennyttige byggeri i 1986.
Det er dog tanken, at der i mindst muligt omfang skal ske indfrielse ved  

 anvendelse af beslægtede obligationer.
I det omfang indfrielserne sker med  

 andre obligationer end de, der hører til den pågældende serie, består fortsat  

 det krav, som ejerne af de obligationer, der »modsvares« af de  

 indfriede lån, har mod instituttet.
Det må sikres, at disse obligationer ikke  

 falder i værdi, dvs. at der fortsat må være et fuldt tilstrækkeligt  

 sikkerhedsgrundlag for instituttets forpligtelser.
Lovforslaget indeholder regler om dette sikkerhedsgrundlag, hvorved det  

 sikres, at obligationsejernes retsstilling ikke ændres som følge af  

 refinansieringen.
I forhold til bestemmelserne i realkreditloven er der ved  

 lovforslaget sket en omlægning af reserverne, idet en del af pantesikkerheden  

 i en serie erstattes af sikkerhed i obligationer, der er anvendt til  

 indfrielsen af de oprindelige lån.
Som led i omlægningen af sikkerhedsgrundlaget foreslås endvidere etableret  

 en supplerende sikkerhed i form af en statsgaranti for opfyldelsen af de  

 »berørte« obligationsejeres krav.
Statsgarantien omfatter også  

 debitorer, som er solidarisk ansvarlige med de serier, hvori de  

 refinansierede ejendomme har lån, således at de ikke belastes med et mere  

 tyngende solidarisk ansvar som følge af refinansieringen.
 Da sikkerheden efter forslaget således ikke er mindsket, foreslås indført  

 en bestemmelse, hvorefter obligationsejerne ikke under henvisning til det  

 ændrede sikkerhedsgrundlag kan gøre krav mod realkreditinstituttet.
Ad III Efter lovforslaget ydes udlandslån i den pågældende fremmede valuta.
Lånet  

 amortiseres som et 30-årigt annuitetslån, idet restgælden dog forfalder efter  

 10 år.
Restgælden omregnet til danske kroner kan refinansieres med 20-årige  

 realkreditlån.
Med det formål at nedbringe den restgæld, som skal  

 refinansieres, opbygges der i realkreditinstituttet en særlig fond, hvortil  

 låntagerne, instituttet og Finansieringsfonden af 1963 bidrager.
Mens  

 realkreditinstituttet indskyder et engangsbeløb, bidrager låntagerne løbende  

 hver termin med et beløb svarende til 2 pct. p.a. af den til enhver tid  

 værende restgæld.
 Ved det samtidigt fremsatte forslag til lov om ændring af lov om  

 beskatning af fonde, visse foreninger og institutter mv. foreslås det, at  

 fondens rentetilskrivninger ikke medregnes i realkreditinstituttets  

 skattepligtige indkomst, samt at instituttets overførsler til fonden kan  

 fradrages i denne indkomst.
Fondens midler anvendes fuldt ud til nedskrivning af udlandslånets  

 restgæld, når lånene forfalder efter 10 år.
De nærmere regler for udbetaling  

 fastsættes administrativt.
Ad IV Ifølge forslaget til lov om refinansiering af realkreditlån mv. i  

 landbrugsejendomme, ydes der til refinansieringslån som jordbrugslån  

 afdragsbidrag efter andre regler end efter den gældende lov om  

 indeksregulerede realkreditlån.
Afdragsbidraget foreslås at skulle dække den  

 del af indeksreguleringen af obligationsrestgælden, der overstiger en  

 regulering på grundlag af indekset for landbrugets bruttofaktorindkomst, dog  

 maksimalt 30 pct. af reguleringen på basis af stigningen i nettoprisindekset.  

 Nærværende lovforslag fastlægger reguleringen af hovedstol, restgæld og  

 rentebetaling i overensstemmelse hermed.
Ad V En række landbrugere, der iøvrigt må antages at opfylde kriterierne for  

 refinansieringsordningen, risikerer ikke at kunne gennemføre en  

 refinansiering, fordi de på grund af manglende terminsbetalinger står foran  

 tvangsauktion.
 Med henblik på at sikre sådanne landbrugeres mulighed for at gennemføre  

 refinansiering, bemyndiges boligministeren efter forslaget til at fastsætte  

 regler om en garantiordning for henstand med terminsydelser til  

 realkreditinstitutterne og Dansk Landbrugs Realkreditfond (restancegaranti).  

 Der kan ydes garanti over for realkreditinstitutterne og Dansk Landbrugs  

 Realkreditfond for tab på overforfaldne terminsydelser, for hvilke  

 realkreditinstitutternes fortrinsret til ydelserne i henhold til  

 tinglysningsloven § 40 vil bortfalde, med mindre instituttet begærer  

 tvangsauktion.
Garantien vedrører terminsydelser, der er forfaldet til betaling inden 1.  

 maj 1988, og omfatter tab som følge af manglende betaling af ydelser  

 inklusive morarenter frem til sagens endelige afgørelse.
Der vil efter  

 forhandling med realkreditinstitutterne og Dansk Landbrugs Realkreditfond  

 blive fastsat nærmere regler om gennemførelse af garantiordningen, herunder  

 fremme af refinansieringssagerne vedrørende de enkelte landmænd, udløb af  

 garantiforpligtelsen og opgørelse af de af statsgarantien dækkede tab.
 Garantien foreslås at udgøre 80 pct. af det konstaterede tab, idet der dog  

 kan fastsættes 100 pct. garanti for tab, som Dansk Landbrugs Realkreditfond  

 lider som følge af rentetilskrivning på foranstående lån.
Det er en forudsætning for ydelse af garanti, at den pågældende ejer af  

 ejendommen efter instituttets eller Dansk Landbrugs Realkreditfonds skøn med  

 overvejende sandsynlighed vil kunne opfylde kriterierne for at opnå  

 refinansieringslån, herunder at den pågældende forventes at kunne påvise  

 balance eller positiv opsparing i bedriften efter refinansiering.
Nærmere  

 retningslinier for udøvelsen af dette skøn vil blive fastsat i en vejledning  

 om ordningen.
Bevilling af terminshenstand vil ikke automatisk give adgang  

 til refinansiering.
 Det er endvidere en forudsætning, at realkreditinstitutterne og Dansk  

 Landbrugs Realkreditfond ikke lader afholde tvangsauktion for de ejendomme,  

 der opfylder betingelserne.
Det er hensigten at lade ordningens administration varetage af  

 realkreditinstitutterne og Dansk Landbrugs Realkreditfond i samarbejde med  

 Kongeriget Danmarks Hypotekbank og Finansforvaltning.
Bevillingsafgørelsen  

 henlægges til realkreditinstitutterne og Dansk Landbrugs Realkreditfond, og  

 garantien meddeles efterfølgende af Hypotekbanken ved en rent formel  

 behandling.
Der er stor usikkerhed forbundet med et skøn over omfanget og antallet af  

 restancer, der vil kunne opfylde kriterierne for at komme ind i ordningen.  

 Restancerne vedrørende de terminer, som omfattes af ordningen, anslås pr. maj  

 måned 1988 at beløbe sig til ca. 400 mill. kr. fordelt på ca. 8.500  

 restancer.
Forudsættes det, at ca. 25 pct. heraf senere vil kunne omfattes af  

 refinansieringsordningen, forventes den maksimale, nødvendige garantiramme  

 ved 80 pct. garanti at beløbe sig til ca. 80 mill. kr.
Det må dog forventes,  

 at en del af disse restancer vil blive indfriet.
I forbindelse med den tidligere restancegarantiordning, der blev  

 gennemført ved aktstykke af 16. november 1981, kom garantien til udbetaling i  

 ca. 1/3 af sagerne svarende til et tab på ca. 30 pct. af de oprindelige  

 garantier.
Det bemærkes, at de ejendomme, der omfattedes af den daværende  

 ordning, var i en sådan situation, at økonomiske rekonstruktioner var meget  

 vanskelige at gennemføre.
 Ved en maksimal tabsprocent på ca. 15 skønnes det statslige provenutab  

 efter den foreslåede ordning at beløbe sig til højst 12 mill. kr.
Forslagets administrative og økonomiske konsekvenser Forslagets administrative og økonomiske konsekvenser for det offentlige  

 vedrører alene den i § 1, nr. 8, foreslåede garantiordning for  

 realkreditinstitutternes og Dansk Landbrugs Realkreditfonds tab på ikke  

 betalte terminsydelser.
Kongeriget Danmarks Hypotekbank og Finansforvaltnings  

 administration heraf vil blive foretaget inden for de administrative rammer,  

 der er angivet for refinansieringsordningens administration i bemærkninger  

 til forslag til lov om refinansiering af realkreditlån m.v. i  

 landbrugsejendomme.
Der henvises i øvrigt til bemærkningerne til pkt.
V.
Bemærkninger til de enkelte bestemmelser Til § 1 Til nr. 1 Det foreslås, at realkreditinstitutterne får adgang til at yde  

 refinansieringslån efter nedennævnte retningslinier med et provenu svarende  

 til udgifterne, herunder til indskudsregulering, ved hel eller delvis  

 indfrielse af realkreditlån eller andre lån med sikkerhed i ejendommen, i det  

 omfang disse af landbrugsministeren tillades refinansieret.  

 Refinansieringslån kan endvidere ydes til dækning af en forholdsmæssig andel  

 af eventuelle restancer med påløbne renter på de indfriede lån, såfremt  

 ydelserne er forfaldne til betaling inden den 1. maj 1988.
 Refinansieringslån kan ydes, selv om løbetiden på de nye lån overstiger  

 restløbetiden på de oprindelige lån.
 Realkreditinstitutterne kan efter forslaget valgfrit yde tre former for  

 refinansieringslån: jordbrugslån, udlandslån eller lån baseret på  

 »grønne obligationer«, hvoraf dog alene sidstnævnte lån kan ydes ud  

 over en lånegrænse på 45 pct. af ejendommens handelsværdi som defineret i  

 forslaget til lov om refinansiering af realkreditlån m.v. i  

 landbrugsejendomme, dvs. den kontantværdi, hvortil ejendommen med besætning  

 og inventar er ansat enten af det institut, der har ydet den væsentligste del  

 af ejendommens belåning, eller af Dansk Landbrugs Realkreditfond, hvis dette  

 institut har ydet lån i ejendommen.
 Samtlige tre låntyper forfalder efter forslaget ved væsentlige  

 indskrænkninger i produktionsgrundlaget for bedriften, ved bortforpagtning og  

 ved ejerskifte, idet hensidden i uskiftet bo ikke betragtes som ejerskifte.
Jordbrugslån kan ydes som stående lån, hvis de placeres inden for 25 pct.  

 af ovennævnte handelsværdi, ellers som serielån.
Jordbrugslånene ydes i  

 øvrigt efter reglerne i den gældende lov om indeksregulerede realkreditlån  

 med følgende tre undtagelser:
- også jordbrugslån som serielån forfalder ved væsentlige  

 produktionsindskrænkninger, - den samlede jordbrugsbelåning kan efter refinansieringen overstige  

 maximumsgrænsen på pt. 1,4 mill., kr. jf. bemærkningerne til § 2, nr. 1, - lånegrænsen er som omtalt 45 pct. mod 50 pct. for jordbrugslån i øvrigt.
Udlandslån skal ydes i den pågældende fremmede valuta (herunder i en  

 »kurv« af valutaer) som lån, der amortiseres som et 30-årigt  

 annuitetslån.
Restgælden forfalder dog efter 10 år, men kan omregnet til  

 danske kroner refinansieres - ved obligationsudstedelse i Danmark - med  

 20-årige realkreditlån (serielån eller annuitetslån) med bevarelse af den  

 hidtidige prioritetsstilling.
Panthavere, der i prioritetsrækken kommer efter et udlandslån, kan ikke,  

 når disse lån ydes, beregne restgældens værdi i danske kroner på et givet  

 tidspunkt, og de er dermed afskåret fra præcist at vide, hvilken  

 pantsikkerhed egne lån har.
Det foreslås derfor, at ydelse af udlandslån  

 kræver efterstående panthaveres samtykke.
Lov om indeksregulerede  

 realkreditlån har i § 1, stk. 4 en tilsvarende bestemmelse, da  

 problemstillingen er den samme for efterstående panthavere, hvis indekslån  

 ydes.
Med det formål at nedbringe den restgæld, der skal refinansieres, når  

 udlandslånet forfalder efter 10 år, skal låntager hver termin indbetale et  

 bidrag svarende til 2 pct. p.a. af den til enhver tid værende restgæld til en  

 særlig fond i realkreditinstituttet, jf. bemærkningerne til nr. 7. Da  

 bidraget beregnes som en procentdel af restgælden, kan låntager medregne det  

 som negativ kapitalindkomst.
Til gengæld beskattes restgældsnedskrivning ved  

 hjælp af fondens midler.
 Refinansieringslån kan ved almindelig omprioritering baseres på nominelle,  

 fast forrentede obligationer, men for at disse er fritaget for  

 realrenteafgift, skal de være udstedt i serier, der alene anvendes til  

 refinansiering af realkreditlån mv. i landbrugsejendomme.
 Efter lovforslaget kan enhedsprioriteringsinstitutterne på trods af  

 realkreditlovens § 10, stk. 1, nr. 2 yde lån baseret på »grønne  

 obligationer« ud over 45 pct. af handelsværdien uden samtidig at yde  

 jordbrugslån, og uanset om de derved overskrider den gældende lånegrænse på  

 70 pct.
Enhedsprioriteringsinstitutterne kan kun refinansiere anden gæld end  

 realkreditlån, såfremt denne er placeret inden for en lånegrænse på 45 pct.  

 Endvidere må refinansieringslån kun ydes til indfrielse af egne lån.
Dog kan  

 det institut, der i øvrigt har ydet størstedelen af ejendommens  

 realkreditbelåning opgjort til kontantværdi, refinansiere realkreditlån ydet  

 af et andet institut, såfremt sidstnævnte ikke ønsker at refinansiere det  

 pågældende lån - overhovedet eller blot ikke med den af låntager ønskede  

 låntype.
Til nr. 2 Det foreslås, at der tilvejebringes en hjemmel til at ændre  

 sikkerhedsgrundlaget for obligationer i de serier, hvori der er ydet lån, der  

 refinansieres.
Det sker ved, at disse obligationer ikke har sikkerhed i det  

 oprindelige antal pantsatte ejendomme, men i det reducerede antal ejendomme i  

 serien samt i fordringer på den danske stat og - i det omfang staten  

 indfrier de bag de oprindelige lån liggende obligationer med beslægtede  

 obligationer - i dels den obligationsbeholdning, der udgøres af disse  

 obligationer (eller erstattende obligationer) og dels den statslige  

 garanti for, at realkreditinstituttet får de ydelser (incl. reservefonds- og  

 administrationsbidrag) samt eventuelle ekstraordinære reservefondsbidrag, som  

 skulle være betalt af låntagerne, hvis lån er indfriet.
 Hertil kommer naturligvis sikkerheden fra instituttets reserver, idet  

 realkreditinstituttet hæfter for kravet med samtlige reserver, dvs. seriens  

 egen reservefond, andre seriers reservefonde i tilfælde af solidarisk  

 hæftelse med disse, samt de fælles reserver i form af generalreservefonden.
 Endelig opretholdes den solidariske hæftelse for låntagerne i serien og  

 muligvis for låntagere i andre serier, afhængig af serievilkårene.
Når pantebreve erstattes af fordringer på staten, eller der senere  

 indfries med obligationer fra andre serier (eventuelt fra andre institutter),  

 forrykkes balancen mellem cirkulerende obligationer i en serie og de  

 tilhørende pantebreve.
Antallet af pantebreve reduceres nemlig som følge af  

 de indfriede lån, men der kan ikke ske tilsvarende udtrækning af  

 obligationer.
 Ved den påtænkte fremgangsmåde for refinansieringen vil der således ske en  

 fravigelse af realkreditlovens balanceprincip i § 20. Obligationernes  

 pålydende modsvares ikke længere af restgælden på nominallånene i de  

 omhandlede afdelinger, da disse lån er indfriet med »forkerte«  

 obligationer.
 Det er en betingelse for at indfri med obligationer, der ikke er af samme  

 serie, aldersafdeling eller rentefod som de obligationer, hvormed lånet er  

 effektueret, at indtægterne på disse obligationer svarer til de indtægter,  

 som realkreditinstituttet ville have haft på de lån, der er blevet indfriet,  

 herunder indskud til reservefond.
Efter de foreslåede bestemmelser får institutterne adgang til senere at  

 udskifte de obligationer, der har været anvendt til indfrielsen, ud fra  

 almindelige porteføljemæssige overvejelser.
Denne adgang modsvares af en  

 adgang for boligministeren til bl.a. ud fra sikkerhedsmæssige overvejelser at  

 fastsætte nærmere regler for instituttets opfyldelse af forpligtelserne og  

 deres administration af ordningen.
Det vil i en bekendtgørelse ligeledes blive fastsat, at de indfriende  

 obligationer (eller obligationer, der senere træder i stedet for disse)  

 regnskabsmæssigt skal holdes adskilt fra instituttets aktiver i øvrigt, og at  

 institutterne hvert år skal foretage en særskilt opgørelse over lån, der  

 indfries efter disse bestemmelser.
Det skal af opgørelsen fremgå, at  

 indtægterne på de indfriende obligationer over en nærmere angiven periode  

 svarer til de indtægter, instituttet ville have haft på de indfriede lån.
 Det er ikke tanken, at de indfriende obligationer skal deles ud på de  

 enkelte serier som selvstændige reservefonde, men obligationerne skal danne  

 et samlet fælles supplerende grundlag for sikkerheden.
 Når indtægterne på de obligationer, der ligger i denne  

 obligationsbeholdning i instituttet, skal svare til de indtægter, som  

 instituttet ville have haft på de indfriede lån, indebærer det, at  

 obligationsbeholdningen kun kan reduceres i takt med den amortisering, som  

 lånene ville have haft.
Beholdningen kan således ikke anvendes til at dække tab i en serie, før  

 end alle andre reserver er opbrugt for denne serie, incl. opkrævning af  

 ekstraordinære reservefondsbidrag som led i det solidariske ansvar.
I  

 realiteten betyder det, at den til sikkerhed liggende obligationsbeholdning  

 kun kan bringes i anvendelse i tilfælde af en konkurssituation for  

 instituttet.
 Det foreslås endeligt, at ejerne af obligationer og andre rettighedshavere  

 i de serier, hvori der er et ændret sikkerhedsgrundlag, ikke skal kunne gøre  

 krav gældende mod et realkreditinstitut med henvisning hertil.
Til nr. 3 De foreslåede bestemmelser giver mulighed for, at ministeren kan godkende,  

 at institutterne enkeltvis eller i fællesskab tilvejebringer udlånsmidler i  

 udlandet ved udstedelse af obligationer i danske kroner eller i fremmed  

 valuta (herunder i en »kurv« af valutaer) eller på anden måde,  

 eksempelvis ved syndikerede banklån.
Det er hensigten at ændre de gældende  

 valutabestemmelser i overensstemmelse hermed.
Såfremt udlandslån finansieres  

 ved obligationsudstedelse, skal en eventuel fravigelse af balancekravet i  

 realkreditlovens § 17 godkendes af boligministeren.
Også ved anden optagelse  

 af udlandslån vil det ved godkendelsen blive påset, at den risiko,  

 institutterne påtager sig, minimeres ved, at fravigelser fra balancekravet -  

 som bl.a. indebærer, at landmandens ydelser løbende er tilstrækkelige til at  

 dække realkreditinstituttets ydelser på de optagne udlandslån - begrænses  

 mest muligt.
Det vil eksempelvis ikke kunne godkendes, at  

 realkreditinstituttet videreudlåner variabelt forrentede lån til fast rente -  

 eller omvendt.
Til nr. 4 De foreslåede bestemmelser er en konsekvens af lovforslagets § 1, nr. 2.
Til nr. 5 og 6 Den foreslåede ændring indebærer, at reservekravet måles på aktivsiden i  

 stedet for på passivsiden i realkreditinstitutternes balance.
I bemærkningerne til nr. 2 er der nærmere redegjort for  

 sikkerhedsgrundlaget for obligationerne i de serier, hvori der er ydet lån,  

 der refinansieres.
Uden den her foreslåede ændring ville der skulle opbygges  

 reserver for såvel de nye obligationer, som de obligationer, der ligger til  

 sikkerhed for de »gamle« obligationer.
Der ville således blive tale  

 om et »dobbelt« reservekrav.
Når reservekravet knyttes til  

 pantebrevenes restgæld, vil der alene skulle opbygges reserver for de nye  

 lån, ikke for de indfriede.
Til nr. 7 Det foreslås, at boligministeren bemyndiges til at tillade, at et institut  

 ved belåning med udlandslån af midler fra generalreservefonden kan hensætte  

 op til 5 pct. af provenuet på de enkelte udlandslån til en særlig  

 restgældsreguleringsfond, hvortil endvidere overføres låntagernes løbende 2  

 pct.'s-bidrag samt engangsindbetalinger fra Finansieringsfonden af 1963.
 Det foreslås, at fondens midler skal anbringes i børsnoterede  

 obligationer, samt at afkastet skal tilskrives fonden.
Fondens midler skal efter forslaget fuldt ud anvendes til indfrielse af  

 låntagernes restgæld på udlandslån på forfaldstidspunktet efter  

 administrativt fastsatte fordelingsregler.
Det vil her bl.a. blive fastsat,  

 at der i forbindelse med forfald ved ejerskifte kun kan udbetales et beløb  

 svarende til den pågældende låntagers egen indbetaling af bidrag.
Til nr. 8 Der henvises til de almindelige bemærkninger pkt.
V.
Til § 2 Til nr. 1 Med de foreslåede bestemmelser kan refinansieringslån som jordbrugslån  

 ydes uden beløbsmæssig overgrænse.
Jordbrugslånene skal således alene  

 placeres inden for henholdsvis 25 pct. (stående lån) og 45 pct. (serielån) af  

 ejendommens handelsværdi.
Til nr. 2 og 3 Der henvises til de almindelige bemærkninger pkt.
V.
Til nr. 4 Der er tale om en konsekvensændring.
Til nr. 5 Såvel jordbrugslån efter den hidtil gældende ordning som  

 refinansieringslån i form af jordbrugslån vil blive finansieret i de samme  

 obligationsserier.
Amortisationsreglerne for disse foreslås ændret i  

 overensstemmelse hermed.
Til nr. 6 Der er tale om konsekvensændringer.
Til § 3 Da lovforslaget skal notificeres for EF-Kommissionen, foreslås det, at  

 boligministeren fastsætter tidspunktet for lovens ikrafttræden.
Efter 2. behandling den 29. juni 1988 § 1 I lov om realkreditinstitutter, jf. lovbekendtgørelse nr. 547 af 14.  

 august 1986, som ændret ved lov nr. 691 af 17. oktober 1986, § 1 i lov nr.  

 931 af 19. december 1986, § 3 i lov nr. 377 af 10. juni 1987, § 3 i lov nr.  

 379 af 10. juni 1987 og § 1 i lov nr. 860 af 23. december 1987, foretages  

 følgende ændringer:
 1. Efter § 10 a indsættes:
» § 10 b.
Lån kan ydes til hel eller delvis indfrielse af  

 restgælden på de realkreditlån og andre lån i landbrugsejendomme m.v., der af  

 landbrugsministeren er tilladt indfriet og erstattet med refinansieringslån i  

 henhold til lov om refinansiering af realkreditlån m.v. i landbrugsejendomme.  

 Lån kan desuden ydes til de hermed forbundne omkostninger, herunder  

 indskudsregulering, efter regler fastsat af boligministeren.
Lån kan  

 endvidere ydes til låntagers indskud til en restgældsreguleringsfond, jf. §  

 23 g.
Ved hel eller delvis indfrielse efter 1. pkt. kan der samtidig ydes lån  

 til dækning af en tilsvarende del af ikke betalte terminsydelser på de nævnte  

 lån med påløbne renter, såfremt ydelserne er forfaldne til betaling inden 1.  

 maj 1988.
Stk. 2. Refinansieringslån efter stk. 1 kan ydes som jordbrugslån efter  

 lov om indeksregulerede realkreditlån, som udlandslån og som 30-årige  

 annuitetslån, der finansieres ved salg af nominelle, fast forrentede  

 obligationer med en pålydende rente, der fastsættes af boligministeren, i  

 serier, der ikke kan anvendes til andre formål.
Jordbrugslån og udlandslån  

 kan kun ydes inden for en lånegrænse på 45 pct. af ejendommens handelsværdi  

 som defineret i lov om refinansiering af realkreditlån m.v. i  

 landbrugsejendomme.
Lån baseret på de i 1. pkt. nævnte obligationer kan kun  

 ydes i det omfang, de placeres med sikkerhed ud over en lånegrænse, der  

 fastsættes af boligministeren efter forhandling med landbrugsministeren.  

 Udlandslån kan ydes inden for en ramme på 5 mia. kr.
Boligministeren  

 fastsætter regler om udlandslångivningens administration m.v.
Stk. 3. Udlandslån efter stk. 2 finansieres i udlandet ved salg af  

 obligationer eller på anden måde, jf. § 22, stk. 2. Lånet, der ydes i den  

 pågældende fremmede valuta, amortiseres som et 30-årigt annuitetslån.  

 Restgælden forfalder dog efter 10 år.
Til anvendelse ved indfrielse af  

 restgælden, jf. § 23 g, indbetaler låntager ved lånets oprettelse et indskud  

 på 2 pct. af udlandslånets hovedstol, ekskl. eventuel belåning af dette  

 indskud, jf. stk. 1, 3. pkt., og herefter hver termin et bidrag svarende til  

 11/2 pct. p.a. af den til enhver tid værende restgæld.
Restgælden omregnet  

 til danske kroner kan refinansieres med 20-årige annuitets- eller serielån.
Stk. 4. Ved refinansiering af restgælden på udlandslån efter stk. 3  

 bevares den hidtidige prioritetsstilling for de nye lån.
Udlandslån efter  

 stk. 2 og 3 kan kun ydes, hvis efterstående panthavere i hvert enkelt  

 tilfælde meddeler samtykke hertil.
 Stk. 5. Refinansieringslån efter stk. 1 forfalder ved ejerskifte og ved  

 bortforpagtning og væsentlige indskrænkninger i produktionsgrundlaget for  

 bedriften, jf. lov om refinansiering af realkreditlån m.v. i  

 landbrugsejendomme § 9, stk. 2. Hensidden i uskiftet bo betragtes ikke som  

 ejerskifte.
Stk. 6. Ved ydelse af refinansieringslån til indfrielse af realkreditlån  

 efter stk. 1 finder bestemmelsen i § 10, stk. 1, nr. 2, ikke anvendelse.
De  

 enkelte institutter yder refinansieringslån til indfrielse af egne  

 realkreditlån i ejendommen. Ønsker et institut ikke at yde refinansieringslån  

 til indfrielse af egne realkreditlån, kan det institut, der i øvrigt har ydet  

 den væsentligste del af ejendommens realkreditbelåning, dog yde det  

 pågældende lån.
Stk. 7. Lån til refinansiering af andre lån end realkreditlån kan kun ydes  

 inden for 45 pct. af ejendommens handelsværdi som defineret i lov om  

 refinansiering af realkreditlån m.v. i landbrugsejendomme.« 2. Efter § 20 indsættes:
» § 20 a.
I sikkerhedsgrundlaget for realkreditinstituttets  

 forpligtelser kan pantebreve for lån, der refinansieres efter § 10 b,  

 erstattes med en tilsvarende fordring på den danske stat, jf. lov om  

 refinansiering af realkreditlån m.v. i landbrugsejendomme § 8.
§ 20 b.
Boligministeren kan tillade, at obligationsrestgælden på  

 realkreditlån, hvor pantebrevet er erstattet med en tilsvarende fordring på  

 staten efter § 20 a, indfries med obligationer fra andre serier,  

 aldersklasser og rentefodsafdelinger end dem, hvori det oprindelige lån er  

 effektueret.
 Stk. 2. Boligministeren kan fastsætte nærmere regler om fremgangsmåden ved  

 indfrielsen, herunder regler for, hvilke obligationer der kan anvendes ved  

 indfrielsen.
§ 20 c.
I sikkerhedsgrundlaget for realkreditinstituttets forpligtelser  

 erstattes pantebreve for lån, der indfries efter § 20 b, af de obligationer,  

 der er anvendt til indfrielsen, eller som senere træder i stedet for disse.
 Stk. 2. Indtægterne fra de obligationer, der anvendes til indfrielse af  

 nominallån efter § 20 b, eller obligationer, der træder i stedet for disse,  

 skal svare til de indtægter, som instituttet ville have haft på de indfriede  

 lån.
Stk. 3. Med henblik på, at sikkerheden for de cirkulerende obligationer  

 ikke forringes, fastsætter boligministeren regler for, 1) hvilke obligationer der kan indgå i sikkerheden, 2) hvorledes obligationerne indgår i sikkerheden, 3) institutternes administration af obligationerne og 4) regnskabsaflæggelse.
Stk. 4. Boligministeren yder garanti for, at realkreditinstitutterne får  

 de ydelser, herunder reservefonds- og administrationsbidrag, som skulle være  

 betalt af de låntagere, hvis lån er indfriet efter § 20 b.
Garantien omfatter  

 endvidere en forholdsmæssig andel af eventuelle ekstraordinære  

 reservefondsbidrag vedrørende de indfriede lån.
§ 20 d.
Indehavere af rettigheder over obligationer udstedt i de serier,  

 hvis sikkerhedsgrundlag ændres i medfør af §§ 20 a-20 c, kan ikke kræve  

 obligationerne indfriet eller på anden måde gøre krav gældende over for  

 realkreditinstituttet under henvisning hertil.« 3. § 22 affattes således:
 » § 22. Obligationer kan kun udstedes som betalbare i danske  

 kroner, medmindre andet godkendes af boligministeren, jf. § 10 b, stk. 3.
 Stk. 2. Boligministeren kan godkende, at udlandslån efter § 10 b, stk. 2  

 og 3, finansieres på anden måde end ved obligationsudstedelse.  

 Boligministeren kan desuden godkende, at institutter optager udlandslån i  

 fællesskab.
Stk. 3. Boligministeren kan godkende, at et realkreditinstitut i  

 forbindelse med ydelse af udlandslån efter § 10 b, stk. 2 og 3, erhverver et  

 kreditinstitut med hjemsted i et andet land, der er medlem af OECD, som 100  

 pct. ejet datterselskab, der udelukkende driver finansiel virksomhed.
Det vil  

 dog være en betingelse, at det pågældende kreditinstitut inden for en af  

 boligministeren fastsat frist overgår til udelukkende at drive  

 realkreditvirksomhed eller hermed naturligt forbunden virksomhed.
Det er  

 endvidere en betingelse, at det pågældende kreditinstitut skal afhændes,  

 såfremt det driver virksomhed i Danmark.
Boligministeren kan fastsætte  

 nærmere vilkår for godkendelsen.« 4. I § 23, stk. 1, ændres »§ 20«: til »§§ 20-20  

 c«.
 5. I § 23, stk. 3-7, ændres »den cirkulerende  

 obligationsmasse« til: »pantebrevenes restgæld«.
 6. I § 23, stk. 9, indsættes som 2. pkt.:
»Boligministeren fastsætter nærmere regler om beregning af  

 reservekrav.« 7. Efter § 23 f indsættes:
» § 23 g.
Boligministeren kan tillade, at et  

 realkreditinstitut ved belåning med udlandslån efter § 10 b, stk. 2 og 3, af  

 midlerne i instituttets generalreservefond hensætter op til 5 pct. af  

 låneprovenuet på de enkelte udlandslån til en restgældsreguleringsfond,  

 hvortil endvidere overføres låntagers indskud og bidrag efter § 10 b, stk. 3,  

 samt indbetalinger fra Finansieringsfonden af 1963.
Stk. 2. Restgældsreguleringsfondens midler anbringes i børsnoterede  

 obligationer, og afkastet heraf tilskrives fonden.
Fondens midler anvendes  

 til nedbringelse af låntagers restgæld på udlandslån i det omfang, restgælden  

 i danske kroner opgjort efter kursen på indfrielsestidspunktet overstiger  

 restgælden opgjort i danske kroner efter kursen på låneoptagelsestidspunktet.  

 Af fondens midler anvendes først låntagers indskud og bidrag efter § 10 b,  

 stk. 3, inkl. rentetilskrivning, dernæst indskud inkl. rentetilskrivning fra  

 Finansieringsfonden af 1963 og endelig realkreditinstituttets indskud inkl.  

 rentetilskrivning.
Eventuelle overskydende midler tilbagebetales til  

 indskyderne.
Låntagers andel anvendes dog altid til nedbringelse af  

 restgælden.
Stk. 3. Boligministeren fastsætter regler om anvendelse af fondens midler,  

 dens administration og regnskabsaflæggelse.« 8. Efter § 28 b indsættes:
» § 28 c.
Boligministeren kan inden for en ramme på 80 mio.  

 kr. yde garanti for realkreditinstitutternes og Dansk Landbrugs  

 Realkreditfonds tab på ikke betalte terminsydelser med påløbne renter som  

 følge af udskydelse af tvangsauktioner på landbrugsejendomme.
Det er en  

 betingelse herfor, at ydelserne er forfaldne til betaling inden 1. maj 1988.  

 Boligministeren fastsætter regler herom.« § 2 I lov om indeksregulerede realkreditlån, jf. lovbekendtgørelse nr. 437 af  

 27. juni 1986, som ændret ved § 2 i lov nr. 931 af 19. december 1986, § 4 i  

 lov nr. 377 af 10. juni 1987, § 2 i lov nr. 379 af 10. juni 1987 og § 3 i lov  

 nr. 860 af 23. december 1987, foretages følgende ændringer:
 1. I § 2, stk. 2, udgår 3. pkt., og følgende indsættes efter  

 2. pkt.:
»Disse lån kan dog for den enkelte ejendom tilsammen højst andrage  

 1,25 mio. kr., medmindre lånene helt eller delvis er ydet i medfør af lov om  

 refinansiering af realkreditlån i landbrugsejendomme m.v.
Låneprovenuet skal  

 udgøre mindst 50.000 kr. for den enkelte ejendom.« 2. I § 3 indsættes som nyt stykke:
»Stk. 7. Såfremt der til jordbrugslån ydes afdragsbidrag efter lov om  

 refinansiering af realkreditlån m.v. i landbrugsejendomme, reguleres  

 hovedstol og restgæld i de første 15 år af lånets løbetid kun med den  

 halvårlige procentvise stigning i nettoprisindekset fratrukket den i nævnte  

 lovs § 12, stk. 3, anførte forskel.
Ved fald i nettoprisindekset reguleres  

 hovedstol og restgæld med hele faldets størrelse.
Såfremt den procentvise  

 stigning i prisindekset for landbrugets bruttofaktorindkomst overstiger den  

 procentvise stigning i nettoprisindekset, reguleres hovedstol og restgæld med  

 hele stigningen i nettoprisindekset.« 3. I § 4 indsættes efter stk. 17 som nyt stykke:
»Stk. 18. Såfremt der til jordbrugslån ydes afdragsbidrag efter lov  

 om refinansiering af realkreditlån m.v. i landbrugsejendomme, reduceres det i  

 stk. 17, 1. pkt., nævnte beløb i de første 15 år af lånets løbetid med et  

 beløb svarende til den i nævnte lovs § 12, stk. 3, anførte forskel ganget med  

 forskellen mellem kontantlånsrentesatsen gange kontantlånsrestgælden i  

 foregående termin og obligationsrentesatsen gange obligationsrestgælden i  

 foregående termin.
Ved fald i nettoprisindekset, eller såfremt den  

 procentvise stigning i prisindekset for landbrugets bruttofaktorindkomst  

 overstiger den procentvise stigning i nettoprisindekset, foretages denne  

 reduktion dog ikke.« Stk. 18-20 bliver herefter stk. 19-21.
 4. I § 4, stk. 19, der bliver stk. 20, ændres »stk. 18«  

 til: »stk. 19«.
 5. I § 5, stk. 7, indføjes efter »statens afdragsbidrag, jf. §  

 2 b, stk. 4,»: »og lov om refinansiering af realkreditlån m.v. i  

 landbrugsejendomme,».
 6. I § 5, stk. 7, ændres »§ 4, stk. 18« til: »§ 4,  

 stk. 19« og »§ 4, stk. 18 og 20« til: »§ 4, stk. 19 og  

 21«.
§ 3 Boligministeren fastsætter tidspunktet for lovens ikrafttræden.
