afsagt af Tvistighedsnævnet den 29. januar  

 2002 i sag nr. 34.2001 Elev A og A1 mod virksomhed B v/C Mellem klagerne, elev A, født den 12. marts 1975, og elev  

 A1, født den 9. februar 1978, og indklagede, virksomhed B v/C, blev  

 henholdsvis  

 den 2. april 1999 og 22. maj 1998 indgået uddannelsesaftaler, hvorefter  

 klagerne skulle uddannes som grafiske trykkere.
As uddannelsesperiode var fra  

 den 1. juli 1999 til den 30. juni 2002, og A1s uddannelsesperiode var fra den  

 1. juni 1998 til den 31. maj 2001. Begge klagere var forud for indgåelsen af  

 uddannelsesaftalerne ansat hos indklagede som trykkeriarbejdere, A fra den 6.  

 december 1995 og A1 fra 1996. Det fremgår af uddannelsesaftalerne, at begge  

 klageres løn var højere end den gældende  

  

 mindstebetaling  

  

 for elever.
Lønnen svarede for begges vedkommende til deres hidtidige løn -  

 godt 23.000 kr. månedligt - som trykkeriarbejdere hos indklagede.
 Klagerne har ved deres faglige organisation, HK Industri, ved  

 klageskrift modtaget den 7. september 2001 indbragt sagen for  

 Tvistighedsnævnet  

 med påstand om, at indklagede til A skal betale 323.391,81 kr., og til A1  

 betale 274.334,03 kr., begge beløb med tillæg af procesrente fra sagens  

 indbringelse  

 for nævnet den 7. september 2001 til betaling sker.
 Indklagede har påstået frifindelse.
Indklagede orienterede den 23. maj 2000 medarbejderne om, at  

 virksomheden ville blive lukket.
Klagerne fratrådte med udgangen af juli  

 2000.  

 Af et mødereferat af 26. maj 2000 fremgår, at alle ansatte ville modtage en  

 fratrædelsesgodtgørelse på 8.000 kr. ved fratræden.
A blev pr. 31. juli 2000 ansat i en ny uddannelsesstilling.
A1 blev  

 ansat i ny uddannelsesstilling fra den 16. oktober 2000. De er begge i disse  

 stillinger blevet aflønnet med gældende  

  

 mindstebetaling  

  

 for elever i henhold til overenskomsten.
 Klagernes krav, hvis rigtighed for så vidt angår opgørelsen indklagede  

 ikke bestrider, udgør forskellen på den  

  

 elevløn  

  

 , som  

 klagerne opnåede i deres nye uddannelsesforhold og den højere løn, som  

 klagerne  

 kunne have oppebåret under ansættelse hos indklagede i hele  

 uddannelsesperioden.
 Klagerne har erklæret, at det kan lægges til grund, at indklagede hjalp  

 klagerne med at finde nye uddannelsesstillinger.
 Klagerne har givet møde for Tvistighedsnævnet og afgivet forklaring.  

 For indklagede har direktør D givet møde og afgivet forklaring.
A  

  

  

 har  

 forklaret bl.a., at det var indklagede, der tog initiativ til at indgå  

 uddannelsesaftale med ham.
Indklagede havde et ønske om, at alle medarbejdere  

 skulle kunne varetage de samme opgaver.
Han fik at vide, at han kunne  

 bibeholde  

 samme løn som han havde som trykkeriarbejder.
Dette var afgørende for ham på  

 grund af private udgifter, bl.a., til børn og andelslejlighed.
Der var ingen  

 af  

 de uddannelsessteder, han var i kontakt med, der ville betale den samme løn,  

 som han havde hos indklagede.
A1  

  

  

 har forklaret i det væsentlige som A.
Han havde udgifter til andelslejlighed  

 og  

 afbetaling på køb af en bil.
Det var også afgørende for ham, at han under  

 uddannelsen kunne bibeholde samme løn, som han havde som trykkeriarbejder.
D  

  

  

 har  

 forklaret bl.a., at virksomheden blev lukket af økonomiske grunde.
Han  

 tiltrådte den 1. april 2000 og blev kort tid efter orienteret om planerne om  

 lukning af virksomheden.
Den havde da været i drift i 5 år, hvoraf de sidste  

 tre år havde været underskudsgivende.
Virksomhedens faktor fik specielt til  

 opgave at finde nye uddannelsessteder til klagerne.
Han formidlede flere  

 tilbud  

 til klagerne, men det var lidt svært at motivere dem til at tage kontakt til  

 de  

 pågældende steder.
Klagerne  

  

  

 har til støtte for deres påstande gjort gældende, at de med indklagede  

 havde aftalt en højere løn end den sædvanlige.
Dette ansættelsesvilkår kan  

 alene ændres med et varsel svarende til opsigelsesvarslet.
Da  

 uddannelsesaftalerne var uopsigelige, kunne lønvilkåret ikke ensidigt ændres  

 af  

 indklagede.
Den foreliggende sag er af en anden karakter end  

 Tvistighedsnævnets  

 sag nr. 14 i 1993, hvor der fra starten af uddannelsesforholdet var aftalt  

 overenskomstmæssig løn.
I nærværende sag blev der derimod fra  

 uddannelsesforholdets  

 begyndelse på indklagedes initiativ aftalt en højere løn end den  

 overenskomstmæssige,  

 og denne var desuden for begge klagere en væsentlig og individuel  

 forudsætning  

 for overhovedet at påbegynde uddannelsesforholdet.
Da indklagede har  

 misligholdt  

 ansættelsesforholdet og derved handlet erstatningspådragende, har klagerne  

 som  

 udgangspunkt krav på erstatning svarende til positiv opfyldelsesinteresse.  

 Klagerne skal stilles som om uddannelsesaftalen var blevet rigtigt opfyldt af  

 indklagede.
Kravet er ikke upåregneligt for indklagede, der selv tog  

 initiativ  

 til aftalerne, selvom virksomhedens økonomi åbenbart havde været dårlig i  

 flere  

 år.
Klagerne har opfyldt deres  

  

 tabsbegrænsningspligt  

  

 ved at opnå anden uddannelsesstilling til en realistisk løn.
Indklagede  

  

  

 har til støtte for sin påstand gjort gældende, at uddannelsesforholdet,  

 men ikke lønvilkåret, er uopsigeligt, jf.
Tvistighedsnævnets afgørelse nr. 14  

 i  

 1993. Uddannelsesforholdets uopsigelig er motiveret af et ønske om at sikre  

 uddannelsens gennemførelse, men dette motiv kan ikke begrunde, at en  

 arbejdsgiver skulle være afskåret fra med et passende varsel at nedsætte en  

 løn, der måtte vise sig at være for omkostningskrævende for arbejdsgiveren og  

 derfor muligt til fare for elevens uddannelse.
Det har endvidere ikke været  

 påregneligt for indklagede, at man kunne blive mødt med et så voldsomt  

 økonomisk  

 krav i forbindelse med en økonomisk sagligt motiveret lukning af  

 virksomheden.  

 I givet fald har klagerne alene krav på en erstatning i overensstemmelse med  

 nævnets sædvanlige praksis og med fradrag af de udbetalte  

 fratrædelsesgodtgørelser på 8.000 kr.
I sagens behandling har som faste medlemmer af Tvistighedsnævnet  

 deltaget landsdommer Mogens Kroman (formand),  

    

  

 advokat Tine B.
Skyum og konsulent Susanne Christensen (begge Dansk  

 Arbejdsgiverforening), samt konsulent Evelyn Jørgensen og konsulent Claus  

 Jørgensen (begge Landsorganisationen i Danmark). Herudover har som særlig  

 sagkyndigt medlem deltaget næstformand Bjarne Nielsen, HK og afdelingschef  

 Leif  

  

 Boe  

  

 Hansen, Grafisk Arbejdsgiverforening.
 Tvistighedsnævnets bemærkninger:
 4 medlemmer af nævnet udtaler:
 Det lægges ved afgørelsen til grund,  

  

 at  

  

 uddannelsesaftalerne  

 mellem klagerne og indklagede blev indgået på indklagedes initiativ,  

  

 at  

  

 indklagede  

 tilbød klagerne, at de kunne oppebære samme løn - godt 23.000 kr. månedligt -  

 som den, de havde som trykkeriarbejdere hos indklagede,  

    

  

  

 at  

  

 det var en væsentlig og individuel  

 forudsætning for klagerne, at de også under uddannelsen kunne oppebære samme  

 løn som hidtil, og  

  

 at  

  

 indklagede misligholdt uddannelsesaftalerne ved at  

 bringe disse til ophør i utide.
Flertallet  

 finder, at indklagede ved sin afbrydelsen af klagernes uddannelse har  

 pådraget  

 sig erstatningsansvar over for klagerne.
Efter Tvistighedsnævnets praksis  

 udmåles  

 den erstatning, som en elev er berettiget til, hvis arbejdsgiveren på  

 ansvarspådragende måde har afbrudt elevforholdet, som udgangspunkt som en  

 godtgørelse på 25.000 kr., uafhængigt af elevens konkrete tab som følge af  

 afbrydelsen af elevforholdet.
Ved fastsættelsen af godtgørelsen i nærværende sag lægges der vægt på  

 de momenter, der er lagt til grund ovenfor og på den omstændighed, at  

 klagerne,  

 der var midt i et uddannelsesforløb, naturligt var motiveret for at søge  

 uddannelsen  

 færdiggjort i stedet for på ny at tage arbejde som trykkeriarbejdere.
Den  

 forøgelse af klagernes indtægtstab, som dette valg har bevirket, findes  

 imidlertid ikke fuldt ud at kunne gøres gældende over for indklagede.  

 Herefter  

 fastsættes erstatningsbeløbene skønsmæssigt, således at der tilkendes  

 klagerne  

 hver 100.000 kr.
 3  

 medlemmer af nævnet udtaler:
Det tiltrædes, at klagerne i overensstemmelse med Tvistighedsnævnets  

 praksis som følge af indklagedes opsigelse af uddannelsesaftalerne er  

 berettigede til en godtgørelse.
Denne godtgørelse kan passende fastsættes til  

 kr. 17.000 til hver af klagerne.
Der er herved lagt særligt vægt på, at  

 indklagede aktivt arbejdede på at formidle nye uddannelsesaftaler til  

 klagerne,  

 at klagernes ansættelse med henblik herpå blev forlænget med 2 måneder, og at  

 hver af klagerne i forbindelse med uddannelsesaftalernes ophør modtog en  

 fratrædelsesgodtgørelse på kr. 8.000.
 Der afsiges kendelse efter stemmeflertallet.
 T h  

 i  

    

  

 b e s t e m  

  

 m  

  

 e s:
Indklagede,  

 virksomhed B v/C, skal inden 14 dage til klageren A betale 100.000 kr. og til  

 klageren A1 betale 100.000 kr.
Begge beløb forrentes med procesrente fra den  

 7.  

 september 2001 til betaling sker.
 Hver  

 part betaler sine egne omkostninger.
 Denne  

 kendelse kan senest 8 uger efter modtagelse indbringes for domstolene.
