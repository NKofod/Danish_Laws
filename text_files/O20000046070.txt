Resumé  



  

 En kvinde klagede på vegne af sit barnebarn over et afslag på ansøgning om  

 SU til uddannelse i udlandet.
Afslaget blev givet med henvisning til § 48,  

 stk.  

 1, i den dagældende SU-bekendtgørelse hvorefter det var en betingelse for  

 støtte til uddannelse i udlandet at den uddannelsessøgende skulle have haft  

 sammenhængende ophold i Danmark i mindst 2 år.
Denne betingelse opfyldte  

 barnebarnet ikke.
Ombudsmanden udtalte i sin foreløbige redegørelse at han på det  

 foreliggende grundlag ikke mente der var hjemmel i lov om statens  

 uddannelsesstøtte til at udstede sådanne regler om krav til de  

 uddannelsessøgende.
SU-styrelsen meddelte herefter at styrelsen ville tage de  

 sager der var afgjort i henhold til bestemmelsen, op til fornyet behandling,  

 og  

 at styrelsen ville tage kontakt til ambassaderne for at komme i forbindelse  

 med  

 de studerende som på grund af bestemmelsen havde undladt at søge om støtte.  

 Ankenævnet for Uddannelsesstøtten meddelte desuden at barnebarnets ansøgning  

 om  

 SU burde imødekommes.
Undervisningsministeriet meddelte at ministeriet ville  

 tage skridt til at ændre SU-bekendtgørelsen på dette punkt. (J.nr.  

 1999-0696-073).
SU til studier i England B ansøgte i 1998  

 SU-styrelsen om uddannelsesstøtte til et treårigt psykologistudium i England.
SU-styrelsen afslog den 18.  

 september 1998 ansøgningen.
Afgørelsen havde følgende ordlyd:
 "Vi kan ikke imødekomme  

 din ansøgning om SU til uddannelse i udlandet.
En af støttebetingelserne  

 til uddannelse i udlandet er, at den uddannelsessøgende skal have haft  

 sammenhængende ophold i Danmark i mindst 2 år.
Denne betingelse opfylder du  

 ikke.
Vi henviser til § 48, stk.  

 1, i Undervisningsministeriets bekendtgørelse nr. 671 af 7. august 1995 om  

 statens uddannelsesstøtte, som ændret ved bekendtgørelse nr. 545 af 22. juli  

 1998." Den 6. oktober 1998 klagede  

 A på B's vegne over afgørelsen til Ankenævnet for Uddannelsesstøtten.
Den 20.  

 januar 1999 uddybede A klagen over for ankenævnet idet A bl.a. skrev:
 "Iflg. behagelig  

 telefonsamtale med ankenævnet den 14/1-99, vil jeg gerne yderligere bemærke,  

 ang. ændringen i uddannelsesstøtten, bekendtgørelse nr. 545 af 22/7-98:
På dette tidspunkt, var det  

 umuligt for mig at søge S.U., da (B) på dette tidspunkt, ventede på besked  

 (med  

 sine fine udtalelser) om hun var optaget." Nævnet traf den 11. februar  

 1999 følgende afgørelse:
 "...
 Styrelsens afgørelse  

 tiltrædes.
 Begrundelse:
 Det fremgår af § 48, stk. 1,  

 i Undervisningsministeriets bekendtgørelse nr. 671 af 7. august 1995 om  

 statens uddannelsesstøtte som ændret ved bekendtgørelse nr. 545 af 22. juli  

 1998, at uddannelsessøgende, der har haft sammenhængende ophold i Danmark i  

 mindst 2 år, kan få uddannelsesstøtte til uddannelser i udlandet efter samme  

 retningslinier som til uddannelser i Danmark med de ændringer, der følger af  

 §§  

 49-60.
 Der er ikke mulighed for at  

 dispensere fra § 48, stk. 1, i bekendtgørelsen, som har virkning for  

 ansøgninger om godkendelse af uddannelser i udlandet som støtteberettigende,  

 der modtages i styrelsen efter den 1. august 1998, jf. § 2, stk. 3, i  

 bekendtgørelse nr. 545.
Det fremgår af sagen, at B  

 ikke har haft sammenhængende ophold i Danmark i 2 år.
Hun er derfor ikke  

 berettiget til at modtage SU til uddannelse i udlandet.
..." I brev af 1. marts 1999,  

 modtaget her den 3. marts 1999, klagede A på B's vegne til mig.
Den 5. maj 1999 bad jeg  

 ankenævnet, SU-styrelsen og Undervisningsministeriet om at udtale sig i  

 anledning af klagen.
Jeg bad særligt om en redegørelse for hjemmelen til  

 kravet  

 i ændringsbekendtgørelsen om at uddannelsessøgende skal have haft mindst 2  

 års  

 sammenhængende ophold i Danmark for at kunne modtage SU til udenlandske  

 studier.
 SU-styrelsen udtalte den 23.  

 juni 1999 bl.a. følgende:
 "Vi fastholder vores  

 afgørelse i brev af 18. september 1998, hvorefter (B) ikke kan få SU til sin  

 uddannelse i England, fordi hun ikke har haft sammenhængende ophold i Danmark  

 i mindst 2 år.
 Efter § 48, stk. 1, i  

 bekendtgørelse nr. 671 af 7. august 1995 om statens uddannelsesstøtte, som  

 ændret ved bekendtgørelse nr. 545 af 22. juli 1998 er det en betingelse for  

 at  

 få SU til en uddannelse i udlandet, at den uddannelsessøgende har haft  

 sammenhængende ophold i Danmark i mindst 2 år.
Bestemmelsen i § 48, stk. 1,  

 er fastsat med hjemmel i § 4, stk. 2, i lov om statens uddannelsesstøtte, jf.  

 lovbekendtgørelse nr. 558 af 31. juli 1998. Efter § 4, stk. 2, godkender  

 styrelsen, at en uddannelse giver en uddannelsessøgende ret til SU.  

 Undervisningsministeren kan fastsætte regler om styrelsens godkendelse.
Efter  

 styrelsens opfattelse vil der med hjemmel i denne bestemmelse kunne  

 fastsættes  

 regler ikke alene om de betingelser, uddannelsen skal opfylde, men også om  

 kravene til den uddannelsessøgende, herunder om at den uddannelsessøgende  

 skal  

 have opholdt sig her i landet i en sammenhængende periode på mindst 2 år som  

 betingelse for at få SU til uddannelse i udlandet." Den 2. juli 1999 tilsluttede  

 Undervisningsministeriet sig SU-styrelsens udtalelse.
 Ved brev af 5. juli 1999  

 udtalte Ankenævnet for Uddannelsesstøtten at nævnet henholdt sig til sin  

 afgørelse  

 af 11. februar 1999.
Ombudsmandens foreløbige udtalelse Den 3. november 1999 gav jeg i en redegørelse udtryk for min foreløbige  

 retsopfattelse.
Jeg skrev bl.a.:
 § 48, stk. 1, i bekendtgørelse nr. 671 af 7. august 1995  

 (SU-bekendtgørelsen) har følgende ordlyd:
§ 48.  

  

 Uddannelsessøgende kan få uddannelsesstøtte til uddannelser i udlandet efter  

 samme regler som til uddannelser i Danmark med de ændringer, der følger af §§  

 49-60. Bestemmelsen blev ændret ved bekendtgørelse nr. 545 af 22. juli 1998 og fik  

 herefter følgende ordlyd:
§ 48.  

  

 Uddannelsessøgende,  

  

 der har haft sammenhængende ophold i Danmark i mindst 2 år  

  

[min fremhævning], kan få uddannelsesstøtte til uddannelser i udlandet efter  

 samme regler som til uddannelser i Danmark med de ændringer, der følger af §§  

 49-60. I den konkrete sag er det  

 uomtvistet at (B) ikke har haft sammenhængende ophold i Danmark i mindst 2  

 år.
 Bekendtgørelsen og  

 ændringsbekendtgørelsen er udstedt i medfør af en række bestemmelser i lov om  

 statens uddannelsesstøtte, jf. lov nr. 448 af 14. juni 1995 (nu  

 lovbekendtgørelse nr. 558 af 31. juli 1998). SU-styrelsen har i sin udtalelse  

 oplyst at hjemmelen for den ændrede bestemmelse i bekendtgørelsen skal findes  

 i lovens § 4, stk. 2.
 § 4 i loven er placeret i  

 kapitel 2, der har følgende overskrift:
   

  

 Uddannelser, der giver ret til uddannelsesstøtte'  

  

[min  

 understregning].
 Bestemmelsen har følgende  

 ordlyd:
 § 4.  

  

 Undervisningsministeren kan fastsætte regler om, at uddannelser  

 i udlandet kan give ret til uddannelsesstøtte, herunder at uddannelserne skal  

 have en længere sammenhængende varighed, end det fremgår af § 5, stk. 1, nr.  

 2.
Stk. 2.  

  

 Styrelsen  

 godkender efter disse regler, at en uddannelse giver en uddannelsessøgende  

 ret  

 til uddannelsesstøtte.
Undervisningsministeren kan fastsætte regler om  

 styrelsens godkendelse og særlige regler om uddannelsesstøtten, herunder om i  

 hvilke perioder der kan gives uddannelsesstøtte. Bemærkningerne i  

 lovforslaget til § 4 har følgende ordlyd, jf.
Folketingstidende 1994-95,  

 tillæg  

 A, sp. 2703:
Bestemmelsen indeholder de  

 særlige krav til uddannelser i udlandet.
Svarer til gældende § 7 a.
Der er  

 dog  

 ikke medtaget de krav til de uddannelsessøgende og uddannelserne, der  

 allerede  

 fremgår af § 2, der gælder uanset nationalitet og uddannelsesland.
Det bemærkes i denne  

 forbindelse, at styrelsen i hvert enkelt tilfælde godkender, om en uddannelse  

 i  

 udlandet giver ret til uddannelsesstøtte for en uddannelsessøgende.
Det er  

 hensigten, at styrelsen skal lægge samme principper til grund for  

 godkendelsen,  

 som lægges til grund for godkendelse af uddannelser i Danmark.
Hvis en  

 uddannelse ikke længere opfylder de krav, der stilles til godkendelse, vil  

 det  

 ikke i næste konkrete tilfælde blive godkendt, at den giver ret til  

 uddannelsesstøtte for en uddannelsessøgende. § 7 a i lov om statens  

 uddannelsesstøtte, som forarbejderne til § 4 henviser til, blev indsat ved  

 lov  

 nr. 412 af 6. juni 1991. Bestemmelsen har følgende ordlyd:
§ 7 a.  

  

 Undervisnings- og forskningsministeren kan bestemme, at  

 Styrelsen for Statens Uddannelsesstøtte efter ansøgning giver  

 uddannelsesstøtte  

 til uddannelsessøgende til uddannelse i udlandet.
Uddannelsen godkendes af  

 Styrelsen for Statens Uddannelsesstøtte som  

 støtteberettigende.
De uddannelsessøgende skal opfylde betingelserne i § 7,  

 stk. 1, nr. 2-5, jf. stk. 2 og 3 [svarende til de krav der stilles til  

 uddannelsessøgende der gennemgår en uddannelse i Danmark; min bemærkning].
 Stk. 2.  

  

 Undervisnings-  

 og forskningsministeren kan fastsætte betingelser for godkendelsen.
Stk. 3.  

  

 Undervisnings-  

 og forskningsministeren kan fastsætte særlige regler om støtten, herunder om  

 støttetiden. Af de almindelige  

 bemærkninger til lovforslaget fremgår bl.a. følgende, jf.
Folketingstidende  

 1990-91, tillæg A, sp. 6230-32:
  

  

 f.
Liberaliseret adgang til støtte til uddannelser i udlandet Mulighederne for at studere  

 i udlandet ønskes forbedret ved en liberalisering af reglerne om støtte til  

 uddannelser og studier i udlandet.
En udvidelse af adgangen til at tage  

 støtte  

 med til udlandet kan også frigøre uddannelsespladser her i landet.
 Mange unge ønsker at uddanne  

 sig helt eller delvis i udlandet, og dette vil også være en fordel set i  

 lyset  

 af den stigende internationalisering, ikke mindst i forbindelse med EF´s  

 indre  

 marked.
 Efter de gældende regler,  

 der er fastsat på bekendtgørelsesniveau, er adgangen til at tage  

 uddannelsesstøtte med til udlandet uden for de nordiske lande ret begrænset.
 Reglerne giver mulighed for  

 støtte 1) til uddannelser af indtil 2 års varighed, 2) til studier i indtil 2  

 år, hvis de kan give merit ved tilsvarende uddannelser i Danmark, og 3) til  

 eventuelle uddannelser, der ikke findes i Danmark, men dækker et  

 erhvervsmæssigt behov her i landet.
 Det er foreløbig tanken, at  

 bekendtgørelsesreglerne liberaliseres således:
·  

  

 	  

 at den hidtidige 2-års regel ændres til, at  

 der maksimalt kan fås støtte til de afsluttende 3 år af en uddannelse i  

 udlandet, herunder fx 3 afsluttende år af en bacheloruddannelse, ·  

  

 	  

 at reglen om forhåndsgodkendelse af merit  

 helt ophæves.
 Som hidtil vil  

 uddannelsessøgende, der er indskrevet ved en uddannelse i Danmark, kunne få  

 støtte til studier i udlandet i det omfang uddannelsesinstitutionen vil give  

 den uddannelsessøgende merit for disse studier i den danske uddannelse.
Der sigtes mod, at  

 støttetildelingen skal styres af en ren klippekortmodel for uddannelser i  

 udlandet, dvs., uden ekstra klip (forsinkelsesklip) i forbindelse med  

 ikke-beståede prøver eller lignende forsinkelse af uddannelsen eller  

 studieskift.
I forbindelse med det forventede øgede antal sager om støtte til  

 uddannelser i udlandet tænkes iværksat en udvidet information om disse  

 uddannelser.
Det er tanken, at Styrelsen for Statens Uddannelsesstøtte gennem  

 internationalt samarbejde skal indhente oplysninger om de aktuelle  

 uddannelser.
Styrelsen skal på baggrund af disse oplysninger vurdere, om  

 uddannelserne giver erhvervskompetence i Danmark og i øvrigt ville kunne give  

 mulighed for støtte i Danmark.
 ...
Det foreslås endelig, at  

 ministeren bemyndiges til at oprette et særligt sagkyndigt nævn, der kan  

 rådgive  

 Styrelsen for Statens Uddannelsesstøtte ved godkendelse af uddannelser i  

 udlandet som støtteberettigende.
Nævnet skal først og fremmest efter  

 anmodning  

 fra Styrelsen for Statens Uddannelsesstøtte fastlægge vejledende  

 retningslinier  

 for godkendelse af uddannelser i udlandet som støtteberettigende.
Nævnet skal  

 desuden i særlige tilfælde efter anmodning fra Styrelsen for Statens  

 Uddannelsesstøtte udtale sig om godkendelse af konkrete uddannelser i  

 udlandet  

 som støtteberettigende.
Nævnet skal sammensættes af en snæver kreds af  

 særligt  

 sagkyndige inden for erhvervsrettede uddannelser i Danmark. Bemærkningerne i  

 lovforslaget til § 7 a har bl.a. følgende ordlyd, jf.
Folketingstidende  

 1990-91, tillæg A, sp. 6243:
 Det foreslås, at reglerne  

 om støtte til uddannelsessøgende til uddannelser i udlandet optages i en  

 selvstændig bestemmelse.
 Den hidtidige bemyndigelse  

 for undervisnings- og forskningsministeren til at fastsætte regler for  

 godkendelser foreslås videreført.
Det foreslås endvidere, at  

 ministeren bemyndiges til at fastsætte særlige regler om støtten, herunder  

 støttetiden.
Ministeren vil herved få bemyndigelse til at bestemme, at alle  

 uddannelser i udlandet som hovedregel skal være omfattet af  

 klippekortet. Spørgsmålet er om  

 bestemmelsen i lovens § 4, stk. 2, alene giver ministeren bemyndigelse til at  

 fastsætte nærmere regler om hvilke betingelser den udenlandske uddannelse  

 skal  

 opfylde, eller om bestemmelsen også bemyndiger ministeren til at kunne  

 fastsætte regler om personelle krav til de uddannelsessøgende, herunder om  

 ansøgernes bopælsforhold i Danmark.
Bestemmelsens ordlyd giver  

 ministeren en bemyndigelse til at fastsætte regler om styrelsens  

 godkendelse  

 af udenlandske uddannelser og til at fastsætte særlige regler om  

 uddannelsesstøtten, herunder om i hvilke perioder der kan gives  

 uddannelsesstøtte.
Det er klart at bestemmelsen giver ministeren hjemmel til  

 at  

 fastsætte nærmere regler som de udenlandske uddannelser skal opfylde.
Derimod  

 er det  ud fra en ordlydsfortolkning  mere tvivlsomt om  

 ministeren med denne  

 bemyndigelsesbestemmelse også kan udstede nærmere regler om de personelle  

 krav  

 til de uddannelsessøgende.
Det har herefter betydning  

 for fortolkningen af bestemmelsen, at den er placeret i SU-lovens kapitel 2  

 om  

 Uddannelser, der giver ret til uddannelsesstøtte, og ikke i  

 kapitel 1 der  

 har overskriften Uddannelsessøgende, der har ret til  

 uddannelsesstøtte'.  

 Kapitel 1, der alene består af § 2, regulerer nemlig de personelle krav der  

 stilles til en uddannelsessøgende, for at vedkommende kan få ret til  

 uddannelsesstøtte.
Det er her bl.a. anført at vedkommende normalt skal være  

 dansk statsborger og være fyldt 18 år.
Dette taler efter min opfattelse imod  

 at  

 der i § 4, stk. 2, skulle være hjemmel til at regulere de personelle  

 betingelser.
Det har ligeledes betydning  

 for fortolkningen at forarbejderne til § 4, stk. 2, indeholder en ganske  

 udførlig beskrivelse af de overordnede intentioner med § 4 som var at udvide  

 adgangen til at studere i udlandet i tråd med den stigende  

 internationalisering  

  ikke mindst i EU.
Forarbejderne koncentrerer sig i den forbindelse om  

 en  

 omtale af de krav der kan stilles til uddannelser i udlandet og til  

 principperne for godkendelse af sådanne uddannelser.
Forarbejderne nævner  

 ikke  

 adgangen til at stille krav til de uddannelsessøgende.
Det fremgår således  

 ikke af forarbejderne at det har været intentionen at  

 bemyndigelsesbestemmelsen  

 skulle give ministeren bred adgang til at fastsætte personelle regler om  

 uddannelsessøgendes ret til at medtage SU til udenlandske studier.
Det havde  

 været nærliggende fra lovgivers side tillige at omtale de personlige krav til  

 de uddannelsessøgende i forarbejderne  taget i betragtning hvor  

 relativt  

 detaljeret omtalen er af kravene til uddannelserne  hvis det havde  

 været  

 intentionen at ministeren skulle have haft hjemmel i bestemmelsen til at  

 fastsætte  

 regler herom.
Det er på baggrund af  

 ovenstående min foreløbige opfattelse at § 48, stk. 1, i bekendtgørelse nr.  

 671  

 af 7. august 1995 som ændret ved bekendtgørelse nr. 545 af 22. juli 1998 ikke  

 har hjemmel i § 4, stk. 2, i lov nr. 448 af 14. juni 1995 om statens  

 uddannelsesstøtte, nu lovbekendtgørelse nr. 558 af 31. juli 1998. På baggrund af min  

 foreløbige redegørelse afgav SU-styrelsen den 22. november 1999 en ny  

 udtalelse  

 i sagen.
SU-styrelsen skrev:
 Folketingets Ombudsmand  

 lægger i sin redegørelse af 3. november 1999 afgørende vægt på, at hjemmelen  

 søges i kapitel 2 i SU-loven, der har overskriften: Uddannelser, der  

 giver ret  

 til uddannelsesstøtte.
Ved udarbejdelsen af bestemmelsen i § 48, stk.  

 1, nu §  

 49, stk. 1, i SU-bekendtgørelsen er der ikke tillagt kapiteloverskriften  

 afgørende betydning, på den ene side fordi regelændringen alene rettede sig  

 mod  

  

 uddannelser  

  

 i udlandet, på den anden  

 side fordi styrelsen efter bestemmelsen i § 4, stk. 2, i loven godkender, at  

 en  

 uddannelse giver en  

  

 uddannelsessøgende  

  

 ret til uddannelsesstøtte, og at ministeren kan fastsætte regler om  

 styrelsens  

 godkendelse.
Vi er imidlertid nu enige i,  

 at det er tvivlsomt, om der er tilstrækkelig hjemmel, og den tvivl må komme  

 ansøgerne til gode.
Vi vil derfor indstille til ministeriet, at § 49, stk. 1,  

 i  

 SU-bekendtgørelsen ændres.
 Vi er indstillet på at tage  

 de sager, der er afgjort i henhold til bestemmelsen, op til behandling igen.
Vi vil endvidere ved at tage  

 kontakt til ambassaderne mv. træffe foranstaltninger med henblik på at nå ud  

 til de studerende, som på grund af den omhandlede bestemmelse har undladt at  

 søge støtte. Ankenævnet for  

 Uddannelsesstøtten afgav ligeledes en ny udtalelse i sagen.
Den forelå den 3.  

 december 1999, og havde bl.a. følgende indhold:
 Ankenævnet er enig i  

 Ombudsmandens konklusion, hvorefter § 48, stk. 1, nu § 49, stk. 1, i  

 bekendtgørelsen ikke har hjemmel i lovens § 4, stk.2.
Klagerens anmodning om  

 uddannelsestøtte bør derfor imødekommes, ligesom ankenævnet er enig i, at  

 styrelsen bør genoptage de sager, hvori der er meddelt afslag i henhold til  

 bestemmelsen, samt at styrelsen søger forbindelse med studerende, som pga.  

 bestemmelsen har undladt at søge støtte. Endelig afgav  

 Undervisningsministeriet den 8. december 1999 en fornyet udtalelse på  

 baggrund  

 af min foreløbige redegørelse.
Ministeriet skrev bl.a. følgende:
 Undervisningsministeriet  

 har nu modtaget den i kopi vedlagte udtalelse af 3. december 1999 fra  

 Ankenævnet,  

 bilagt den ligeledes i kopi vedlagte udtalelse af 22. november 1999 fra  

 Sustyrelsen i sagen.
Som det fremgår, er  

 Sustyrelsen nu enig i, at det er tvivlsomt, om der er tilstrækkelig hjemmel i  

 SU-loven til bestemmelsen i SU-bekendtgørelsen om, at støtteansøgere skal  

 have  

 haft mindst 2 års sammenhængende ophold i Danmark for at kunne modtage SU til  

 uddannelse i udlandet.
Styrelsen er indstillet på at tage de sager, der er  

 afgjort i henhold til bestemmelsen, op til behandling igen, samt at søge  

 kontakt  

 til de uddannelsesøgende, som på grund af bestemmelsen har undladt at søge  

 støtte.
Ankenævnet er enig i  

 Ombudsmandens konklusion, hvorefter § 48, stk. 1  nu § 49, stk. 1,  

  i  

 SU-bekendtgørelsen ikke har tilstrækkelig hjemmel i SU-loven.
Klagerens  

 anmodning  

 om SU til (B) bør efter Ankenævnets opfattelse derfor imødekommes, ligesom  

 Ankenævnet er enig i, at Sustyrelsen bør genoptage de sager, hvor der er  

 meddelt afslag i henhold til bestemmelsen, samt at Styrelsen skal søge  

 kontakt  

 til de uddannelsessøgende, som på grund af bestemmelsen har undladt at søge  

 støtte.
Undervisningsministeriet kan  

 tilslutte sig det af Ankenævnet og Sustyrelsen anførte.
Vi vil nu tage skridt  

 til at ændre SU-bekendtgørelsen på dette punkt. Ombudsmandens endelige udtalelse Under henvisning til den retsopfattelse som jeg gav udtryk for i min  

 foreløbige redegørelse af 3. november 1999, skal jeg herefter udtale  

 følgende:
 Det er min opfattelse at § 48, stk. 1, i bekendtgørelse nr. 671 af 7. august  

 1995  som ændret ved bekendtgørelse nr. 545 af 22. juli 1998, nu § 49,  

 stk. 1, jf. bekendtgørelse nr. 715 af 6. september 1999  ikke har  

 hjemmel i § 4, stk. 2, i lov nr. 448 af 14. juni 1995 om statens  

 uddannelsesstøtte, jf. lovbekendtgørelse  

 nr. 558 af 31. juli 1998.
 Jeg har gjort Undervisningsministeriet, Ankenævnet for Uddannelsesstøtten og  

 SU-styrelsen bekendt med min opfattelse.
 Under hensyn til at SU-styrelsen har meddelt  

  

 at  

  

 styrelsen er indstillet på at tage de sager der er afgjort i henhold til  

 bestemmelsen, op til fornyet behandling,  

  

 at  

  

 styrelsen vil tage kontakt til ambassaderne m.v. for at komme i forbindelse  

 med de  

 studerende som på grund af bestemmelsen har undladt at søge om støtte,  

  

 at  

  

 Ankenævnet for Uddannelsesstøtten har  

 meddelt at (B)s anmodning om uddannelsestøtte burde imødekommes, og  

  

 at  

  

 ministeriet nu vil tage skridt til at  

 ændre SU-bekendtgørelsen på dette punkt, foretager jeg mig ikke mere i  

 anledning af (A)s klage.
Jeg beder myndighederne om  

 at underette mig om sagens videre forløb. Den 3. august 2000 meddelte  

 Undervisningsministeriet på baggrund af min udtalelse at ministeriet nu havde  

 ændret § 49 i SU-bekendtgørelsen således at kravet om mindst to års  

 sammenhængende ophold i Danmark blev ophævet.
Den 14. september 2000  

 modtog jeg brev fra SU-styrelsen hvori styrelsen meddelte at den havde rettet  

 henvendelse til Udenrigsministeriet med henblik på orientering af  

 ambassaderne  

 for at komme i kontakt med studerende som på grund af den nu ophævede  

 bestemmelse havde undladt at søge støtte.
Styrelsen skrev endvidere at den  

 havde skrevet til de 148 ansøgere som havde fået afslag på ansøgning om SU  

 til  

 uddannelse i udlandet fra kravet blev indført med virkning fra 1. august  

 1998.  

 Ansøgerne blev tilbudt at få taget deres sag op igen som følge af de ændrede  

 regler.
Endelig anførte styrelsen at man havde skrevet til A og meddelt hende  

 at der ville blive tildelt B dansk SU tilbage fra uddannelsens start i de  

 måneder hvor B opfyldte de øvrige betingelser for tildeling af SU.
 Jeg noterede mig det  

 myndighederne havde anført, og foretog mig herefter ikke mere i sagen.
