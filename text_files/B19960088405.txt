 I medfør af § 11, stk. 3 og 4, i lov nr. 383 af 22. maj 1996 om skifte af  

 dødsboer, fastsættes:
Autorisation § 1.  Bobestyrere autoriseres af justitsministeren  

 efter indstilling fra retskredsens dommer og vedkommende landsretspræsident.  

 I Københavns byret og ved retterne i Århus, Odense, Ålborg og Roskilde  

 afgives indstillingen af præsidenten og vedkommende landsretspræsident.
Ved  

 retter med administrationsordning afgives indstillingen af den  

 administrerende dommer og vedkommende landsretspræsident.
Stk. 2.  Autorisation som bobestyrer meddeles for en  

 eller flere retskredse.
Autorisation sker efter ansøgning.
Opslag om  

 antagelse af bobestyrere foretages af den stedlige dommer.
 § 2.  Autorisation kan meddeles advokater, som udøver  

 advokatvirksomhed, og som ikke er fyldt 70 år.
 Stk. 2.  Autorisation kan betinges af, at indehaveren  

 inden en nærmere fastsat frist gennemfører en efteruddannelse i  

 dødsbobehandling.
 Stk. 3.  Autorisation meddeles indtil videre, medmindre  

 særlige grunde gør sig gældende.
 Stk. 4.  Justitsministeren kan efter indstilling fra  

 dommeren bestemme, at et bobestyrerhverv skal opslås ledigt eller ophøre.  

 Indstilling kan afgives hvert tredje år efter autorisationens meddelelse.  

 Dommeren underretter bobestyreren om indstillingen.
 Stk. 5.  Autorisation som bobestyrer er personlig og kan  

 ikke overdrages.
 § 3.  Autorisation som bobestyrer medfører pligt til  

 at behandle boer, som udleveres af skifteretten i den retskreds, hvor  

 bobestyreren er autoriseret.
 Stk. 2.  Skifteretten kan, når der foreligger særlige  

 grunde, efter anmodning fra bobestyreren fritage denne for behandlingen af et  

 bo.
§ 4.  Autorisation som bobestyrer bortfalder § 5.  Justitsministeren kan tilbagekalde en  

 autorisation, hvis Stk. 2.  Dommeren underretter Justitsministeriet om  

 forhold, der kan give anledning til, at autorisationen tilbagekaldes.
§ 6.  En bobestyrer kan med en måneds varsel begære  

 sig fritaget for hvervet som autoriseret bobestyrer.
Begæringen om fritagelse  

 indgives gennem dommeren til Justitsministeriet.
 § 7.  Ved autorisationens ophør skal bobestyreren  

 aflevere sin autorisation til Justitsministeriet, der underretter  

 skifteretten i den retskreds, hvor den pågældende er autoriseret.
§ 8.  Når autorisationen som bobestyrer ophører, skal  

 bobestyreren straks aflevere aktiver og andet materiale, som tilhører  

 uafsluttede boer, til skifteretten.
Endvidere skal bobestyreren snarest  

 aflægge regnskab for bestyrelsen af boerne.
Det samme gælder, hvis  

 bobestyreren afsættes efter dødsboskiftelovens § 41 eller fritages for  

 hvervet som bobestyrer i et enkelt bo.
Stk. 2.  Skifteretten kan bestemme, at en advokat  

 behandler et bo færdigt, selv om autorisationen som bobestyrer er ophørt.
Det  

 samme gælder, hvis et bo genoptages.
Andre bobestyrere § 9.  Inden skifteretten udleverer et bo til en  

 bobestyrer, der ikke er autoriseret, skal vedkommende skriftligt afgive Stk. 2.  Bestemmelsen i stk. 1 gælder ikke, hvis  

 bobestyreren er i virksomhed som advokat eller i øvrigt har et erhverv, der  

 indebærer, at kravene i dødsboskiftelovens § 11, stk. 2, må anses for  

 opfyldt.
 § 10.  Ophører hvervet som bobestyrer, inden  

 bobehandlingen er afsluttet, finder § 8, stk. 1, tilsvarende anvendelse.
Forsikringsforhold § 11.  Den sikkerhed, der skal stilles efter  

 dødsboskiftelovens § 39, stk. 1, skal dække ethvert tab, som bobestyreren  

 måtte påføre boet eller andre i forbindelse med bobehandlingen, bortset fra  

 tab som dækkes af ansvarsforsikringen.
Stk. 2.  Størrelsen af den i stk. 1 nævnte sikkerhed  

 fastsættes af skifteretten efter samråd med bobestyreren og under hensyn til  

 boets forhold, herunder størrelsen af bruttoaktiverne.
Sikkerhedens størrelse  

 kan godkendes foreløbigt, indtil åbningsstatus er udarbejdet.
Stk. 3.  Sikkerhed, der efter dødsboskiftelovens § 39,  

 stk. 1, stilles på anden måde end ved tegning af en kautionsforsikring, skal  

 godkendes af skifteretten, som tillige efter indstilling fra bobestyreren  

 bestemmer, hvori sikkerheden skal bestå, samt hvorledes den skal anbringes og  

 klausuleres.
Bevis for, at sikkerheden er stillet, indsendes til  

 skifteretten.
§ 12.  Skifteretten kan til enhver tid forlange  

 oplysninger om en advokats ansvarsforsikring, herunder forevisning af  

 forsikringspolicen.
Skifteretten kan under hensyn til boets karakter stille  

 krav om, at der tegnes en individuel ansvarsforsikring.
 Stk. 2.  En bobestyrer, der er i virksomhed som advokat,  

 skal straks underrette skifteretten, hvis ansvarsforsikringssummen for det  

 løbende forsikringsår helt eller delvis udnyttes eller må påregnes udnyttet.  

 Tilsvarende skal skifteretten underrettes, hvis forsikringssummen nedsættes,  

 eller forsikringen ophører.
 § 13.  Skifteretten kan for advokater, der er  

 autoriseret som bobestyrere i retskredsen, bestemme, at den enkelte  

 bobestyrer skal tegne en kautionsforsikring, der omfatter boer, som udleveres  

 til den pågældende i kraft af autorisationen, når det enkelte bos  

 bruttoaktiver ikke overstiger en af skifteretten fastsat værdi.  

 Forsikringssummen fastsættes af skifteretten, og præmien fordeles  

 forholdsmæssigt på de enkelte boer.
 Stk. 2.  Overstiger bruttoaktiverne i et bo den grænse,  

 der er fastsat af skifteretten, stilles sikkerheden for hele boet efter § 11.
§ 14.  En bobestyrer, der ikke er i virksomhed som  

 advokat, skal tegne en ansvarsforsikring, der dækker det ansvar, denne måtte  

 ifalde for formueskade, som påføres boet eller andre ved simpel uagtsom  

 handling eller undladelse, når tabet skyldes forsikringstagerens virke som  

 bobestyrer.
Policen skal godkendes af skifteretten.
Forsikringssummen kan  

 fastsættes foreløbigt, indtil åbningsstatus foreligger.
§ 15.  Policerne for kautionsforsikringer skal  

 udformes således, at forsikringen ikke kan ændres eller opsiges uden  

 skifterettens samtykke.
Det samme gælder for individuelle  

 ansvarsforsikringer, medmindre ganske særlige omstændigheder gør sig  

 gældende.
Forsikringsselskabet underretter skifteretten med mindst en måneds  

 varsel, hvis forsikringen ophører på grund af misligholdelse.
Policerne  

 opbevares i skifteretten.
Stk. 2.  Er en individuel ansvarsforsikring tegnet  

 således, at den udløber med et forsikringsårs udgang, skal bobestyreren  

 senest 14 dage før forsikringsårets udgang meddele skifteretten, om  

 forsikringen forventes fornyet.
Senest 14 dage efter forsikringsårets udgang  

 skal bobestyreren fremsende dokumentation for, at forsikringen er fornyet.
 § 16.  Bobestyreren skal straks underrette  

 skifteretten, såfremt behovet for forsikringsdækning eller  

 sikkerhedsstillelse ændrer sig.
 § 17.  Bestemmelse om ophør af forsikringsdækning og  

 frigivelse af sikkerhedsstillelse træffes af skifteretten, når det godtgøres,  

 at samtlige i boet interesserede samt det offentlige for afgifternes  

 vedkommende er fyldestgjort for deres krav.
 Stk. 2.  Efter frigivelsen sender skifteretten de i §  

 15, stk. 1, nævnte policer til forsikringsselskabet.
Forvaltning og administration af midler  

 tilhørende boer § 18.  Bobestyrere skal forvalte og administrere  

 boernes midler på den for boerne bedst mulige måde.
 § 19.  Advokater, der virker som bobestyrere, er i  

 deres behandling af midler tilhørende boer underlagt bogføringsloven og  

 Advokatrådets vedtægt om advokaters pligter med hensyn til behandling af  

 betroede midler, som godkendt af Justitsministeriet i medfør af  

 retsplejelovens § 127, med de tilføjelser som følger af bestemmelserne i  

 dette kapitel.
 § 20.  Bobestyrere, som ikke er advokater, skal med  

 hensyn til boregnskaber og bogføring iagttage god regnskabs- og  

 bogføringsskik.
§ 21.  For hvert bo oprettes en eller flere konti i et  

 pengeinstitut.
Er bobestyreren advokat, oprettes kontoen eller kontiene i  

 bobestyrerens navn med vedtegning om boets navn.
Andre bobestyrere opretter  

 konto eller konti i boets navn.
Stk. 2.  Samtlige kontante midler tilhørende et bo skal  

 indestå på en eller flere af de i stk. 1 nævnte konti.
Det skal af en  

 oversigt hos bobestyreren fremgå, hvilke konti der er knyttet til det enkelte  

 bo.
 Stk. 3.  Boets værdipapirer skal enten noteres på boets  

 navn eller anbringes i åbent depot i et pengeinstitut.
§ 22.  Bobestyreren skal i sit bogholderi for hvert bo  

 føre en særlig konto.
På kontoen skal samtlige regnskabsmæssige transaktioner  

 i boet, herunder alle ind- og udbetalinger, alle rentetilskrivninger og alle  

 overførsler, registreres.
Registreringerne skal henvise til nummeret på det  

 kasse- eller regnskabsbilag, der ligger til grund for registreringen.
Kontoen  

 skal endvidere indeholde en saldo, som viser bobestyrerens øjeblikkelige  

 tilsvar over for boet.
 Stk. 2.  Kasse- og regnskabsbilag opbevares samlet for  

 hvert bo i original eller kopi.
 § 23.  I forbindelse med udarbejdelse af boopgørelse  

 foretages særskilt og fortløbende nummerering af kasse- og regnskabsbilag.
Tilsyn § 24.  Tilsynet med bobestyreres forvaltning af boer  

 og med boernes beholdninger og værdipapirer føres af den skifteret, der har  

 udleveret boet.
 Stk. 2.  Skifteretten kan når som helst forlange at få  

 forelagt alle boets dokumenter, herunder samtlige kasse- og regnskabsbilag.
§ 25.  Skifteretten udtager stikprøvevis boer til  

 eftersyn.
Ved eftersynet skal det påses, at boets midler er til stede, og at  

 midlerne forvaltes og administreres i overensstemmelse med reglerne i  

 dødsboskifteloven og i denne bekendtgørelse.
Endvidere påses, at bobestyreren  

 fremmer boets behandling.
 Stk. 2.  Skifteretten kan foretage eftersynet på  

 bobestyrerens kontor eller pålægge bobestyreren at møde i skifteretten med de  

 i § 24, stk. 2, nævnte dokumenter.
 Stk. 3.  Bobestyreren skal meddele skifteretten enhver  

 oplysning, som retten måtte ønske i forbindelse med eftersynet.
 § 26.  Hvis skifteretten formoder, at der foreligger  

 uregelmæssigheder, kan skifteretten give bobestyreren pålæg efter  

 dødsboskiftelovens § 54, stk. 2, eller om fornødent tage skridt til at  

 afsætte bobestyreren i medfør af dødsboskiftelovens § 41.
Andre bestemmelser § 27.  Bobestyreren afleverer boopgørelsen og de  

 dertil hørende bilag, herunder bobestyrerens meddelelser efter  

 dødsboskiftelovens § 45, til skifteretten.
Boopgørelsen og bilagene opbevares  

 af skifteretten.
 § 28.  Overtrædelse af § 12, stk. 2, og § 16 straffes  

 med bøde, medmindre højere straf er forskyldt efter anden lovgivning.
 Stk. 2.  Den, der uden at være autoriseret bobestyrer  

 betegner sig som sådan, eller anvender en betegnelse, der er egnet til  

 forveksling hermed, straffes med bøde, medmindre højere straf er forskyldt  

 efter anden lovgivning.
 § 29.  Bekendtgørelsen træder i kraft den 1. januar  

 1997.
