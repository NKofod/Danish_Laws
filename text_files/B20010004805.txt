 Bekendtgørelse om ændring af  

 bekendtgørelse om støtte til almene boliger samt  

 støttede private andelsboliger m.v.
§ 1 I bekendtgørelse nr. 274 af 14. april 2000 om støtte til  

 almene boliger samt støttede private andelsboliger m.v., som  

 ændret ved bekendtgørelse nr. 1058 af 4. december 2000,  

 foretages følgende ændringer:
 1. Indledningen affattes således:
»I medfør af § 73, stk. 4, § 91, stk. 4, § 100, stk. 4, § 102, §  

 112, § 113, § 118, stk. 3, § 143, § 149, § 157, stk. 4, § 160, § 160 c, stk.  

 1 og 10, § 160 l, § 178, stk. 3 og 4, og § 184 i lov om almene boliger samt  

 støttede private andelsboliger m.v., jf. lovbekendtgørelse nr.  

 550 af 20. juni 2000, som ændret ved lov nr. 1256 af 20. december 2000,  

 fastsættes efter bemyndigelse:« 2. I § 13 ændres »§ 10 og §  

 11« til: »§§ 10-11«.
 3. I § 27, stk. 2, ændres: »§ 10« til: »§§ 10-11«.
 4. Efter kapitel 9 indsættes som kapitel 9 a:
» Boliger til yngre fysisk handicappede under 60  

 år § 53 a.
Ved nybyggeri af almene boliger, som forbeholdes yngre  

 fysisk handicappede under 60 år, yder staten et tilskud til delvis  

 dækning af kommunens eller amtskommunens udgifter forbundet med  

 etableringen.
Tilskuddet udgør 40.000 kr. pr. bolig, dog maksimalt 40  

 pct. af kommunens eller amtskommunens udgifter til grundkapital.
Stk. 2. Lejes en af boligerne inden for en periode  

 på 10 år efter skæringsdatoen ud til andre end yngre fysisk  

 handicappede, som på tidspunktet for lejeaftalens indgåelse er  

 under 60 år, skal tilskuddet efter stk. 1, tilbagebetales.
Der  

 tilbagebetales 1/10 af det samlede tilskud for afdelingen for hvert hele  

 år, der på tidspunktet for lejeaftalens indgåelse resterer  

 af 10-års perioden.
Stk. 3. By- og boligministeren kan i ganske særlige  

 tilfælde godkende, at en bolig udlejes til andre end yngre fysisk  

 handicappede, uden at tilskuddet skal tilbagebetales, eller at tilskuddet  

 tilbagebetales i mindre omfang.
Ved godkendelsen lægges vægt  

 på antallet af boliger for yngre fysisk handicappede i afdelingen, om  

 det særlige sociale miljø i afdelingen opretholdes, og om  

 boligen igen forventes udlejet til yngre fysisk handicappede.
§ 53 b.
Kommunalbestyrelsen eller amtsrådet skal  

 påse, at boligerne og eventuelle tilknyttede servicearealer indrettes  

 med henblik på at tilgodese yngre fysisk handicappede beboeres  

 særlige fysiske og sociale behov.
§ 53 c.
Kommunalbestyrelsen eller amtsrådet skal som  

 vilkår for meddelelse af tilsagn om støtte betinge sig  

 anvisningsretten til boligerne.
 Stk. 2. Den kommunalbestyrelse eller det amtsråd,  

 der har anvisningsretten efter stk. 1, kan indgå aftale med andre  

 kommunalbestyrelser og/eller amtsråd om anvisningsret til boligerne og  

 om indbyrdes fordeling af udgifterne til grundkapital og fordeling af  

 tilskuddet.
§ 53 d.
Tilskuddet efter § 53 a udbetales inden for den  

 bevillingsramme, der fastsættes på de årlige  

 finanslove.
Stk. 2. I forbindelse med kommunalbestyrelsens  

 indberetning af skema A i BOSSINF indberetter kommunalbestyrelsen det antal  

 boliger, der forbeholdes yngre fysisk handicappede.
Inden for den  

 årlige bevillingsramme reserveres tilskuddet i den  

 rækkefølge, støttetilsagnene indberettes i BOSSINF.
§ 53 e.
Ved indberetning efter § 53 d, stk. 2, reserveres et  

 tilskud på 40.000 kr. pr. bolig, som forbeholdes yngre fysisk  

 handicappede.
Det endelige tilskud beregnes på grundlag af den  

 godkendte anskaffelsessum før byggeriets påbegyndelse (skema B).  

 Tilskuddet ydes som et engangstilskud, der udbetales ved førstkommende  

 udbetalingstermin, jf. stk. 2, efter kommunalbestyrelsens indberetning af  

 skema C.
Tilskuddet udbetales til den kommune, der har meddelt tilsagn om  

 støtte.
Har kommunalbestyrelsen meddelt tilsagn om støtte til  

 amtskommunale almene ældreboliger, udbetales tilskuddet til  

 amtskommunen.
 Stk. 2. Tilskuddet udbetales af Finansstyrelsen den  

 sidste bankdag i april eller oktober på grundlag af de oplysninger, der  

 er indberettet til BOSSINF henholdsvis den 31. marts og den 30.  

 september.
 Stk. 3. Kommunalbestyrelsen skal godkende den endelige  

 anskaffelsessum inden påbegyndelsen og indberette skema B til BOSSINF  

 senest 2 måneder efter udløbet af 9-måneders fristen for  

 modtagelse af skema B, jf. § 40, stk. 1.
§ 53 f.
Hvert år senest den 15. februar indberetter  

 kommunalbestyrelsen eller amtsrådet til Finansstyrelsen, i hvilket  

 omfang boligerne det forudgående år har været udlejet til  

 andre end den berettigede personkreds, som på tidspunktet for  

 lejeaftalens indgåelse var under 60 år.
Indberetningen attesteres  

 af en statsautoriseret eller registreret revisor.
Stk. 2. Har boligerne været udlejet til andre end  

 den i stk. 1 nævnte personkreds uden by- og boligministerens  

 godkendelse efter § 53 a, stk. 3, rejser Finansstyrelsen krav om  

 tilbagebetaling af tilskud efter § 53 a, stk. 2. Finansstyrelsen kan  

 endvidere rejse krav om tilbagebetaling, hvis den i stk. 1 nævnte  

 indberetning ikke er sket.« 5. I § 56, stk. 3, indsættes efter »indberettet«: »i skema C«.
 6. § 56, stk. 4 og 5, affattes således:
 »Stk. 4. Tilskuddet ydes som et engangstilskud, der udbetales ved  

 førstkommende udbetalingstermin, jf. stk. 2, efter  

 kommunalbestyrelsens indberetning af skema C for såvel servicearealerne  

 som for de boliger, servicearealerne etableres i tilknytning til.
Stk. 5. Tilskuddet udbetales af Finansstyrelsen den  

 sidste bankdag i april eller oktober på grundlag af de oplysninger, der  

 er indberettet til BOSSINF henholdsvis den 31. marts og den 30.  

 september.« 7. § 56, stk. 6, ophæves.
§ 2 Bekendtgørelsen træder i kraft den 7. februar 2001.
 Stk. 2. Indberetning til BOSSINF som nævnt i § 53  

 d, stk. 2, § 53 e, stk. 3, og § 56, stk. 4, kan dog tidligst ske fra den 1.  

 april 2001.
Stk. 3. Indtil den 28. marts 2001 foretages tilskudsreservationen,  

 jf. § 53 d, stk. 2, på grundlag af kommunalbestyrelsens skriftlige  

 indberetning til By- og Boligministeriet samtidig med indberetning af skema A  

 til BOSSINF.
Reservationen foretages i den rækkefølge  

 indberetningen er modtaget via telefax eller elektronisk post i By- og  

 Boligministeriet.
