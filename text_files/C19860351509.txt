Arbejdsformidlingskontorerne Arbejdsløshedskasserne I henhold til § 41, stk. 2 i arbejdsministeriets bekendtgørelse nr. 356 af  

 23. juli 1985 stilles de personer, der har valgt en  

 uddannelses-/iværksætterydelse, med hensyn til længden af de perioder, hvor  

 de kan få ydelserne, som om deres arbejdstilbud eller uddannelsesydelse var  

 afsluttet den 1. juli 1985.
I vejledningen ad § 40-41 anføres, at de personer, som er omfattet af  

 overgangsreglerne, stadig skal opfylde de almindelige betingelser i  

 bekendtgørelsen.
Det gælder navnlig reglerne i § 2.
 En del overgangspersoner er imidlertid sådan stillet, at de forholdsvis  

 kort tid efter den 1. juli 1985 ikke længere kan opfylde arbejdskravet efter  

 § 55 eller § 72, jf. bekendtgørelsens § 2, pkt. 5, og derfor ved fornyet  

 ansøgning ikke vil kunne få godkendt ansøgningen.
 Direktoratet har fra departementet modtaget tilsagn om, at dette forhold  

 ændres, således at udgangspunktet for en vurdering af en overgangspersons  

 ydelsesperiode er bekendtgørelsens § 41, stk. 2, der ligestiller denne med  

 andre ansøgere i henseende til længden af den mulige ydelsesperiode.
 Direktoratet skal som følge heraf, med departementets godkendelse, meddele  

 følgende tilføjelse til vejledningens tekst ad § 40-41:
 »Der stilles dog ikke krav om at overgangspersoner ved fornyet  

 ansøgning om uddannelses-/iværksætterydelse skal opfylde bekendtgørelsens §  

 2, pkt. 5«.
 I de tilfælde, hvor der forinden udsendelsen af dette cirkulære er opstået  

 problemer af ovenstående karakter, vil anvendelsen af denne tilføjelse til  

 vejledningen kunne ske tilbagevirkende.
 P.D.V.
 E.B.
M.
Løyche eksp.sekr.
