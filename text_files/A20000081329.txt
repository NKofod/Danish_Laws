 Bekendtgørelse af   

 lov om daghøjskoler m.v.
 Herved bekendtgøres lov om daghøjskoler m.v., jf.  

 lovbekendtgørelse nr. 73 af 25. januar 2000, med de ændringer  

 der følger af § 3 i lov nr. 263 af 12. april 2000, § 5 i lov  

 nr. 478 af 31. maj 2000 og lov nr. 489 af 31. maj 2000.  

 Lovbekendtgørelsen gælder først i sin helhed fra den 1.  

 januar 2001, da lov nr. 263 af 12. april 2000 og lov nr. 489 af 31. maj 2000  

 først træder i kraft denne dato.
Kapitel 1 Formål og virksomhed § 1.1) 1) Daghøjskolerne giver følgende  

 tilbud til personer over 18 år:
1)	Tilbud om undervisning, hvis hovedsigte er folkeoplysning.
Det  

 enkelte tilbud skal styrke deltagernes personlige udvikling og forbedre deres  

 muligheder i uddannelsessystemet og på det almindelige arbejdsmarked,  

 herunder til beskæftigelse i fleksjob, i skånejob el. lign.
Tilbudet skal endvidere bidrage til at udvikle deltagernes interesse  

 for og evne til aktiv medvirken i et demokratisk samfund.
 2)	Tilbud om forberedende voksenundervisning, jf. lov om forberedende  

 voksenundervisning.
 3)	Tilbud der kombinerer de i nr. 1 og 2 nævnte tilbud.
 Stk. 2. § 1, § 4, § 8, stk. 2, § 9,  

 § 12, stk. 2, § 14, stk. 1, 2. pkt., § 14,  

 stk. 3 og 4, § 16, stk. 2, § 18, stk. 2 og 5,  

 § 19, stk. 1-3 og 5-7, §§ 20, 23 og 24 og § 26,  

 stk. 1, i lov om forberedende voksenundervisning samt regler udstedt i  

 medfør heraf gælder for den i stk. 1, nr. 2 og 3,  

 nævnte forberedende voksenundervisning.
Stk. 3. Daghøjskoletilbud omfatter ikke 1)	efter- og videreuddannelse, der hovedsageligt har til formål  

 at kvalificere medarbejdere eller virksomhedsindehavere i forhold, som  

 specifikt vedrører en eller flere virksomheders drift og produktion,  

 og 2)	arbejdsgiversammenslutningers og fagbevægelsens  

 kursusvirksomhed, der har til formål at kvalificere deltagerne til  

 organisatorisk arbejde m.v.
 Stk. 4. Tilbud efter stk. 1, nr. 1 og 3,  

 tilrettelægges som heltidsundervisning for kortuddannede.  

 Undervisningsministeren kan fastsætte nærmere regler om  

 heltidsundervisningen, herunder om, at timetallet for heltidsundervisning vil  

 variere i forhold til andelen af timer i forberedende voksenundervisning.
Stk. 5. Tilbud efter stk. 1, nr. 2, tilrettelægges  

 som heltidsundervisning.
Undervisningsministeren kan fastsætte  

 nærmere regler om heltidsundervisningen.
 § 2.1) For det enkelte  

 daghøjskolekursus efter § 1, stk. 1, nr. 1, og  

 kombinationskurser efter § 1, stk. 1, nr. 3, hvor forberedende  

 voksenundervisning udgør under 1/3 af undervisningstiden, gælder  

 følgende for den undervisning, hvis hovedsigte er  

 folkeoplysning:
1)	Der undervises i et eller flere emner.
Undervisningen  

 tilrettelægges emne- og projektorienteret.
Undervisningen i ét  

 emne må højst udgøre 60 pct. af undervisningstiden.
 2)	Følgende undervisning skal tilbydes tilrettelagt enten som  

 emne- og projektorienteret undervisning eller som selvstændig skemalagt  

 undervisning:
 a)	Mindst 6 timer ugentlig i grundlæggende færdigheder.
 b)	Mindst 4 timer ugentlig i psykologiske fag.
 c)	Andre valgfag.
 d)	Vejledning i forbindelse med personlig udvikling og uddannelses- og  

 erhvervsmuligheder.
 3)	Undervisningen, jf. nr. 1 og 2, kan i begrænset omfang  

 tilbydes i følgende særlige  

 tilrettelæggelsesformer:
 a)	Foredragsvirksomhed.
 b)	Ekskursioner.
 c)	Aktiviteter i forbindelse med undervisningen.
 d)	Praktik af kortere varighed i privat eller offentlig  

 virksomhed.
 4)	Specialundervisning og anden specialpædagogisk bistand kan  

 tilbydes.
 5)	Fællesarrangementer kan tilbydes.
 6)	Indtil 1/3 af undervisningstiden kan anvendes til undervisning,  

 uddannelser og kurser, som er oprettet ved eller i medfør af en  

 anden uddannelseslov.
Stk. 2. For undervisningstilbud efter § 1, stk. 1,  

 nr. 3, hvor den forberedende voksenundervisning udgør mindst 1/3 af  

 undervisningstiden, gælder stk. 1, bortset fra nr. 1, og nr. 2,  

 litra a-c.
I tilbudet indgår dog mindst 2 timer ugentlig i psykologiske  

 fag.
 Stk. 3. Undervisningsministeren kan fastsætte  

 nærmere regler om omfanget, tilrettelæggelsen og indholdet af  

 daghøjskolekurser efter stk. 1.
§ 2 a.1)
Daghøjskoletilbud skal udbydes offentligt.
Optagelse er betinget  

 af, at deltagerne kan deltage i undervisningen på dansk med  

 udbytte.
Deltagelse kan ikke gøres betinget af bestemte  

 kundskaber, af ansættelse i en bestemt virksomhed eller inden for en  

 bestemt branche, af medlemskab af en bestemt forening eller organisation  

 eller af tilhørsforhold til en særligt socialt afgrænset  

 gruppe.
 Stk. 2. Undervisningsministeren kan fastsætte  

 nærmere regler om udbudsmaterialets indhold og form og om, hvorledes  

 udbudsmaterialet offentliggøres.
§ 2 b.
En daghøjskole skal opfylde  

 følgende betingelser:
 1)	Daghøjskolen skal hvert år gennemføre mindst et  

 kursus af minimum 16 ugers varighed.
 2)	Daghøjskolen skal hvert år gennemføre  

 undervisning i mindst 30 kalenderuger.
 3)	Daghøjskolen skal have mindst 20 årselever pr.  

 år.
 4)	Mindst 2/3 af daghøjskolens undervisning i henhold til denne  

 lov skal varetages af lærere, der er fastansat ved  

 daghøjskolen.
 Stk. 2. Undervisningsministeren kan fastsætte  

 nærmere regler om kravene i stk. 1.
 Stk. 3. Undervisningsministeren kan for små skoler  

 dispensere for bestemmelsen i stk. 1, nr. 4.
§§ 3 - 5 (ophævet) Kapitel 2 Godkendelse, drift og tilsyn § 6. Daghøjskoler etableres som selvejende  

 institutioner med vedtægter, der godkendes af den kommunalbestyrelse  

 eller det amtsråd, der helt eller delvis yder grundtilskud til skolen,  

 jf. § 11, stk. 1. Hvor grundtilskud ydes af et amtsråd, skal  

 skolens oprettelse godkendes af kommunalbestyrelsen for den kommune, hvor  

 skolen oprettes.
Stk. 2. Undervisningsministeren fastsætter regler om  

 vedtægternes indhold.
Vedtægterne skal bl.a. indeholde  

 bestemmelser om, 1)	at skolens midler alene må komme skolens  

 undervisningsvirksomhed til gode, 2)	at bestyrelsen sammensættes af et ulige antal medlemmer  

 på mindst 5, 3)	hvad der skal foretages ved skolens ophør, herunder om at  

 eventuelle overskydende midler skal anvendes til beslægtede  

 formål efter kommunalbestyrelsens godkendelse, og 4)	at bestyrelsen straks skal give Undervisningsministeriet og  

 grundtilskudsydende kommunalbestyrelser og amtsråd meddelelse, hvis  

 skolen ophører, standser sine betalinger, begæres erklæret  

 konkurs, eller der i øvrigt er fare for, at skolens virksomhed  

 må indstilles.
 Stk. 3. Ved godkendelsen af vedtægterne skal  

 kommunalbestyrelsen påse, at skolen råder over egnede lokaler og  

 kan påbegynde sin virksomhed på et realistisk økonomisk  

 grundlag.
 Stk. 4. Godkendelsen af en daghøjskoles vedtægter  

 skal tilbagekaldes uden varsel, hvis skolen ikke længere opfylder  

 betingelserne i § 2 b, stk. 1, eller regler udstedt i medfør  

 af § 2 b, stk. 2.
Stk. 5. Godkendelsen af en daghøjskoles vedtægter  

 skal tilbagekaldes, hvis skolen ophører med at drive  

 daghøjskolevirksomhed, hvis skolen ikke længere opfylder  

 betingelserne for at kunne påbegynde sin virksomhed, eller hvis skolens  

 virksomhed i øvrigt ikke længere er i overensstemmelse med denne  

 lov eller regler fastsat i medfør af loven.
Tilbagekaldelse kan ske  

 uden varsel.
Stk. 6. Godkendelsen af en daghøjskoles vedtægter  

 kan endvidere tilbagekaldes, såfremt der ikke længere er behov  

 for skolen.
Tilbagekaldelse skal ske med mindst et års varsel til en 1.  

 januar.
 Stk. 7. Undervisningsministeren kan fastsætte regler om  

 fremgangsmåden ved tilbagekaldelse af godkendelse af  

 vedtægter.
§ 7. (ophævet) § 8. Den overordnede ledelse af den enkelte skole  

 varetages af bestyrelsen.
Stk. 2.1),2) 2)  I bestyrelsen kan der være  

 repræsentanter for den eller de kommunalbestyrelser og amtsråd,  

 der yder grundtilskud til skolen, jf. § 11, stk. 1. Antallet af  

 kommunale eller andre offentligt udpegede repræsentanter må dog  

 ikke være så stort, at det udgør et flertal i bestyrelsen.  

 Deltagernes råd, jf. § 8 a, udpeger en repræsentant til  

 skolens bestyrelse.
Repræsentanten har ikke stemmeret i  

 bestyrelsen.
 Stk. 3.3) 3)  

  Følgende personer kan ikke være medlemmer af  

 bestyrelsen:
 1)	Personer, der udlejer ejendomme m.m. til skolen.
 2)	Medlemmer af bestyrelser i fonde, selskaber, foreninger eller andre  

 virksomheder, der udlejer ejendomme m.m. til skolen, eller som kontrollerer  

 udlejer af ejendomme m.m. til skolen.
 3)	Advokater, revisorer eller lignende rådgivere for personer,  

 jf. nr. 1, eller for fonde, selskaber, foreninger eller andre virksomheder,  

 jf. nr. 2.
 4)	Ansatte i ledende stillinger hos personer, jf. nr. 1, eller i fonde,  

 selskaber, foreninger eller andre virksomheder, jf. nr. 2.
 5)4) 4) 	Medlemmer af  

 bestyrelsen ved en skole inden for samme skoleform eller af bestyrelsen for  

 en folkeoplysende forening i henhold til § 4, stk. 1, i lov om  

 støtte til folkeoplysende voksenundervisning, frivilligt  

 folkeoplysende foreningsarbejde og Folkeuniversitetet (folkeoplysningsloven),  

 hvis der er økonomiske forbindelser mellem skolen og  

 foreningen.
Stk. 4. Er lejeforholdet af uvæsentligt omfang, finder  

 stk. 3, nr. 1-4, ikke anvendelse.
Undervisningsministeren  

 fastsætter nærmere regler herom.
 Stk. 5. For bestyrelsen, lederen og andre ansatte ved skolen  

 gælder i øvrigt bestemmelserne i forvaltningslovens kapitel 2 om  

 inhabilitet og i kapitel 8 om tavshedspligt m.v.
 Stk. 6. Skolen kan yde bestyrelsens formand og  

 næstformand særskilt vederlag efter nærmere regler, der  

 fastsættes af undervisningsministeren efter forhandling med  

 finansministeren .
Stk. 7. Bestyrelsen udarbejder hvert år en plan for  

 skolens virksomhed, der skal være i overensstemmelse med §§ 1, 2  

 og 2 b.
Virksomhedsplanen skal omfatte en beskrivelse af mål,  

 målgruppe samt indholdet af undervisningen.
 Stk. 8. Bestyrelsen fastsætter regler for optagelse af  

 deltagere på skolen.
 Stk. 9. Bestyrelsen fastlægger efter forslag fra  

 skolelederen skolens budget og godkender dens regnskab.
 Stk. 10. Bestyrelsen ansætter og afskediger skolens  

 leder.
Stk. 11. Bestyrelsen ansætter og afskediger lærere  

 og andet personale.
Bestyrelsen kan bemyndige skolens leder hertil.
§ 8 a.5) 5)  Ved hver skole har deltagerne ret til  

 at danne et deltagerråd.
Rådet udpeger repræsentanter for  

 deltagerne til udvalg m.v., som skolen har nedsat til at behandle  

 spørgsmål af betydning for deltagerne i almindelighed.
Dette  

 gælder dog ikke udvalg m.v., hvor deltagelsen ville stride mod anden  

 lovgivning.
Undervisningsministeren fastsætter nærmere regler om  

 valg til deltagernes råd, om deltagerrådenes virksomhed og om  

 bestyrelsens forpligtelser over for deltagerrådene.
§ 9. Ved enhver daghøjskole skal der  

 være ansat en leder.
Lederen varetager den daglige administration og  

 har det pædagogiske ansvar.
Lederen kan ikke samtidig være leder  

 for en anden daghøjskole, undervisnings- eller kursusinstitution eller  

 være ansat i en kommune eller amtskommune, der yder grundtilskud til  

 skolen.
Stk. 2.4) Lederen af en daghøjskole  

 kan endvidere ikke være leder af en folkeoplysende forening i henhold  

 til § 4, stk. 1, i lov om støtte til folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (folkeoplysningsloven), hvis der er økonomiske  

 forbindelser mellem skolen og foreningen.
Dette gælder dog ikke, hvis  

 daghøjskolen har 30 årselever eller derunder og den  

 folkeoplysende forening har under 3000 undervisningstimer om året.  

 Undervisningsministeren kan fastsætte nærmere regler om  

 beregningen og opgørelsen efter 2. pkt.
§ 10.1) Undervisningsministeren  

 fører tilsyn med skoler, der modtager tilskud efter denne lov.
Dog  

 fører amtsrådet det pædagogiske tilsyn med den  

 forberedende voksenundervisning.  Finder  

 undervisningsministeren, at en skoles virksomhed ikke er i overensstemmelse  

 med denne lov, de regler eller aftaler, der er fastsat eller indgået i  

 henhold til loven, kan ministeren udstede påbud til skolen om at  

 ændre den pågældende virksomhed.
 Stk. 2. Efter anmodning fra undervisningsministeren har  

 skolerne pligt til at afgive oplysninger om undervisningen, lærerne,  

 deltagerne samt om skolernes drift og regnskab samt andre oplysninger, der er nødvendige for  

 undervisningsministerens tilsyn.
Stk. 3. Daghøjskoler skal hos deltagerne indhente  

 oplysninger om deres personnumre.
Skolerne kan videregive disse oplysninger  

 til undervisningsministeren, jf. stk. 2.
 Stk. 4. Undervisningsministeren træffer beslutning om, i  

 hvilken form oplysninger skal gives, herunder om indberetning i elektronisk  

 form.
Kapitel 3 Tilskud § 11. En eller flere kommunalbestyrelser eller  

 amtsråd kan yde grundtilskud til daghøjskoler med et samlet  

 beløb pr. skole, der for 1996 udgør 300.000 kr. i 1993 pris- og  

 lønniveau.
Tilskuddene reguleres årligt med Finansministeriets  

 indeks for pris- og lønudviklingen.
Stk. 2. Hvis grundtilskud ydes af to eller flere  

 kommunalbestyrelser eller amtsråd i fællesskab, kan den enkelte  

 andel af grundtilskuddet ikke udgøre mindre end 1/3 af det fulde  

 grundtilskud.
Ydes grundtilskud af flere end tre kommunalbestyrelser eller  

 amtsråd i fællesskab, forhøjes grundtilskuddet, så  

 det for hver kommunalbestyrelse eller hvert amtsråd udgør 1/3 af  

 det i stk. 1 fastsatte grundtilskud.
I tilfælde, hvor  

 særlige geografiske forhold gør sig gældende, kan  

 undervisningsministeren bestemme, at den enkelte andel kan udgøre  

 mindre end 1/3 af det fulde grundtilskud.
 Stk. 3. Hvor grundtilskud ydes af flere kommunalbestyrelser  

 eller amtsråd i fællesskab, træffer de aftale om, hvilken  

 kommunalbestyrelse eller hvilket amtsråd der godkender skolens  

 vedtægter, jf. § 6, stk. 1.
 Stk. 4.6) 6)  

  Tilsagn om tilskud skal opsiges, hvis godkendelsen af en skoles  

 vedtægter tilbagekaldes i medfør af § 6, stk. 4 og  

 5.
Stk. 5.7) 7)  

  Tilsagn om grundtilskud kan endvidere opsiges, hvis der ikke  

 længere er behov for skolen.
Opsigelse skal ske med mindst et års  

 varsel til en 1. januar.
 Stk. 6. Kommunalbestyrelser og amtsråd kan yde tilskud  

 til skoler ud over grundtilskud i henhold til stk. 1.
 Stk. 7. Kommunalbestyrelser og amtsråd kan overdrage  

 fast ejendom til en skole.
 § 12.1),8) 8)  Staten yder driftstilskud til  

 daghøjskoler, hvis vedtægter er godkendt, jf. § 6,  

 stk. 1, og som modtager grundtilskud, jf. § 11, stk. 1,
med mindre tilsagn om grundtilskud er opsagt i medfør af  

 § 11, stk. 4. Ydelse af driftstilskud er endvidere betinget af, at  

 skolen opfylder betingelserne i kapitel 1 og 2.
 Stk. 2. Driftstilskud efter stk. 1 omfatter tilskud til  

 undervisningsudgifter, fællesudgifter og bygningsudgifter.
 Stk. 3. Driftstilskud efter stk. 1 ydes som fast  

 tilskud pr. årselev med beløb, hvis størrelse  

 fastsættes på de årlige finanslove.
 § 13.1) Inden for de rammer, der er fastsat på  

 finansloven, tildeler undervisningsministeren den enkelte daghøjskole  

 et antal årselever, hvortil der maksimalt kan ydes statstilskud.  

 Undervisningsministeren fastsætter nærmere regler herom, herunder  

 om, at skolerne ved tildelingen af årselever særligt tilgodeses i  

 forhold til omfanget af den gennemførte forberedende  

 voksenundervisning.
 Stk. 2. Beregningen af årselever foretages  

 særskilt for den forberedende voksenundervisning og den øvrige  

 undervisning.
Stk. 3. Ved beregningen af årselever på tilbud  

 efter § 1, stk. 1, nr. 1 og 3, indgår kun 1)	deltagere i sammenhængende kursusforløb af mindst 4 og  

 højst 24 ugers varighed, der er gennemført i overensstemmelse  

 med planen herfor, 2)	kurser, i det omfang de er gennemført med mindst de samme 8  

 deltagere, 3)	kurser, der opfylder betingelserne i § 1, stk. 1, nr. 1 og  

 3, stk. 2-4 og §§ 2 og 2 a og de i medfør heraf fastsatte  

 regler, 4)	kurser, hvor mindst halvdelen af deltagerne er kortuddannede, og 5)	deltagere, der ved kursets start er under 61 år, og som har  

 erlagt deltagerbetaling, jf. § 17.
Stk. 4. Ved beregningen af årselever på tilbud  

 efter § 1, stk. 1, nr. 2, indgår kun 1)	deltagere i sammenhængende kursusforløb af mindst 50  

 timers og højst 24 ugers varighed, der er gennemført i  

 overensstemmelse med planen herfor, 2)	kurser, der opfylder kravene i § 1, stk. 2 og 5, og  

 § 2 a, og 3)	deltagere, der har erlagt deltagerbetaling, jf. § 17.
 Stk. 5. Bortset fra undervisning i henhold til § 2,  

 stk. 1, nr. 6, praktik i virksomhed samt ekskursioner indgår ved  

 beregningen af årselever kun undervisning og aktiviteter, der er  

 gennemført i en kommune, der yder grundtilskud, eller som har godkendt  

 skolens oprettelse, jf. § 6, stk. 1, 2. pkt.  

 Undervisningsministeren kan i særlige tilfælde bestemme, at der  

 ydes tilskud til undervisning og aktiviteter, der gennemføres uden for  

 en grundtilskudsydende kommune eller uden for en kommune, der har godkendt  

 skolens oprettelse.
 Stk. 6. Undervisningsministeren fastsætter nærmere  

 regler om beregningen af årselever, herunder om, hvilken tilknytning  

 eleverne skal have til Danmark for at indgå i  

 årselevberegningen.
 Stk. 7. Undervisningsministeren kan fastsætte regler om,  

 at undervisning i medfør af § 2, stk. 1, nr. 6, ikke  

 indgår i årselevberegningen.
§ 13 a.
Skolen skal i sit virke som selvejende  

 institution være uafhængig, og dens midler må alene komme  

 dens undervisningsvirksomhed til gode.
 Stk. 2. Likvide midler, der ikke er nødvendige til den  

 daglige drift, skal under hensyntagen til sikkerheden anbringes på en  

 eller flere af følgende måder:
 1)	Som indestående i pengeinstitutter hjemmehørende i  

 Danmark eller i et andet land inden for Det Europæiske  

 Økonomiske Samarbejdsområde (EØS).
 2)	I fondsaktiver udstedt af danske realkreditinstitutioner,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3)	I fondsaktiver eller gældsbreve, for hvilke den danske stat  

 eller en dansk kommune står som udsteder eller garant.
 4)	I værdipapirer, bortset fra aktier, som efter deres art og  

 sikkerhed kan sidestilles med de aktiver, der er nævnt i nr. 2 og  

 3.
 Stk. 3. Aftaler, herunder husleje- og ejendomsaftaler, skal  

 indgås på vilkår, der ikke er ringere for skolerne end  

 sædvanlige markedsvilkår, og skal søges ændret, hvis  

 udviklingen i markedsvilkårene tilsiger det.
 Stk. 4. Undervisningsministeren kan fastsætte  

 nærmere regler om huslejeaftaler, herunder i særlige  

 tilfælde bestemme, at huslejeaftaler skal indgås på  

 andre vilkår end dem, der er nævnt i stk. 3.
§ 14. Tilskud i henhold til §§ 11 og 12  

 må kun anvendes til skolens virksomhed efter denne lov.
Der kan ikke  

 foretages transport i tilsagte eller forventede tilskud.
 Stk. 2. Undervisningsministeren fastsætter nærmere  

 regler om tilskud i henhold til §§ 11 og 12, herunder om  

 ansøgning, anvisning, ydelse af forskud, tilbagebetaling, modregning  

 af tilskud og kontrol af udbetalt tilskud.
Stk. 3. Undervisningsministeren kan for skoler, der ikke  

 følger bestemmelserne i denne lov, de regler eller aftaler, jf.  

 § 15, der er fastsat eller indgået i henhold til loven, eller  

 undervisningsministerens påbud, jf. § 10, stk. 1,  

 tilbageholde tilskud, lade tilskud bortfalde helt eller delvis eller  

 kræve tilskud tilbagebetalt helt eller delvis.
Undervisningsministeren  

 kan tilbageholde tilskud eller lade tilskud bortfalde for skoler, som  

 begæres erklæret konkurs eller standser deres betalinger, eller  

 når der i øvrigt er fare for, at en skoles virksomhed må  

 indstilles.
Undervisningsministeren kan desuden kræve tilskud  

 tilbagebetalt, hvis grundlaget for tilskudsberegningen eller  

 tilskudsberegningen i øvrigt har været fejlagtig.
Stk. 4. Undervisningsministeren kan endvidere  

 træffe beslutning om, at der ikke ydes tilskud til en skole, herunder  

 en ny skole, hvis der efter ministerens skøn ikke er  

 tilstrækkelig sikkerhed for, at skolen opfylder kravet i § 13 a,  

 stk. 1, om uafhængighed og forvaltning af skolens midler.
Der kan  

 herved navnlig lægges vægt på, om 1)	skolen indgår i et fællesskab eller et samarbejde med  

 skoler, institutioner, fonde, virksomheder, foreninger m.fl., der  

 indebærer en nærliggende risiko for, at skolen styres af  

 andre, 2)	skolens midler anvendes til formål uden for skolen eller 3)	skolens ledelse og lærere står i et juridisk eller  

 økonomisk afhængighedsforhold til de i nr. 1 nævnte institutioner m.fl.
 Stk. 5. For meget udbetalt tilskud kan modregnes i kommende  

 udbetalinger til skolen.
 § 15. For ledere og lærere ved  

 daghøjskoler skal løn- og ansættelsesvilkår  

 følge de af finansministeren aftalte eller fastsatte bestemmelser,  

 herunder vedrørende pensionsforhold.
Kapitel 4 Regnskab og revision § 16. Skolens regnskabsår er  

 kalenderåret.
 Stk. 2. Årsregnskaber for daghøjskoler skal  

 revideres af en statsautoriseret revisor, af en registreret revisor eller af  

 Kommunernes Revisionsafdeling eller andre kommunale revisionsorganer.
Stk. 3.9) Skolens revisor må ikke  

 samtidig være revisor for udlejer af de ejendomme m.m., som skolen  

 anvender, eller for fonde, selskaber, foreninger eller andre virksomheder,  

 der kontrollerer udlejer.
Revisor kan dog være revisor for udlejer  

 m.v., jf. 1. pkt., hvis lejeforholdet er af uvæsentligt omfang.  

 Undervisningsministeren fastsætter regler herom.
Opfylder revisor ikke  

 de krav til revision, der er fastsat i denne lov eller regler fastsat i  

 medfør heraf, eller tilsidesætter revisor i øvrigt sine  

 pligter som revisor, kan undervisningsministeren pålægge skolen  

 inden en nærmere angiven frist at antage en anden revisor.
 Stk. 4. Revisor attesterer oplysninger til brug for  

 beregningen af tilskud, jf. §§ 12 og 13.
 Stk. 5. Årsregnskaberne opstilles og revideres efter  

 regler fastsat af undervisningsministeren.
 Stk. 6. I forbindelse med indsendelsen af årsregnskabet  

 til Undervisningsministeriet afgiver bestyrelsesmedlemmerne en  

 erklæring på tro og love om, at de opfylder betingelserne for at  

 være medlemmer af bestyrelsen, jf. § 8, stk. 3 og 4.
Kapitel 5 Andre bestemmelser § 17. Efter regler fastsat af  

 undervisningsministeren skal daghøjskoler opkræve betaling for  

 deltagelse i undervisningen.
§ 17 a.
For deltagelse i ordinær  

 undervisning, hvortil der ikke ydes statstilskud efter § 13,  

 stk. 1, eller tilskud i medfør af lov om refusion af udgifter til  

 uddannelse i forbindelse med aktivering m.m., opkræver skolerne et  

 beløb, der svarer til summen af statstilskuddet, jf. § 12,  

 stk. 3, og deltagerbetalingen, jf. § 17.
 Stk. 2. Efter regler fastsat af undervisningsministeren kan  

 betalingen for de af stk. 1 omfattede deltagere dog opkræves efter  

 § 17.
 § 18. Efter regler fastsat af  

 undervisningsministeren kan daghøjskoler udbyde undervisning som  

 indtægtsdækket virksomhed.
§ 18 a.
Daghøjskoler kan i begrænset  

 omfang udbyde undervisning i medfør af en anden uddannelseslov.  

 Udgifterne ved denne undervisning afholdes efter bestemmelserne i den  

 pågældende uddannelseslov.
 Stk. 2. Undervisningsministeren fastsætter nærmere  

 regler om, hvilke uddannelser der kan udbydes, herunder om deres omfang,  

 regnskab og revision.
§§ 19-19 b. (ophævet) § 20. Daghøjskoler samarbejder med andre  

 uddannelsesinstitutioner i et lokalt fællesskab.
Samarbejdet kan  

 angå udbudet af uddannelser, kurser og vejledningsaktiviteter m.v. og  

 gensidig meddelelse af oplysninger om planlagte og forventede initiativer.  

 Undervisningsministeren kan fastsætte nærmere regler herom.
 § 21. Undervisningsministeren kan yde tilskud til  

 forsøgs- og udviklingsarbejder samt til konsulentvirksomhed.
 Stk. 2. Undervisningsministeren kan fastsætte  

 nærmere regler om tilskud i henhold til stk. 1, herunder om  

 regnskab og revision.
 Stk. 3. Undervisningsministeren kan fravige bestemmelserne i  

 denne lov i forbindelse med forsøgs- og udviklingsarbejder.
Kapitel 6 Ikrafttrædelses- og overgangsbestemmelser § 22. Loven træder i kraft den 1. januar  

 1996.
Stk. 2. (udeladt) § 23. (udeladt) § 24. (udeladt) § 25. Loven gælder ikke for  

 Færøerne og Grønland.
 § 9 i lov nr. 310 af 24. april 1996 ændrer  

 § 15 og indeholder følgende ikrafttrædelsesbestemmelse:
§ 12 Loven træder i kraft den 1. juli 1996, dog.....(udeladt) Lov nr. 1119 af 29. december 1997, hvorved §§ 1, 2, 6  

 og 14 fik en ændret affattelse, §§ 2a og 19a blev indsat og  

 § 13 blev nyaffattet, indeholder følgende  

 ikrafttrædelsesbestemmelse:
§ 2 Stk. 1. Loven træder i kraft den 1. januar 1998.
Stk. 2 og 3 (udeladt) Lov nr. 1049 af 23. december 1998, hvorved §§ 1, 2,  

 3, 4, 6, 8, 10, 11, 12, 13, 18, 19 og 19 a, fik ændret affattelse, og  

 §§ 2 b og 19 b blev indsat, indeholder følgende  

 ikrafttrædelsesbestemmelse:
§ 2 Stk. 1. Loven træder i kraft den 1. januar 1999, jf.  

 dog....(udeladt).
Stk. 2-7 (udeladt) Ved § 23 i lov nr. 1124 af 29. december 1999 om  

 produktionsskoler ophæves §§ 3, 4, 5 og overskriften hertil samt  

 § 8, stk. 2, sidste pkt., § 12, stk. 3, § 13,  

 stk. 3 og 4, § 19, § 19 a og § 19 b, mens §§ 6, 7,  

 8, 10, 11, 12, 13, 15, 16, 18 og 20 samt lovens titel ændres.
Loven  

 indeholder følgende ikrafttrædelsesbestemmelse:
§ 22. Loven træder i kraft den 1. januar  

 2000, jf. dog......(udeladt) Stk. 2-6 (udeladt) § 3 i lov nr. 263 af 12. april 2000, hvorved  

 §§ 1 og 8 fik ændret affattelse og § 8 a, blev indsat,  

 indeholder følgende ikrafttrædelsesbestemmelse:
§ 22 Stk. 1. Loven træder i kraft den 1. januar 2001  

 ....(udeladt).
Stk. 2-3. (Udeladt) Stk. 4. Repræsentanter, der tiltræder en  

 bestyrelse ved lovens ikrafttræden i henhold til § 8, stk. 2,  

 i lov om daghøjskoler m.v. som affattet ved § 3, nr. 3, i denne  

 lov, ...(udeladt), vælges kun for den resterende del af den  

 ordinære bestyrelsesperiode.
 Stk. 5. Såfremt der blandt medlemmerne af bestyrelsen  

 for en selvejende institution er elever eller studerende på samme  

 institution, kan bestyrelsen på sit første møde efter  

 lovens ikrafttræden beslutte, at lovens regler om valg af  

 repræsentanter for elever eller studerende først skal finde  

 anvendelse på institutionen fra udløbet af de nævnte  

 medlemmers indeværende funktionsperiode, dog senest fra det tidspunkt,  

 hvor de endeligt ophører med at være elever eller studerende  

 på institutionen.
 Ved § 5 i lov nr. 478 af 31. maj 2000 nyaffattedes  

 § 6, stk. 2., § 9, og § 14, stk. 3 og 4, indsattes  

 § 8, stk. 3-6, § 10, stk. 1, 2. pkt., ordene »samt andre  

 oplysninger, der er nødvendige for undervisningsministerens tilsyn« i  

 § 10, stk. 2, § 12, stk. 1, 2. pkt., § 13 a,  

 § 16, stk. 3 og § 16, stk. 6, og ophævedes  

 § 7. Loven indeholder følgende  

 ikrafttrædelsesbestemmelse:
§ 14 Stk. 1. Loven træder i kraft den 1. juli 2000.  

 (udeladt) Stk. 2. ........(udeladt), § 5, nr. 310),  

 ...(udeladt), skal senest være opfyldt ved førstkommende  

 nyudpegning af bestyrelsesmedlemmer.
 Stk. 3. .........(udeladt), § 16, stk. 3, 1. og 2.  

 pkt. i lov om daghøjskoler m.v. ....(udeladt), skal være opfyldt  

 senest den 1. juli 2001, eller når revisor lovligt kan opsiges  

 ifølge kontrakten.
 Stk. 4. Uanset bestemmelsen i § 12, stk. 1, i lov om  

 daghøjskoler,.....(udeladt), kan staten indtil den 31. december 2001  

 yde tilskud til skoler, hvis vedtægter er godkendt før den 1.  

 juli 2000.
Stk. 5. (udeladt) Stk. 6. ............ (udeladt), § 16, stk. 3, 1. og  

 2. pkt. i lov om daghøjskoler m.v., ...... (udeladt), tages op til  

 revision i folketingsåret 2003-04.
 Stk. 7. Bestemmelserne i henholdsvis § 8, stk. 3.  

 nr. 5, 1. pkt., om bestyrelsen for en folkeoplysende forening i henhold til  

 § 4, stk. 1, i lov om støtte til folkeoplysende voksen  

 undervisning, frivilligt folkeoplysende foreningsarbejde og  

 Folkeuniversitetet (folkeoplysningsloven) og i § 9, stk. 2 om  

 lederen for en folkeoplysende forening i forhold til samme bestemmelse i lov  

 om daghøjskoler m.v. som affattet ved denne lovs § 5, nr. 3 og 4,  

 finder tilsvarende anvendelse for ledelsen og lederen for en kreds i henhold  

 til § 3 a, stk. 1, i lov om støtte til folkeoplysning, jf.  

 lovbekendtgørelse nr. 560 af 20. juni 1996.
Ved lov nr. 489 af 31. maj 2000, nyaffattedes § 1,  

 § 2, stk. 1, og § 10, stk. 1, indsattes ordet »anden« i  

 § 2, stk. 1, nr. 6, § 2, stk. 2, § 2 a, 2. pkt.,  

 ordene », med mindre tilsagn om grundtilskud er opsagt i medfør af  

 § 11, stk. 4.« i § 12, stk. 1, 1. pkt., § 12, stk. 3,  

 § 17 a, og § 18 a, og § 11, stk. 4 ophævedes og nyt  

 stk. 4 og 5 blev indsat.
Loven indeholder følgende  

 ikrafttrædelsesbestemmelse:
§ 2 Loven træder i kraft den 1. januar 2001.
1) § 1. Daghøjskolerne giver tilbud om  

 undervisning, hvis hovedsigte er folkeoplysning, til personer over 18  

 år.
Stk. 2. Daghøjskoletilbud omfatter ikke 1) efter- og videreuddannelse, der hovedsageligt har til formål at  

 kvalificere medarbejdere eller virksomhedsindehavere i forhold, som specifikt  

 vedrører en eller flere virksomheders drift og produktion, og 2) arbejdsgiversammenslutningers og fagbevægelsens kursusvirksomhed,  

 der har til formål at kvalificere deltagerne til organisatorisk arbejde  

 m.v.
 Stk. 3. Det enkelte tilbud skal styrke deltagernes personlige  

 udvikling og forbedre deres muligheder i uddannelsessystemet og på det  

 almindelige arbejdsmarked, herunder til beskæftigelse i fleksjob, i  

 skånejob eller lignende.
Stk. 4. Tilbudet tilrettelægges som heltidsundervisning  

 for kortuddannede.
Undervisningsministeren kan fastsætte nærmere  

 regler om heltidsundervisningen.
 § 2. For det enkelte daghøjskolekursus  

 gælder:
1) Der undervises i et eller flere emner.
Undervisningen  

 tilrettelægges emne- og projektorienteret.
Undervisningen i ét  

 emne må højst udgøre 60 pct. af undervisningstiden.
 2) Følgende undervisning skal tilbydes tilrettelagt enten som emne-  

 og projektorienteret undervisning eller som selvstændig skemalagt  

 undervisning:
 a) Mindst 6 timer ugentlig i grundlæggende færdigheder.
 b) Mindst 4 timer ugentlig i psykologiske fag.
 c) Andre valgfag.
 d) Vejledning i forbindelse med personlig udvikling og uddannelses- og  

 erhvervsmuligheder.
 3) Undervisningen, jf. nr. 1 og 2, kan i begrænset omfang tilbydes i  

 følgende særlige tilrettelæggelsesformer:
 a) Foredragsvirksomhed.
 b) Ekskursioner.
 c) Aktiviteter i forbindelse med undervisningen.
 d) Praktik af kortere varighed i privat eller offentlig virksomhed.
 4) Specialundervisning og anden specialpædagogisk bistand kan  

 tilbydes.
 5) Fællesarrangementer kan tilbydes.
 6) Indtil 1/3 af undervisningstiden kan anvendes til undervisning,  

 uddannelser og kurser, som er oprettet ved eller i medfør af en  

 uddannelseslov.
 Stk. 2. Undervisningsministeren kan fastsætte  

 nærmere regler om omfanget, tilrettelæggelsen og indholdet af  

 daghøjskolekurser efter stk. 1.
§ 2 a.
Daghøjskoletilbud skal udbydes  

 offentligt.
Deltagelse kan ikke gøres betinget af bestemte kundskaber,  

 af ansættelse i en bestemt virksomhed eller inden for en bestemt  

 branche, af medlemskab af en bestemt forening eller organisation eller af  

 tilhørsforhold til en særligt socialt afgrænset  

 gruppe.
 Stk. 2. Undervisningsministeren kan fastsætte  

 nærmere regler om udbudsmaterialets indhold og form og om, hvorledes  

 udbudsmaterialet offentliggøres.
 § 8. .....
 Stk. 2. I bestyrelsen kan der være repræsentanter  

 for den eller de kommunalbestyrelser og amtsråd, der yder grundtilskud  

 til skolen, jf. § 11, stk. 1. Antallet af kommunale eller andre  

 offentligt udpegede repræsentanter må dog ikke være  

 så stort, at det udgør et flertal i bestyrelsen.
§ 10. Undervisningsministeren fører tilsyn  

 med skolerne.
Finder undervisningsministeren, at en skoles virksomhed ikke er  

 i overensstemmelse med denne lov, de regler eller aftaler, der er fastsat  

 eller indgået i henhold til loven, kan ministeren udstede påbud  

 til skolen om at ændre den pågældende virksomhed.
 § 12.. Staten yder driftstilskud til  

 daghøjskoler, hvis vedtægter er godkendt, jf. § 6,  

 stk. 1, og som modtager grundtilskud, jf. § 11, stk. 1. Ydelse  

 af driftstilskud er endvidere betinget af, at skolen opfylder betingelserne i  

 kapitel 1 og 2.
 Stk. 2.
 § 13. Inden for de rammer, der er fastsat på  

 finansloven, tildeler undervisningsministeren den enkelte daghøjskole  

 et antal årselever, hvortil der maksimalt kan ydes statstilskud.  

 Undervisningsministeren fastsætter nærmere regler herom.
 Stk. 2. Tilskud i henhold til § 12, stk. 1, ydes som  

 fast tilskud pr. årselev med beløb, hvis størrelse  

 fastsættes på de årlige finanslove.
Stk. 3. Ved beregningen af årselever på  

 daghøjskoler indgår kun 1) deltagere i sammenhængende kursusforløb af mindst 4 og  

 højst 24 ugers varighed, der er gennemført i overensstemmelse  

 med planen herfor, 2) kurser, i det omfang de er gennemført med mindst de samme 8  

 deltagere, 3) kurser, der opfylder betingelserne i §§ 1, 2 og § 2 a og de i  

 medfør heraf fastsatte regler, 4) kurser, hvor mindst halvdelen af deltagerne er kortuddannede, 5) deltagere, der ved kursets start er under 61 år, og som har  

 erlagt deltagerbetaling, jf. § 17.
Stk. 4. Bortset fra undervisning i henhold til § 2,  

 stk. 1, nr. 6, praktik i virksomhed samt ekskursioner og  

 udvekslingsophold indgår ved beregningen af årselever på  

 daghøjskoler kun undervisning og aktiviteter, der er gennemført  

 i en kommune, der yder grundtilskud, eller som har godkendt skolens  

 oprettelse, jf. § 6, stk. 1, 2. pkt.
Undervisningsministeren kan i  

 særlige tilfælde bestemme, at der ydes tilskud til undervisning  

 og aktiviteter, der gennemføres uden for en grundtilskudsydende  

 kommune eller uden for en kommune, der har godkendt skolens oprettelse.
 Stk. 5. Undervisningsministeren fastsætter nærmere  

 regler om beregningen af årselever ved daghøjskoler, herunder  

 om, hvilken tilknytning eleverne skal have til Danmark for at indgå i  

 årselevberegningen.
 Stk. 6. Undervisningsministeren kan fastsætte regler om,  

 at undervisning i medfør af § 2, stk. 1, nr. 6, ikke  

 indgår i årselevberegningen.
2) Såfremt der på institutionen er en deltagerrepræsentant,  

 der er valgt før den 1. januar 2001, kan bestyrelsen beslutte, at  

 nyvalg af deltagerrepræsentant udskydes til udløbet af den  

 nuværende repræsentants funktionsperiode, jf. § 22,  

 stk. 5, i lov om ændring af forskellige love på  

 Undervisningsministeriets område (Det repræsentative demokrati i  

 uddannelsessystemet).
3) 4) Ved § 4 i lov om folkeoplysende voksenundervisning, frivilligt  

 folkeoplysende foreningsarbejde, og Folkeuniversitetet m.v.  

 (Folkeoplysningsloven), erstattes den hidtidige kredsorganisering af krav om  

 organisering som forening.
I flg. § 54, stk. 1, i  

 folkeoplysningsloven træder loven og hermed foreningskravet i kraft den  

 1. august 2000. I henhold til folkeoplysningslovens § 54, stk. 8,  

 kan kommunalbestyrelsen udskyde fristen for foreningskravets opfyldelse dog  

 højst til den 31. marts 2001 for kredse, der har modtaget tilskud  

 eller fået anvist lokaler efter den hidtidige lov.
