Artiklen beskæftiger sig - med udgangspunkt i en konkret sag - med  

 betingelserne for at anse en persons ægtefælle for død i forhold til adgangen  

 til at få særligt børnetilskud.
Som udgangspunkt anvendes samme kriterier som  

 for afsigelse af dødsformodningsdom efter borteblevneloven.
 I Nyt fra Ankestyrelsen nr. 3/1996 var der en artikel, der bl.a.  

 diskuterede, hvilke krav der kunne stilles til beviset for en persons død, i  

 relation til den anden ægtefælles mulighed for at få særligt børnetilskud.
Klar dokumentation i form af dødsattester eller lignende officielle  

 dokumenter vil være at foretrække, og der vil i disse tilfælde sjældent opstå  

 tvivl.
Ofte vil der imidlertid ikke foreligge sådan dokumentation, og der må  

 derfor foretages en vurdering på et andet grundlag.
En konkret sag Sagen, som Ankestyrelsen havde lejlighed til at behandle, drejede sig om  

 en kvindelig flygtning med 3 børn.
Kvinden var gift, men havde ikke haft  

 kontakt med manden siden 1992, da hun flygtede fra Somalia.
Kvinden havde i  

 1993 hørt, at manden levede og boede i Somalia med en søn, men siden havde  

 der ikke været forlydender om ham.
 Under sagens behandling blev det bl.a. gjort gældende, at det forhold at  

 man ikke havde kunnet få oplysninger om manden siden 1993, og de omfattende  

 uroligheder i Somalia, pegede i retning af mandens død.
 Ankestyrelsen fandt ikke, at kvinden var berettiget til særligt  

 børnetilskud jf. børnetilskudslovens § 4, stk. 3 nr. 2. Ankestyrelsen lagde  

 vægt på, at sidst man hørte om manden var han ikke i nogen konkret livsfare.  

 Det forhold at der ikke var sikre forlydender om manden gennem 4 år, kunne  

 ikke i sig selv begrunde en formodning for, at han var død.
Dødsformodningsdom Ankestyrelsen tog ved sagens behandling udgangspunkt i principperne i lov  

 om borteblevne § 6. Efter denne bestemmelse kan der afsiges  

 dødsformodningsdom 10 år efter at den borteblevne sidst vides at have været i  

 live.
Såfremt den borteblevne dengang befandt sig i livsfare, eller der af  

 andre grunde er en til vished grænsende sandsynlighed for at han er død -  

 f.eks. fordi det skib eller luftfartøj, han var ombord i, er forsvundet - er  

 fristen kun 1 år.
Det ses således at der efter 10 år kan afsiges dødsformodningsdom.
Selve  

 det forhold, at man ikke har haft viden om den pågældendes eksistens i 10 år  

 vil skabe en formodning for, at han er død.
Vedrørende muligheden for at bruge 1-års fristen er der en vis domspraksis  

 fra 1940erne og 1950erne vedrørende personer der forsvandt under 2.  

 verdenskrig.
Disse situationer kan minde om de tilfælde hvor personer er  

 forsvundet i f.eks.
Somalia, Jugoslavien eller Rwanda.
Efter domspraksis er betingelserne for at bruge 1-års fristen ret strenge.  

 Fristen kan ikke uden videre bruges på personer der er forsvundet i  

 fangelejre, under aktiv krigstjeneste eller efter et bombardement.
Det  

 forhold at et område f.eks. er blevet bombet betyder at nogle er døde, men  

 ikke at alle i området er døde.
Hvis ikke alle er døde, er det ikke i sig  

 selv sandsynliggjort at bestemte enkeltpersoner er døde.
En dom fra 1949 vedrørte en gruppe jøder, der var forsvundet i en tysk  

 koncentrationslejr.
Man havde sidst hørt om dem, da de i 1941 blev sendt til  

 tvangsarbejde.
Landsretten fandt ikke, at man kunne statuere en »konkret  

 livsfare« eller andre omstændigheder, der begrundede en til vished  

 grænsende sandsynlighed for at de var døde.
Der var herefter ikke grundlag  

 for at bruge den korte frist.
 For at bruge den korte 1-års frist skal der således foreligge en konkret  

 individuel fare for den forsvundne på et bestemt sted og tidspunkt.
Som et eksempel på at den korte frist har fundet anvendelse skal nævnes en  

 afgørelse i Østre Landsret i en kendelse af 19. juni 1951: En mand var i tysk  

 fangelejr, og forsøgte i 1944 at flygte.
Under flugten stjal han mad og tøj.  

 Manden blev fanget igen og overført til en koncentrationslejr.
Straffen for  

 flugt og tyveri var sædvanligvis døden.
Ifølge flere andenhåndsvidner blev  

 manden hængt i 1945. Retten fandt, at der var en til vished grænsende  

 sandsynlighed for, at manden døde efter nytår 1944 og inden kapitulationen.
I  

 dette tilfælde var der således sandsynliggjort et bestemt sted i en navngivet  

 koncentrationslejr, en bestemt dødsmåde (hængning) og et bestemt ca.  

 tidspunkt (efter nytår 1944 og inden kapitulationen).
 Det kan således konkluderes, at det forhold at en forsvunden person har  

 opholdt sig i et meget uroligt område, været i krig, været indsat i fangelejr  

 el. lign. ikke i sig selv giver anledning til at fravige hovedreglen om at  

 der først kan afsiges dødsformodningsdom efter 10 år.
Borteblevnelovens principper i børnetilskudsloven Når der er fastsat så strenge kriterier for at erklære en borteblevet for  

 død, så hænger det bl.a. sammen med retsvirkningerne af en sådan  

 dødsformodningsdom.
Boet efter den forsvundne deles mellem arvingerne, og en  

 evt. ægtefælle kan gifte sig igen.
Hvis den forsvundne efterfølgende dukker op igen, har han efter nærmere  

 regler mulighed for at få sin ejendom tilbage, men arvingerne kan have  

 forbrugt eller solgt det arvede, og hvis ægtefællen har indgået nyt ægteskab  

 regnes det første som tvangsopløst.
Det har således alvorlige konsekvenser at  

 bliver erklæret formodet død, og derfor er der store beskyttelseshensyn at  

 tage til den forsvundne.
Det samme gør sig ikke gældende efter børnetilskudsloven, hvor  

 konsekvensen af at blive erklæret død alene er, at ens ægtefælle kan få en  

 bestemt offentlig ydelse.
Det kan derfor overvejes, om der i afgørelserefter  

 børnetilskudslovens § 4, stk. 3, nr. 2 bør anvendes en lempeligere vurdering  

 end efter borteblevneloven.Den konkretesag som Ankestyrelsen har behandlet  

 gav dog ikke anledning til at foretage en sådan mere lempelig vurdering, da  

 manden sidst man hørte om ham, ikke var i nogen konkret livsfare og der ikke  

 iøvrigt forelå oplysninger, der tydede på, at han ikke længere levede.
Kompetence Efter borteblevneloven kan der kun afsiges dødsformodningsdom over danske  

 statsborgere.
Dog kan der afsiges dødsformodningsdom over udlændinge med  

 ejendele i Danmark, men kun forsåvidt angår disse ejendele.
Typisk vil der således ikke kunne afsiges dødsformodningsdom over f.eks.  

 flygtninges ægtefæller, der er blevet i hjemlandet.
Kommunerne har derfor  

 kompetencen til administrativt at beslutte om den forsvundne kan anses for at  

 være død i relation til børnetilskudslovens regler.
