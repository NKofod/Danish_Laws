Fremsat den 28. oktober  

 2004 af  

 Minister for familie‑ og forbrugeranliggender&nbsp  

 ;(Henriette Kjær) Forslag til Lov om ændring af lov om  

 social service (Forbedring af  

 muligheden for madordninger i daginstitutioner mod fuld forældrebetaling) § 1 I lov om social  

 service, jf. lovbekendtgørelse nr. 708 af 29. juni 2004, foretages følgende  

 ændringer:
 1.  

  

 I  

  

 § 13, stk. 1, 1. pkt  


.,  

  

 indsættes  

 efter  

 »forældre«  

 :  

 », jf. dog lov om folkeskolen § 24 a«.
 2.  


  

 § 15 b, stk. 1  

, affattes således:
§ 15 b.  

  

 »Kommunen kan beslutte at give mulighed for  

 madordninger i daginstitutioner og puljeordninger efter §§ 9 og 11. Kommunen  

 kan herunder beslutte, at lønudgifter, der medgår til madordninger, kan  

 indregnes i forældrenes betaling, og kan fastsætte et maksimumbeløb for  

 forældrenes betaling til madordninger.« § 2 Loven træder i kraft  

 dagen efter bekendtgørelsen i Lovtidende.
Bemærkninger til  

 lovforslaget Almindelige bemærkninger Indledning Regeringen ønsker at gøre  

 det lettere at etablere madordninger i daginstitutioner og puljeordninger.
Da  

 mulighederne  

 i servicelovens § 15 b ikke fuldt ud opfylder dette, ønsker regeringen at  

 forbedre ordningen, således at reglerne i højere grad tilpasses de behov, der  

 har vist sig.
Forslaget indeholder 3 elementer:
   

 	  

 Lønudgifter kan indregnes i betalingen for madordninger.
   

 	  

 Kommunen kan fastsætte et højeste beløb for forældrenes  

 betaling.
   

 	  

 0-2 årige børn kan omfattes.
Baggrund for lovforslaget Folketinget vedtog den 15.  

 maj 2003 lovforslag nr.
L 135, om mulighed for madordninger i børnehaver mod  

 fuld forældrebetaling, servicelovens § 15 b,  

 med ikrafttræden den 1. juli 2003.
Lovændringen har muliggjort,  

 at den enkelte kommune kan beslutte, om der skal være mulighed for at indføre  

 madordninger, som betales af forældrene i daginstitutioner og puljeordninger  

 i  

 kommunen.
Der blev hermed sikret et lovmæssigt grundlag for at opretholde de  

 forældreorganiserede mad- og måltidsordninger, som faktisk allerede fandtes  

 rundt omkring, og mulighed for at imødekomme et ønske fra mange forældre og  

 institutioner om at udvide antallet af sådanne ordninger.
 Madordninger, som betales af  

 forældrene, kan efter den gældende bestemmelse i servicelovens § 15 b, stk.  

 1,  

 som omfatter børn i alderen fra 3 år og derover, indføres i dagtilbud efter §  

 7.
Inden  

 for kommunens overordnede mål og rammer for daginstitutioner og  

 puljeordninger  

 er det forældrebestyrelsen i den enkelte daginstitution, der kan beslutte, om  

 den ønsker en madordning, der betales af forældrene.
Forældrebestyrelsen  

 fastsætter i givet fald, hvordan madordningen konkret skal tilrettelægges,  

 jf.  

 servicelovens § 15 b, stk. 2.
I forbindelse med  

 behandlingen af lovforslaget L 135 blev det i et svar til Folketingets  

 Socialudvalg oplyst, at den pris, forældrene kan komme til at betale for at  

 være med i en madordning, er den udgift, der vil være til madordningen og  

 ikke  

 mere.
Det betyder, at en forældrebestyrelse ikke kan beslutte at oprette en  

 madordning, der pålægger kommunen udgifter til fx køkkenpersonale.
Ligesom en  

 daginstitutions udgifter, fx til indretning af køkken eller til  

 køkkenpersonale  

 ikke kan lægges ind i prisen for en madordning.
Hvis forældrebestyrelsen  

 vælger  

 en madordning, hvor maden tilberedes og leveres udefra, kan udgifter til  

 tilberedelse af maden derimod godt regnes ind i prisen for madordningen.  

 Rammerne  

 for ordningen tog udgangspunkt i, at udgiften skulle stå i forhold til den  

 udgift, forældrene ville have til selv at sørge for at give børnene mad med.
Det har imidlertid vist sig,  

 at det har været vanskeligt at få etableret madordninger med den nuværende  

 afgrænsning  

 af, hvad forældrene kan betale for.
Både forældre, institutioner og kommuner  

 har ønsket ordningen ændret, så der er mulighed for også at kunne indregne  

 lønomkostninger til køkkenmedarbejder i forældrebetalingen.
Endvidere opleves det nogle  

 steder som et problem, at madordninger ikke kan omfatte 0-2 årige børn.  

 Særligt  

 i aldersintegrerede institutioner opleves det uhensigtsmæssigt, at der kan  

 laves madordninger for børnehavebørnene og ikke for vuggestuebørnene, så  

 forældre til 0-2 årige børn kan komme ud for at skulle give det mindste barn  

 mad med.
Når den gældende madordning kun omfatter børn fra 3 år og derover,  

 var  

 det ud fra en forudsætning om, at kommunerne som oftest for børn i  

 vuggestuealderen har indført madordninger, som indgår i den almindelige  

 forældrebetaling.
Det viser sig imidlertid, at der er flere kommuner - heraf  

 flere store kommuner -, der ikke har truffet beslutning om at tilbyde mad i  

 vuggestuer, men hvor det er op til leder, personale og forældrebestyrelser at  

 bestemme, om mad skal være en del af dagtilbudsydelsen, jf.
UdviklingsForums  

 undersøgelse Kommunernes Kostordninger & Kostpolitik i  

 Daginstitutioner,  

 Februar 2004.
 Lovforslaget bliver i  

 samarbejde med Fødevarestyrelsen fulgt op med forskellige initiativer, der  

 bl.a. sætter fokus på mad og måltidsvaner i dagtilbud.
Lovforslagets indhold Med lovforslaget ønsker  

 regeringen at forbedre mulighederne for at indføre madordninger i  

 daginstitutioner  

 og puljeordninger.
Det foreslås derfor, at der åbnes mulighed for, at der i  

 den  

 pris, forældrene skal betale for at være med i den fælles madordning, kan  

 indregnes lønomkostninger, som medgår til den fælles madordning.
Medregnes lønomkostninger  

 til køkkenmedarbejdere i de forældrebetalte madordninger, vil forældrenes  

 udgifter til ordningen blive større.
For at kommunerne kan imødegå etablering  

 af dyre madordninger, som forældrene fravælger, gives der kommunerne mulighed  

 for at fastsætte en øvre grænse for forældrenes betaling for madordningen.  

 Oprettelse af madordninger skal fortsat ske på baggrund af forældreønsker.
 Forslaget om udvidelse af  

 madordningen til alle aldersgrupper betyder, at også vuggestuer og  

 aldersintegrerede  

 institutioner for de 0-2 åriges vedkommende bliver omfattet.
 Kommunen kan fortsat vælge  

 at give mulighed for forældrebetalte madordninger i alle eller kun i en del  

 af  

 institutionerne i kommunen.
Økonomiske  

 og administrative konsekvenser for det offentlige Lovforslaget vurderes ikke  

 at have økonomiske og administrative konsekvenser for mellemværendet mellem  

 stat og kommune.
 Lovforslaget skal forhandles  

 med de kommunale parter.
Økonomiske  

 og administrative konsekvenser for erhvervslivet Lovforslaget vurderes at  

 have positive strukturelle virkninger, da det bliver muligt for  

 daginstitutioner at etablere madordninger for alle aldersgrupper.
Dette  

 tiltag  

 vil kunne medføre en lettere adgang til markedet for fx cateringfirmaer og  

 således en større konkurrence på markedet.
 Lovforslaget vurderes ikke  

 at have administrative konsekvenser for erhvervslivet.
Miljømæssige konsekvenser Lovforslaget har ingen  

 miljømæssige konsekvenser.
Forholdet  

 til EU-retten Lovforslaget indeholder ikke  

 EU-retlige aspekter.
Høring Lovforslaget har været til  

 høring hos Børne- og Ungdomspædagogernes Landsforbund (BUPL), Pædagogisk  

 Medhjælper Forbund (PMF), Forbundet af Offentligt Ansatte (FOA),  

 Landsforeningen af Socialpædagoger (LFS), Daginstitutionernes  

 Lands-Organisation (DLO), Landsforeningen af forældre til børn i  

 daginstitutioner  

 (FOLA), Socialpædagogernes Landsforbund (SL), Økonomaforeningen, Kommunernes  

 Landsforening (KL), Københavns og Frederiksberg Kommuner,  

 Socialchefforeningen,  

 Børne- og Kulturchefforeningen, Amtsrådsforeningen i Danmark, Børnerådet, Det  

 Centrale Handicapråd og De Samvirkende Invalideorganisationer.
Samlet vurdering  

 af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser  

 for stat, kommuner og amtskommuner Ingen Ingen Administrative konsekvenser  

 for stat, kommuner og amtskommuner Ingen Ingen Økonomiske konsekvenser  

 for erhvervslivet Ingen Ingen Administrative konsekvenser  

 for erhvervsliver Ingen Ingen Miljømæssige konsekvenser Ingen Ingen Forholdet til  

 EU-retten Lovforslaget  

 indeholder ikke EU-retlige aspekter Bemærkninger til  

 lovforslagets enkelte bestemmelser Til § 1 Til nr. 1 Den foreslåede ændring er  

 alene af redaktionel karakter og en konsekvens af aftalen fra november 2002  

 om  

 fornyelse af folkeskolen og den deraf følgende indsættelse af en ny § 24 a i  

 lov om folkeskolen. Ændringen trådte i kraft den 1. august 2003. Med  

 folkeskolelovens § 24 a blev det hidtidige forsøgsprogram Sikring af  

 små  

 skoler og dagtilbud i landdistrikter gjort permanent.
Efter folkeskolelovens § 24  

 a kan kommunalbestyrelsen efter indstilling fra skolebestyrelsen og  

 forældrebestyrelsen  

 i et kommunalt dagtilbud oprettet i henhold til lov om social service  

 godkende,  

 at en folkeskole med eventuel skolefritidsordning og et dagtilbud har fælles  

 leder og fælles bestyrelse.
Det er en betingelse, at der er tale om små  

 skoler.  

 Ved små skoler forstås små skoler, jf. folkeskolelovens § 55, stk. 1, i  

 landdistrikter eller skoler med normalt ikke over 150 elever og med  

 beliggenhed  

 i et byområde med ikke over 900 indbyggere.
Undervisningsministeren  

 fastsætter  

 efter aftale med socialministeren nærmere regler herom og kan i den  

 forbindelse  

 fravige bestemmelserne i kapitel 6 om styrelsen af kommunens skolevæsen, jf.  

 Undervisningsministeriets bekendtgørelse nr. 802 af 13. juli 2004 om fælles  

 leder for folkeskoler og kommunale dagtilbud i landdistrikter mv.
Efter servicelovens § 13,  

 stk. 1, skal der ved hver selvstændig kommunal daginstitution og den  

 kommunale  

 dagpleje oprettes en forældrebestyrelse.
Med folkeskolelovens § 24 a kan  

 dette  

 fraviges i landdistrikter mv., hvis der er forældreopbakning til at oprette  

 en  

 bestyrelse fælles for et kommunalt dagtilbud og en folkeskole.
Til nr. 2 Med forslaget gøres det  

 muligt, at madordninger i daginstitutioner og puljeordninger kan omfatte børn  

 i  

 alle aldersgrupper fra 0 år og opefter, således at børn i vuggestuealderen på  

 lige fod med børn i børnehavealderen har mulighed for at blive omfattet af en  

 madordning.
Når den kommunale dagpleje  

 ikke er medtaget, hænger det sammen med, at det følger af dagplejernes  

 overenskomst, at dagplejeren skal yde kost til dagplejebørnene.
Dagplejerens  

 udgifter til mad til børnene er en del af den betaling, dagplejeren modtager,  

 og dagplejeren kan ved opgørelse af den skattepligtige indkomst fratrække  

 udgifterne til kost i forbindelse med dagplejen.
Det foreslås, at det skal være  

 muligt at indregne lønudgifter, herunder feriepenge, ATP,  

 arbejdsskadeforsikring,  

 nettoudgifter ved sygdom og barsel mv., til køkkenpersonale, som medgår til  

 en  

 forældrebetalt madordning, i den pris forældrene skal betale for at være med  

 i  

 madordningen.  

 Herved forstås de lønudgifter, der er i  

 forbindelse med forberedelse og tilberedelse af maden samt anretning og  

 oprydning mv.
Der kan ikke indregnes andre følgeudgifter, herunder  

 bygningsrelaterede udgifter som fx indretning af køkken, og udgifter til  

 administration  

 som fx udgifter til beregning af løn.
Køkkenpersonalet ansættes i  

 givet fald på tilsvarende måde som øvrigt personale i institutionen.
Dvs. at  

 det er kommunen, der får arbejdsgiveransvaret for køkkenpersonalet, og får  

 dermed ansvaret for, at den ansatte er dækket af arbejdsskadeforsikringer,  

 dækket under fravær ved sygdom og barsel, får indbetalt feriepenge mv.
 Budget samt udgifter og  

 indbetalinger til madordningen holdes adskilt fra institutionens almindelige  

 budget.
 Med forslaget får kommunen  

 mulighed for at fastsætte et maksimumbeløb for forældrebetalingen til  

 madordninger,  

 så kommunen kan sikre, at udgiften til madordninger ikke kan overskride en  

 vis  

 grænse, og dermed undgå at madordningerne bliver alt for dyre for forældrene.
Til § 2 Det foreslås, at loven  

 træder i kraft dagen efter bekendtgørelsen i Lovtidende.
Bilag 1 Lovforslaget sammenholdt med gældende lov Gældende  

 formulering Lovforslaget § 13.  

  

 Ved alle kommunale daginstitutioner og den  

 kommunale dagpleje oprettes en bestyrelse med et flertal af valgte forældre.  

 Medarbejderne i dagtilbuddene skal være repræsenteret i bestyrelsen.
Kommunen  

 kan beslutte, at medarbejderrepræsentanterne skal have stemmeret.
 Stk. 2.
 § 15 b.  

  

 Kommunen kan beslutte at give mulighed for madordninger i dagtilbud efter  

 § 7 til børn i alderen fra 3 år og derover.
§ 1 I lov om social  

 service, jf. lovbekendtgørelse nr. 708 af 29. juni 2004, foretages følgende  

 ændringer:
 1.  

  

 I  

  

 § 13, stk. 1, 1. pkt.,  

  

 indsættes efter  

 forældre: , jf. dog lov om folkeskolen § 24 a.
 2.  


  

 §15 b, stk. 1,  

  

 affattes  

 således:
