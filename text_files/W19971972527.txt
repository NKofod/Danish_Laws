SM O-19-97 - Iværksættelse af boligændring før bevilling I ovennævnte SM behandlede Ankestyrelsen 2 sager om hjælp til  

 boligindretning, der var iværksat inden bevillingen forelå.
 I begge sager fandt Ankestyrelsen, at ansøgerne ikke var berettiget til  

 hjælp til boligændringer.
 Der blev ved afgørelserne lagt til grund, at det var et almindeligt  

 princip i bistandsloven, at ansøgning skulle indgives og bevilling modtages  

 inden anskaffelsen.
 Ankestyrelsen vurderede i begge sager, at arbejdet med boligændringen ikke  

 havde været uopsætteligt, og at ansøgeren udtrykkelig var gjort bekendt med  

 konsekvenserne af, at arbejdet blev iværksat, inden bevillingen forelå.
 I forbindelse med et regionsmøde for ankenævnssekretariaterne i foråret  

 1997 blev der stillet to spørgsmål i forhold til ovennævnte SM:
- Gælder afgørelsen kun i de situationer, hvor ansøger ikke har udført  

 arbejde før ansøgning, men gør dette i sagsbehandlingstiden på trods af  

 formaning om det modsatte, eller skal den gælde i alle situationer, selv om  

 det i praksis kunne være muligt at forholde sig til ansøgningens relevans? - Hvor er den egentlige lovhjemmel til at anvende § 58 reglerne analogt på  

 § 59 ansøgninger? Er reglen i hjælpemiddelbekendtgørelsen ikke netop en  

 særbestemmelse? Ankestyrelsen svarede i denne forbindelse følgende:
 »I SM 0-19-97 er der henvist til, at der i bistandsloven gælder et  

 almindeligt princip, at ansøgning skal indgives og bevilling modtages inden  

 anskaffelsen.
 Ankestyrelsen fandt, at dette princip også måtte gælde i forhold til  

 bevillinger efter bistandslovens § 59, selv om der ikke er udstedt en  

 bekendtgørelse til præcisering af denne bestemmelses indhold, som tilfældet  

 er med § 58. I hjælpemiddelbekendtgørelsen vedrørende § 58 har man lovfæstet  

 ovennævnte princip i bekendtgørelsens § 5, stk. 3, som selvfølgelig kun  

 gælder for hjælpemidler.
 At denne bekendtgørelses § 5, stk. 3 kun vedrører hjælpemidler finder  

 Ankestyrelsen imidlertid ikke betyder, at bestemmelsen skal opfattes som en  

 »særbestemmelse« i den forstand, at man ud fra denne bestemmelse  

 kan slutte modsætningsvis, at princippet ikke gælder for øvrige områder i  

 bistandsloven.
 Det kan i øvrigt bemærkes, at det fremgår af teksten i § 59, stk. 1, at  

 der kan ydes nødvendig hjælp til indretning af boligen.
 For at kommunen skal kunne vurdere hvilken hjælp, der er nødvendig og  

 hvilke eventuelle alternative foranstaltninger, der kan blive tale om, er det  

 nødvendigt, at kommunen får mulighed for at behandle sagen før selve arbejdet  

 påbegyndes.
 Det vil sige, at Ankestyrelsen finder, at princippet gælder i forhold til  

 alle ansøgninger efter bistandslovens § 59. Der kan dog - undtagelsesvis -  

 tænkes tilfælde, hvor arbejdet med boligændringen er uopsætteligt og  

 princippet derfor fraviges.
 Når der i SM 0-19-97 er lagt vægt på, at ansøger var gjort bekendt med  

 konsekvenserne af, at arbejdet blev iværksat, inden bevillingen forelå, beror  

 det på, at når kommunen har modtaget en ansøgning pålægger dette kommunen en  

 særlig vejledningspligt i forhold til sagsgangen.
 I forbindelse med § 59 må denne pligt medføre, at kommunen informerer  

 ansøgeren om, at arbejdet med boligændringen ikke må påbegyndes, før  

 bevillingen foreligger.
Bistandslovens § 58 Efter offentliggørelsen af ovennævnte SM har Ankestyrelsen modtaget nogle  

 § 58-afgørelser, hvor kommunen og/eller nævn alene har begrundet et afslag på  

 hjælp med, at det er en forudsætning for støtte til hjælpemidler, at  

 hjælpemidlet ikke er anskaffet før bevillingen.
 I Socialministeriets bekendtgørelse nr. 303 af 10. juni 1988 § 5, stk. 3  

 står der imidlertid, at der normalt ikke kan ydes støtte hjælpemidler, som  

 ansøgeren selv har anskaffet, inden bevilling er givet.
 I ordet normalt ligger, at der altid skal ske en konkret vurdering med  

 udgangspunkt i bl.a. hvilket hjælpemiddel der er tale om og de konkrete  

 omstændigheder ved anskaffelsen.
Antaget sag om medicin Ankestyrelsen har netop antaget en principiel sag til afklaring af,  

 hvorvidt der kan ydes hjælp til medicin efter bistandslovens § 58 i et  

 tilfælde, hvor medicin er anskaffet inden ansøgning, og hvor den sene  

 ansøgning er begrundet med sygdom.
Øvrigt Socialministeriet har modtaget en kopi af Ankestyrelsens udtalelse med  

 henblik på , at man i forbindelse med indførelsen af lov om social service  

 den 1. juli 1998 kan overveje ovennævnte hjemmelspørgsmål.
