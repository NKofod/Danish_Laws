 I medfør af § 5, stk. 2, i lov om frikommuner, jf. lovbekendtgørelse nr.  

 571 af 8. august 1990, meddeles:
 § 1.  Miljøministeren har den 27. maj 1991 godkendt  

 frikommuneregulativ nr. 12 for Nordjyllands Amt om overførsel af amtsrådets  

 kompetence i henhold til campingreglementet til primærkommunerne i  

 Nordjyllands Amt, jf. § 28 f, stk. 1, nr. 3, og stk. 2, i lov om frikommuner.
 § 2.  Frikommuneregulativet indebærer, at Nordjyllands  

 Amts kompetence i henhold til Miljøministeriets bekendtgørelse nr. 593 af 4.  

 september 1986 som ændret ved bekendtgørelse nr. 74 af 5. februar 1990  

 (campingreglementet) kan overføres til primærkommunerne i Nordjyllands Amt.
 Stk. 2.  Ved overførsel af kompetence bemyndiges  

 kommunalbestyrelsen til at meddele tilladelse i henhold til §§ 2, 3, 7 og 8 i  

 campingreglementet, til at modtage indberetning efter § 7, stk. 3, og til at  

 føre tilsyn efter § 13 i campingreglementet.
 Stk. 3.  Nordjyllands Amt kan dog ikke overføre sin  

 kompetence efter campingreglementet i sager, der vedrører kommunalt ejede  

 ejendomme.
Stk. 4.  Kommunalbestyrelsens afgørelse kan påklages til  

 amtsrådet.
Amtsrådets afgørelse kan påklages til Planstyrelsen.
 § 3.  Frikommuneregulativet træder i kraft den 15.  

 juni 1991. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener, jf. lov om kommunernes styrelse  

 § 9, stk. 3.
