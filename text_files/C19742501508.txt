 Nærværende forsvarskommandobestemmelse - Forvaltningsbestemmelser vedr.  

 løn, ydelser og godtgørelser til forsvarets personel - udsendes i tilslutning  

 til gældende love, bestemmelser og aftaler m.v., primært som en vejledning  

 for det forvaltende personel og for de for forvaltningen ansvarlige chefer.
 En række forvaltningsbestemmelser, som falder uden for områder, der er  

 undergivet aftale- eller forhandlingsret, vil have karakter af egentlige  

 bestemmelser.
 Udsendelse sker successivt.
 Henvendelser til Forsvarskommandoen vedr. kompleksets indhold rettes til  

 Økonomistabens Lønningssektion, medmindre der i enkelte tilfælde måtte være  

 givet andre anvisninger.
0.HØGBERG Generalmajor Chef for Økonomistaben --------------------------------------------------------------------- GODTGØRELSE AF MERUDGIFTER TIL KOST OG LOGI M.V.
UNDER TJENESTEREJSER OG  

 UDSTATIONERING I DANMARK (BORTSET FRA GRØNLAND) OG PÅ FÆRØERNE FORORD Ved ref. a. har Forsvarsministeriet (FMN) udsendt Finansministeriet,  

 Administrations- og Personaledepartementets cirkulære LP nr. 46/88 af 15 APR  

 1988 omhandlende aftale om godtgørelse af merudgifter ved tjenesterejser i  

 Danmark (bortset fra Grønland) og på Færøerne.
 Den indgåede aftale er gældende for tjenestemænd, personel ansat på  

 tjenestemandslignende vilkår samt kontrakt- og overenskomstansat personel, i  

 det omfang dette i henhold til indgåede overenskomster og aftaler følger de  

 for tjenestemænd fastsatte regler.
 I medfør af ref. a. fastsætter Forsvarskommandoen følgende supplerende  

 administrative bestemmelser i forbindelse med beordring, iværksættelse og  

 afregning af tjenesterejser og udstationering m.v.
 Tjenesterejser, der medfører kortvarige grænseoverskridelser til nabolande  

 uden at nødvendiggøre overnatning i udlandet, er omfattet af omhandlede  

 bestemmelser.
 Det skal understreges, at udgangspunktet for de aftalte ydelser til  

 måltider m.v. samt til overnatning på tjenesterejser og under udstationering  

 er, at der foreligger merudgifter til måltider m.v.
 samt til overnatning i forhold til udgifterne ved at gøre tjeneste på det  

 faste tjenestested, idet formålet med aftalen er at godtgøre den rejsendes  

 merudgifter.
ANSVAR 1. Beordring og iværksættelse m.v. af tjenesterejser  

 og udstationering er myndighedschefens ansvar, uanset om opgaven er delegeret  

 til andre.
 Det er endvidere chefens ansvar, at personellet orienteres om de for  

 tjenesterejsen/udstationeringen fastsatte vilkår og bestemmelser, samt at  

 fornøden kontrol er etableret.
 Fortegnelse over dispositionsberettigede personer fremgår af  

 regnskabsinstruksen ved den regnskabspligtige institution.
BEORDRING OG IVÆRKSÆTTELSE 2. Forud for tjenesterejsen/udstationeringen skal der  

 normalt udstedes en rejseordre.
 Rejseordren skal indeholde alle de oplysninger, der er nødvendige for  

 rejsens gennemførelse, således at den beordrede inden rejsens påbegyndelse  

 herigennem er gjort bekendt med de vilkår, hvorunder rejsen forudsættes  

 afviklet og afregnet.
Ved tjenesterejsens/udstationeringens tilrettelæggelse skal der foretages  

 en samlet afvejning af - tjenesterejsens/udstationeringens formål, - den beordredes ønsker, - forbrug af arbejdstid, - den samlede økonomi, samt - andre forhold.
Ved beordringen skal det anføres, om den midlertidige tjeneste skal  

 bestrides som - en tjenesterejse - en udstationering eller - ved daglig hen- og tilbagerejse.
 Såfremt det beordrede senere ændres, skal dette tilkendegives den  

 pågældende, og ændringen samt datoen herfor skal anføres på rejseordren.
 Særlige rejseregler, f.eks. deltagelse i internatskursus, indlogering og  

 bespisning under skole- og kursusophold og eventuel anvendelse af  

 ledsageregel skal anføres på rejseordren under rubrikken »særlige  

 rejsedirektiver«.
 I forbindelse med tilrettelæggelsen af tjenesterejsen skal muligheden for  

 anvendelse af rabatordninger såsom grupperejser o.lign. undersøges.
 Statens eller andre offentlige befordringsmidler skal fortrinsvis  

 benyttes.
 Der kan dog gives tilladelse til benyttelse af eget køretøj efter sats B -  

 når forholdene taler derfor, særligt når det i det givne tilfælde er mest  

 økonomisk for forsvaret.
 FEL-NR, STED/ANSVAR og omkostningsformålsnr., evt. aktivitetsnummer i  

 overensstemmelse med FØRST-kontoplan påføres rejseordren af den beordrende  

 myndighed.
TJENESTEREJSER OG UDSTATIONERING 3. I time- og dagpengeaftalen skelnes der mellem  

 tjenesterejser og udstationering.
Begrebet »udstationering« er i aftalen defineret ved, - at en person beordres til at gøre midlertidig tjeneste et andet sted end  

 det faste tjenestested, - at det ved den midlertidige tjenestes påbegyndelse eller senere er  

 tilkendegivet den beordrede, at den midlertidige tjeneste vil vare mere end  

 28 dage på samme sted regnet fra den midlertidige tjenestes påbegyndelse  

 eller fra tidspunktet for en senere tilkendegivelse, - at den midlertidige tjeneste medfører overnatning uden for hjemmet.
 Ved vurderingen af rejsens økonomiske og arbejdstidsmæssige konsekvenser  

 skal der tages hensyn til såvel den beordredes ønsker om rejsemåde som til  

 den samlede økonomiske konsekvens.
DAGLIGE HEN- OG TILBAGEREJSER 4. Afgørelsen af, om den midlertidige tjeneste skal  

 bestrides ved daglige hen- og tilbagerejser, træffes af den beordrende  

 myndighed, ud fra hensynet til en rationel og økonomisk anvendelse af  

 forsvarets ressourcer, efter forudgående drøftelse med og under hensyntagen  

 til den rejsendes ønsker.
 Som retningslinie kan anføres, at daglig hen- og tilbagerejse bør  

 anvendes, når rejsetiden for den valgte/beordrede rejsemåde mellem det  

 fremmede sted og tjenestestedet eller bopælen er under en time hver vej, jf.  

 i øvrigt pkt. 6.c. om rejsens varighed.
 I forbindelse med myndighedens vurdering heraf skal opmærksomheden  

 henledes på, at tilrettelæggelse af rejseaktivitet og anvendelse af aftalens  

 regler i forbindelse hermed skal finde sted med udgangspunkt i hensynet til  

 at godtgøre den rejsendes merudgifter.
 Disse grundlæggende synspunkter er gældende, uanset om rejsetiden for den  

 valgte/beordrede rejsemåde kan beregnes til under eller over 1 time hver vej.
 Når tjenesten på det fremmede sted er beordret bestridt ved daglig hen- og  

 tilbagerejse, medregnes rejsetiden som arbejdstid i overensstemmelse med  

 reglerne herom.
 Den trufne afgørelse skal fremgå af rejseordren.
 Under tjeneste uden for det faste tjenestested, der bestrides ved daglig  

 hen- og tilbagerejse, kan der i perioder, hvor overnatning uden for det faste  

 tjenestested finder sted i anledning af øvelse, deltagelse i vagttjeneste  

 o.lign., udbetales time- og dagpenge eller merudgiftsgodtgørelse efter de  

 herfor fastsatte regler.
 Ydelserne beregnes fra afrejsen fra det faste tjenestested/bopælen og  

 indtil tilbagekomsten.
 Oplysninger om sådanne perioder medtages i rejsebeskrivelsen.
 Hvor den midlertidige tjeneste er forudsat bestridt ved overnatning på det  

 fremmede sted, men hvor den beordrede selv vælger at bestride tjenesten ved  

 daglig hen- og tilbagerejse, ydes der alene godtgørelse for de faktiske  

 udgifter til befordring, dog maksimalt med et beløb svarende til udgiften ved  

 bestridelse af tjenesten efter det beordrede.
BEFORDRINGSUDGIFTER 5. Udgifter til befordring godtgøres med de faktisk  

 afholdte udgifter, dog højst beregnet fra og til det faste tjenestested og  

 højst for den befordringsklasse, den rejsende er berettiget til.
a.
Jernbanebefordring.
 Ved jernbanebefordring godtgøres billetudgiften til 1.
 klasse for tjenestemænd i lønramme 23-40 og til 2. klasse for tjenestemænd  

 i lønramme 1-22.
 Benyttes sovevogn, kan udgiften til enekupe (single eller special)  

 godtgøres for tjenestemænd i lønramme 23-40 og til flersengskupe (tourist)  

 for tjenestemænd i lønramme 1-22.
b.
Skibsbefordring.
 Ved skibsbefordring godtgøres billetudgiften og eventuelt tillæg for køje.
 Benyttes kammer (kahyt), kan udgiften til almindeligt enekammer godtgøres  

 for tjenestemænd i lønramme 23-40, og til fælleskammer for tjenestemænd i  

 lønramme 1-22.
c.
Ledsageregel.
 I tilfælde hvor en tjenestemand i lavere lønramme på tjenesterejse efter  

 ordre har ledsaget en tjenestemand i højere lønramme i samme tjenstlige  

 anledning, og de har benyttet samme befordringsklasse, kan der ydes  

 tjenestemanden i den lavere lønramme godtgørelse for benyttelse af den højere  

 befordringsklasse.
d.
Lokal befordring/taxi.
 Godtgørelse for lokal befordring kan foruden ved påbegyndelse og  

 afslutning af tjenesterejser, også ydes ved ankomst til og afrejse fra  

 bestemmelsesstedet. Øvrige udgifter til lokal transport kan ikke godtgøres  

 særskilt, idet sådanne udgifter er dækket af time- og dagpengene.
 Der kan ydes godtgørelse for benyttelse af lokaltog, S-tog, bybus,  

 lufthavnsbus m.v., eller i særlige tilfælde taxi, når det er nødvendigt af  

 hensyn til omfanget og karakteren af bagage, tidspunkt for afrejse og ankomst  

 (f.eks. når offentlige befordringsmidler ikke er i drift).
 Godtgørelse for lokalbefordring ydes med de afholdte udgifter, dog  

 maksimalt for strækningen fra og til det faste tjenestested/midlertidige  

 tjenestested.
 Se endvidere pkt. 6.c., sidste punktum.
e.
Udstationering.
 I forbindelse med udstationering (mindst 28 dage) kan eget  

 befordringsmiddel anvendes efter takst B under henrejsen til og tilbagerejsen  

 fra udstationeringsstedet.
f.
Afvigelser.
Når det kan forenes med modtagne ordrer og tjenstlige hensyn, kan den  

 rejsende i forbindelse med ferie og anden frihed vælge en anden rejserute  

 eller ved brug af offentlige befordringsmidler vælge et dyrere offentligt  

 befordringsmiddel end fastsat ved gældende bestemmelser mod selv at afholde  

 de herved foranledigede merudgifter.
Der kan dog maksimalt godtgøres udgifter  

 til befordring, svarende til at rejsen var påbegyndt og/eller afsluttet på  

 tjenestestedet.
 Når betingelserne for ydelse af kilometergodtgørelse ikke er til stede,  

 men eget motorkøretøj alligevel ønskes anvendt i forbindelse med  

 tjenesterejse, kan der for benyttelse af statens skibe eller færger i  

 forbindelse med sådanne rejser ydes godtgørelse for overførsel af fører og  

 motorkøretøj, idet godtgørelsen dog højst kan ydes med et beløb, svarende til  

 det, der ville kunne godtgøres, såfremt der udelukkende var anvendt  

 offentlige befordringsmidler.
 På grund af særlige transportproblemer i forbindelse med medtagelse af  

 udrustning m.v. kan der til officerer af reserven, der indkaldes til  

 rådighedstjeneste, ydes enten kilometergodtgørelse efter takst B eller  

 godtgørelse for dokumenterede udgifter til offentlige kollektive  

 befordringsmidler mellem bopælen og indkommanderingsstedet.
g.
Dokumentation.
 Godtgørelse ydes mod dokumentation for de afholdte udgifter i form af  

 togbilletter, busbilletter, taxikvitteringer m.v.
 I tilfælde, hvor der for egen regning er anskaffet månedskort ydes  

 godtgørelse svarende til billetprisen, dog for flere tjenesterejser (og  

 frirejser) i kortets gyldighedsperiode højst med et beløb svarende til prisen  

 på månedskortet.
 Hvis den rejsende for egen regning har anskaffet landsrabatkort ydes der  

 godtgørelse med den faste billetpris for den pågældende strækning indtil  

 kortets pris er dækket, herefter alene den faktiske udgift (halv billetpris).  

 Det refunderede beløb påføres månedskortets bagside.
 Ved benyttelse af eget befordringsmiddel anvendes den dertil autoriserede  

 blanket (køreseddel) som dokumentation for de faktisk kørte kilometer, og der  

 ydes godtgørelse for det antal km., der er tilladt kørt i forbindelse med  

 tjenesterejsen.
h.
Hjemrejser.
 Under rejse til hjemmet (tidl. benævnt frirejse) ydes godtgørelse for  

 befordring efter tilsvarende regler som foran nævnt m.h.t. befordringsklasse,  

 afstand m.v.
Under disse rejser kan der efter den rejsendes valg benyttes fly.
En  

 eventuel merudgift for flybilletten i forhold til billetprisen på (andet)  

 offentligt befordringsmiddel afholdes af den pågældende selv.
 Den rejsende kan under hjemrejser vælge at benytte eget motorkøretøj og få  

 kilometergodtgørelse efter takst B samt færgebilletter godtgjort, idet  

 godtgørelsen dog højst kan ydes med et beløb svarende til det, der ville  

 kunne godtgøres, såfremt der udelukkende var anvendt offentlige  

 befordringsmidler.
TIME- OG DAGPENGE 6. Time- og dagpenge ydes med faste beløb og uden  

 dokumentation til dækning af afholdte udgifter til forplejning m.v.
 Dagpengebeløbet er opbygget således, at 75% anses at medgå til  

 kostudgifter (morgenmad (15%), frokost (30%), middag (30%)), medens de sidste  

 25% anses at medgå til småfornødenheder, herunder lokaltransport under  

 opholdet på det fremmede sted.
 Gældende satser for time- og dagpenge fremgår af KFF A.
a.
Dagpenge.
 Dagpenge ydes for hver fulde 24 timers fravær fra tjenestestedet.
b.
Timepenge.
 For overskydende timer samt for fravær, der ikke varer 24 timer ydes  

 timepenge pr. påbegyndt time.
c.
Rejsens varighed.
 Under tjenesterejser regnes fraværet fra det tidspunkt den beordrede  

 forlader tjenestestedet eller det sted, hvor tjenesterejsen påbegyndes, til  

 det tidspunkt den beordrede vender tilbage til tjenestestedet eller det sted,  

 hvor tjenesterejsen afsluttes.
 Normalt er det tjenestestedets og ikke bopælens beliggenhed, der er  

 afgørende for beregning af time- og dagpenge.
 Såfremt den beordredes bopæl ligger nærmere bestemmelsesstedet, og rejsen  

 udgår fra bopælen, vil afgangstidspunktet fra bopælen være afgørende, også i  

 relation til afgørelse af, om tjenesterejsen/udstationeringen kan bestrides  

 ved daglig hen- og tilbagerejse.
 I sådanne tilfælde kan der ikke ydes time- og dagpenge som om rejsen er  

 udgået fra tjenestestedet.
 Foretages rejsen med offentlige befordringsmidler, regnes fraværet fra  

 befordringsmidlets planmæssige afgangstidspunkt til dets faktiske  

 hjemkomsttidspunkt.
d.
Fradrag for måltider.
 Hvis forplejning ydes vederlagsfrit (f.eks. gennem betalt kursusgebyr  

 eller tjenstlig bespisning) reduceres dagpengene med 75%.
Modtages kun enkelte måltider, skal time- og dagpengene reduceres  

 forholdsmæssigt.
Morgenmad beregnes til 15%, frokost til 30% og middag til  

 30% af dagpengebeløbet.
 Fradraget i time- og dagpengene skal ikke finde sted, såfremt invitation  

 til bespisning er af privat eller tilfældig karakter.
e.
Værnepligtige, herunder konstabelelever.
For værnepligtige, herunder konstabelelever under den første samlede  

 uddannelsestid, er der i lønnen inkluderet et beløb til dækning af daglige  

 kostudgifter.
Når værnepligtige/konstabelelever under tjenstligt fravær fra  

 tjenestestedet er henvist til køb af forplejning uden for forsvarets  

 cafeterier m.v., ydes efter chefens bestemmelse en godtgørelse, der udgør  

 forskellen mellem time- og dagpenge m.v. og prisen for en standardkostportion  

 i forsvarets cafeterier.
Under kursusophold ved Forsvarets Center for  

 Lederskab ydes fri kost og frit logi.
f.
Rejser uden time- og dagpenge.
 I en række situationer vil forudsætningen for ydelse af time- dagpenge  

 ikke være til stede.
Dette gælder - for rejser, der ikke strækker sig ud over 8 km fra tjenestestedet, - for rejser, der ikke har en varighed af mindst 5 timer, - for rejser inden for et område bestående af Københavns og Frederiksberg  

 kommuner, - når den beordrede har mere end et fast tjenestested/arbejdssted, og  

 rejsen mellem tjenestestederne ikke medfører overnatning uden for hjemmet, - når den beordrede har et nærmere afgrænset distrikt som tjenestested, og  

 rejsen inden for distriktet ikke medfører overnatning uden for hjemmet.
 - for militært personel under tjenesterejser, der ikke er forbundet med  

 overnatning, d.v.s. fravær, som ikke medfører faktisk natophold udenfor det  

 faste tjenestested under den midlertidige tjeneste/tjenesterejsen.
Tjenestestedet er, hvor ikke andet er fastsat, den anviste arbejdsplads  

 (værksted, depot, kontor, kaserne o.s.v.), således at grænsen på 8 km  

 beregnes herfra.
Er der tildelt den pågældende et bestemt distrikt som  

 dagligt arbejdsfelt, regnes dette som tjenestestedet.
 Der vil ikke kunne ydes dagpenge og timepenge inden for det militære  

 område (øvelsesområde, flyvestation el.
 lign.), hvor det faste tjenestested er beliggende.
 g. Øvelser, sejlads, ophold i øvelses-/skydelejre.
 Merudgifter i forbindelse med deltagelse i øvelser, sejlads med flådens  

 skibe samt under ophold i øvelses-/skydelejre m.v. godtgøres efter  

 bestemmelserne i ref. b. og c.
h.
Kortvarig grænseoverskridelse.
 Tjenesterejser, der medfører kortvarige grænseoverskridelser til  

 nabolande, uden at de nødvendiggør overnatning, afregnes efter foranstående  

 regler.
GODTGØRELSE AF UDGIFTER TIL OVERNATNING Generelt.
 7. Som godtgørelse for udgifter til overnatning uden  

 for hjemmet i forbindelse med tjenesterejser, ydes et nattillæg, enten efter  

 dokumentation for afholdte udgifter inden for et maksimumbeløb  

 (hoteldispositionsbeløb) eller uden dokumentation (fast nattillæg).
 Godtgørelse for udgifter til overnatning kan kun ydes, såfremt der er  

 tilbragt mindst 4 timer uden for det faste tjenestested i tidsrummet mellem  

 kl. 2200 og kl. 0800.
Nattillæg kan ikke ydes - når der af styrelsen stilles soverum til rådighed.
Ved soverum forstås  

 værelse med seng (sovesofa el. lign. og sengeklæder) samt adgang til bad og  

 toilet.
Der kan være tale om styrelsens egne lokaliteter eller private  

 lokaliteter, som lejes (hotel, motel, kro, pensionat m.v.), - når den rejsende, hvor soverum er stillet til rådighed, vælger at  

 indflytte i andet logi, - når der under rejser med offentligt transportmiddel er mulighed for at  

 få dækket udgiften til sovepladsbillet i sovevogn eller køje i skibskahyt, - når den rejsende, bortset fra en kortere ud- og hjemrejse, er  

 tjenstgørende under hele fraværet fra tjenestestedet, herunder når der vel  

 har været tjenestefri ophold under fraværet, men hvert at disse ophold har  

 været af en varighed af højst 2 1/2 time, - når tjenesten på det fremmede sted bestrides ved daglig hen- og  

 tilbagerejse.
 Udgifter til overnatning under tjenesterejser fra udstationeringsstedet  

 godtgøres efter reglerne i pkt. 8.b.
a.
Fast nattillæg.
 Der kan udbetales fast nattillæg, såfremt den rejsende ikke fremlægger  

 dokumentation for afholdte udgifter til hotelværelse el. lign.
 Dog gælder, at personer, der på tjenesterejse disponerer over det  

 benyttede befordringsmiddel (tjenestebil eller eget befordringsmiddel), og  

 som påbegynder eller afslutter tjenesterejsen inden for tidsrummet mellem kl.  

 2200 og kl. 0800 ikke kan få udbetalt fast nattillæg.
 Under sådanne rejser kan der kun ydes godtgørelse for dokumenterede  

 udgifter til overnatning, jf. pkt. 7.b.
 Denne regel omfatter også eventuelle ledsagere.
 Fast nattillæg kan anvendes under forskellige former for overnatning,  

 f.eks. privat indkvartering, leje af lejlighed, værelse eller sommerhus,  

 hvortil der ikke kan ydes godtgørelse efter dokumentation.
 Satserne for fast nattillæg fremgår af KFF A.
b.
Hoteldispositionsbeløb.
 Hoteldispositionsbeløbet er fastsat som et maksimumbeløb pr. overnatning,  

 inden for hvilket der ydes dækning for den rejsendes dokumenterede udgifter  

 til overnatning, herunder betjeningsafgift vedrørende værelset og eventuelle  

 sædvanemæssige drikkepenge til hotelpersonale.
 Ved fastsættelsen af hoteldispositonsbeløbet skelnes der mellem  

 hovedstadsområdet (stedtillægsområde VI) og den øvrige del af landet.
 Hoteldispositionsbeløbet for hovedstadsområdet anvendes tillige på  

 Færøerne.
 Ved fastsættelsen af hoteldispositionsbeløbet er der taget udgangspunkt i  

 prisen for enkeltværelser med eget bad og toilet.
 Hoteludgift til dobbeltværelse, hvor værelset samtidig benyttes af en  

 person, som ikke er berettiget til at rejse for statens regning, kan højst  

 godtgøres med 2/3 af prisen for dobbeltværelset og ikke ud over  

 hoteldispositionsbeløbet.
 Hoteldispositionsbeløbet skal alene dække prisen for et værelse uden  

 morgenmåltid, hvad enten morgenmåltidet er obligatorisk eller ej.
 Såfremt morgenmad er indregnet i værelsesprisen, skal regningsbeløbet  

 reduceres med et beløb, som svarer til prisen for morgenmåltidet.
 Det beløb, der herefter resterer, kan godtgøres, såfremt beløbet ikke  

 overstiger hoteldispositionsbeløbet (se dog pkt. c.).
 Det skal af regningen fremgå, om morgenmad er inkluderet i værelsesprisen  

 og i givet fald med hvilket beløb.
 Kan dette undtagelsesvis ikke oplyses, fastsættes prisen for  

 morgenmåltidet til 15% af dagpengebeløbet.
 Hoteldispositionsbeløbene reguleres årligt pr. 1 APR og fremgår af KFF A.
c.
Aftalehoteller .
 Direktoratet for Statens Indkøb har indgået prisaftaler med en række  

 hoteller.
 De indgåede aftaler kan benyttes af statens og andet personale på  

 tjenesterejser, der foretages for statens regning.
 Aftalens priser er baseret på kontant betaling eller - for enkeltes  

 hotellers vedkommende - ved anvendelse af kreditkort.
 Prisen for morgenmåltidet fremgår af prisaftalerne.
 Hvis morgenmåltidet er obligatorisk på hotellet, fastsættes prisen for  

 morgenmåltidet ved afregning af tjenesterejsen til maksimalt 15% af  

 dagpengebeløbet.
 En eventuel overskridelse af hoteldispositionsbeløbet som følge af en  

 difference mellem den af hotellet oplyste pris for obligatorisk morgenmad og  

 nævnte 15% af dagpengebeløbet, godtgøres af den regnskabspligtige  

 institution.
 Anvendelse af aftalehoteller er ikke obligatorisk, men kan betragtes som  

 et hjælpemiddel til at kunne overholde de fastsatte maksimumsbeløb  

 (hoteldispositionsbeløb).
 Aftalehotellerne bør dog benyttes i muligt omfang.
 Såfremt det ikke er muligt at leje værelse på et aftalehotel, eller  

 såfremt målet for tjenesterejsen har en sådan beliggenhed, at benyttelse af  

 et aftalehotel vil medføre en væsentlig forøgelse af transporttiden eller  

 transportomkostningerne, kan andet hotel, motel eller kro benyttes inden for  

 hoteldispositionsbeløbet.
d.
Større udgifter.
 Såfremt der ikke er plads på et aftalehotel, og det ikke er muligt at  

 skaffe et værelse på et andet hotel inden for hoteldispositionsbeløbet, kan  

 hoteludgifter, der overstiger hoteldispositionsbeløbet godtgøres.
 Tilsvarende gælder under deltagelse i større møder, konferencer, kurser  

 m.v., hvor det af arrangørerne af sikkerheds-, transportmæssige eller andre  

 grunde har været forudsat, at samtlige deltagere indlogeres samlet.
 Afgørelse herom træffes af chefen for den beordrende myndighed under  

 iagttagelse af det ovenfor anførte.
 Motivering for dispensation skal fremgå af rejseordren.
UDSTATIONERING 8. Det er den beordrende myndighed, der afgør om den  

 midlertidige tjeneste skal udføres ved daglig hen- og tilbagerejse eller ved  

 overnatning på det fremmede sted.
 Såfremt tjenesten udføres ved daglige hen- og tilbagerejser, foreligger  

 der begrebsmæssigt ikke udstationering.
a.
Udstationeringsgodtgørelse .
 Under udstationering godtgøres merudgifter med time- og dagpenge og  

 nattillæg efter de herfor fastsatte bestemmelser, idet ydelserne nedsættes  

 med 1/3 fra og med den 29. dag efter den midlertidige tjenestes påbegyndelse  

 eller det senere tidspunkt, hvor udstationering måtte være tilkendegivet.
 Nedsættelsen omfatter både dagpenge, timepenge, fast nattillæg og  

 hoteldispositionsbeløb.
 Under udstationering på Færøerne nedsættes ydelserne dog kun med 1/6 fra  

 og med den 29. dag.
 Udstationeringens længde beregnes i øvrigt på samme måde som fraværet  

 under tjenesterejser.
b.
Fravær fra det midlertidige tjenestested.
 Tjenesterejser fra udstationeringsstedet bevirker ikke, at  

 udstationeringen ophører.
 Dette indebærer, at såfremt der inden fraværet er ydet den beordrede  

 nedsatte time- og dagpenge og nattillæg, kan der ved tilbagekomsten til  

 udstationeringsstedet efter fraværet fortsat kun ydes nedsatte time- og  

 dagpenge m.v.
 Såfremt fraværet har fundet sted inden nedsættelsen af time- og dagpengene  

 m.v., udskydes tidspunktet for nedsættelsen af godtgørelserne med et døgn for  

 hvert fulde døgn, fraværet har varet.
 Under en tjenesterejse fra udstationeringsstedet, der medfører overnatning  

 uden for udstationeringsstedet, ydes der nattillæg efter de almindelige  

 regler, og nattillægget på udstationeringsstedet bortfalder.
 Har den udstationerede samtidig løbende udgifter til logi m.v. på  

 udstationeringsstedet, godtgøres disse mod dokumentation, såfremt de samlede  

 overnatningsudgifter for hele udstationeringen overstiger det, der for samme  

 periode er udbetalt i nattillæg.
BORTFALD AF GODTGØRELSE 9. Under tjenesterejser, der medfører overnatning uden  

 for hjemmet, samt under udstationering ydes ingen godtgørelse - under midlertidig tjeneste på det faste tjenestested, - under ferie samt på sådanne fridage, arbejdsfri dage og øvrig  

 tjenestefrihed, som gives i direkte tilslutning til ferie, - under ophold på hospital, rekreationshjem eller lignende og sygeophold i  

 hjemmet.
 Fravær fra udstationeringsstedet i ovennævnte situationer bevirker ikke,  

 at udstationeringen ophører.
 Der gælder i denne forbindelse tilsvarende regler som for tjenesterejser  

 fra udstationeringsstedet jf. pkt. 8.b.
 Der kan dog ligesom ved tjenesterejser fra udstationeringsstedet ydes  

 godtgørelse for løbende udgifter til logi m.v. mod dokumentation.
 Ferie samt evt. fridage i forbindelse hermed må for at medføre bortfald af  

 udstationeringsgodtgørelse omfatte en vis periode, dvs.
 mere end enkelte feriedage.
Godtgørelse bortfalder ikke - på fridage (weekends, søgnehelligdage, tjenestefri dage,  

 afspadseringsdage m.v.) eller en kombination af sådanne fridage, - under fravær fra tjeneste på grund af sygdom, hvor den beordrede  

 opholder sig på det midlertidige opholdssted (logi).
 I forbindelse med ferie (d.v.s. mere end enkelte feriedage) under  

 udstationeringen samt på sådanne fridage, arbejdsfri dage og øvrig  

 tjenestefrihed, som gives i direkte tilslutning til ferie udbetales time- og  

 dagpenge m.v. indtil ankomsten til det faste tjenestested eller hjemmet.
 På samme måde ydes godtgørelsen efter afslutningen af sådanne  

 ferieperioder m.v. fra afrejsen på ny fra det faste tjenestested eller  

 hjemmet.
 Befordringsudgifter ved hjem- og udrejse i forbindelse med påbegyndelse og  

 afslutning af ferie under udstationering kan kun dækkes, når der anvendes en  

 hjemrejse jf. pkt. 12.
GODTGØRELSE EFTER REGNING 10. Tjenestemænd i lønrammerne 37-40 kan vælge at få  

 godtgjort rimelige merudgifter under tjenesterejser og ved udstationering  

 efter regning i stedet for godtgørelse efter de almindelige regler.
 Et sådant valg er bindende i 5 år.
 Har tjenestemanden ikke inden udløbet af 5-års perioden fremsat ønske om  

 en ændring, er valget bindende for en ny 5-års periode.
 Bestemmelsen omfatter tillige konstituerede og fungerende i lønrammerne  

 37-40, idet valget er bindende for hele konstitutions-/ funktionsperioden.
 Ordningen finder kun anvendelse for indenlandske tjenesterejser.
 Såfremt en tjenestemand har valgt at rejse efter regning i stedet for at  

 oppebære time- og dagpenge m.v. under tjenesterejser og udstationering, kan  

 han beregne sig godtgørelse for faktisk afholdte udgifter i et rimeligt  

 omfang og bør hovedsagelig dække udgifter til hotelværelse og fortæring.
 Eventuelle ledsagere rejser ikke efter regning.
UGENTLIGE HJEMREJSER 11. Såfremt der opretholdes husførelse på eller ved  

 det faste tjenestested, kan der for hver uges fravær godtgøres dokumenterede  

 udgifter til offentlige befordringsmidler til hen- og tilbagerejser til  

 hjemmet under forudsætning af, at rejsen ikke medfører gener for tjenestens  

 tilrettelæggelse og udførelse.
 For at »opretholde husførelse« skal den pågældende have familie,  

 dvs. ægtefælle/registreret partner/samlever og/eller barn/ børn under 18 år.
 Med »ægtefælle« sidestilles papirløs samlever af modsat køn.
 Bestemmelsen omfatter ikke enlige.
 Hjemrejsen behøver ikke nødvendigvis at ske hver uge eller i en weekend.  

 Dog skal rejserne, for at der kan ydes godtgørelse, være afviklet inden  

 udstationeringens ophør.
a.
Befordringsudgifter.
I forbindelse med ugentlige hjemrejser kan der ydes godtgørelse for  

 befordring med - tog eller skib efter de i pkt. 5. fastsatte retningslinier, - fly, forudsat den pågældende selv betaler en eventuel difference mellem  

 flybillettens pris og prisen for den rejsehjemmel, den pågældende er  

 berettiget til, - eget motorkøretøj efter sats B samt godtgørelse for udgifter til  

 færgebilletter for fører og motorkøretøj.
Godtgørelsen kan ikke overstige  

 prisen for den rejsehjemmel, den pågældende er berettiget til.
 Der kan maksimalt godtgøres udgifter til befordring, svarende til en  

 returrejse mellem det midlertidige og det faste tjenestested, og ikke med  

 mere end de faktisk afholdte udgifter.
b.
Time- og dagpenge.
 Til dækning af merudgifter til måltider m.v. under hjemrejser kan der  

 udbetales timepenge for 12 timer uanset længden af fraværet fra det  

 midlertidige tjenestested, dog højst for det antal timer, fraværet varer.
 Timepengene beregnes fra tidspunktet for hjemrejsens påbegyndelse.
 Fra samme tidspunkt afbrydes den løbende beregning af time- og dagpenge på  

 det midlertidige tjenestested.
 Afbrydelse af beregningen af time- og dagpenge, der udbetales på det  

 midlertidige tjenestested kan højst andrage 36 timer, uanset at hjemrejsen  

 eventuelt suppleres med andre fridage.
c.
Nattillæg.
 Som godtgørelse for afholdte udgifter til logi på udstationeringsstedet  

 kan der under hjemrejser ydes/bibeholdes fast nattillæg.
 Der kan dog ikke ydes fast nattillæg for hjemrejseperioder, hvis den  

 pågældende i øvrigt vælger godtgørelse af dokumenterede udgifter til  

 hotelværelse de andre udstationeringsdage.
FORSKUD 12. Der kan udbetales forskud på befordringsudgifter  

 samt time- og dagpenge m.v. under tjenesterejser/udstationeringer i  

 overensstemmelse med den givne bemyndigelse.
Der må ikke udbetales mere i  

 forskud, end den rejsende efter gældende satser m.v. vil være berettiget til  

 for tjenesterejsen og/eller udstationeringen, og maksimalt for 1 måned.
 Forskud kan udbetales kontant, anvises til lønkonto eller anden konto  

 efter den beordredes ønske, og må kun anvendes i overensstemmelse med  

 formålet.
REJSEBESKRIVELSE 13. Efter rejsens afslutning udfylder/udfærdiger den  

 rejsende rejsebeskrivelsen på rejseordrens side 2. Rejseordre og  

 rejsebeskrivelse, bilagt nødvendig dokumentation, danner grundlag for den  

 endelige afregning.
 Såfremt der på rejsen har været afvigelser fra det beordrede, skal dette  

 fremgå af rejsebeskrivelsen, som herefter attesteres af den myndighed, hvor  

 tjenesten har været forrettet eller af den, der har beordret/givet tilladelse  

 til afvigelsen.
 Den rejsende er ansvarlig for, at de oplysninger, der er anført i  

 rejsebeskrivelsen, og som i øvrigt danner grundlag for rejseafregningen, er  

 korrekte og i overensstemmelse med de faktiske forhold.
Rejseordre og rejsebeskrivelse afleveres snarest og senest 5 dage efter  

 tjenesterejsens/udstationeringens afslutning til den regnskabspligtige  

 institution.
Ved udstationering af længere varighed anvendes et særligt  

 »oplysningsskema«, der i udfyldt og underskrevet stand afleveres  

 ved hver måneds udgang.
