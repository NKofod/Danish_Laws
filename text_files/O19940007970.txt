 Resumé  


  

 Ombudsmanden anmodede under henvisning til ombudsmandslovens § 6, stk. 5,  

 Finansministeriet (FM) om at fremkomme med en nærmere redegørelse for den  

 opfattelse der var kommet til udtryk i følgende bemærkninger i FM's  

 vejledning  

 om informationsteknologi og forvaltningsregler:
"Offentlige institutioner fører typisk lister over indkommen  

 post.
Sådanne interne postlister kan undtages fra aktindsigt." FM indhentede en udtalelse fra Justitsministeriets lovafdeling (JM)  

 der i den anledning bl.a. udtalte, at en almindelig adgang til aktindsigt i  

 postlister i deres helhed ville kunne føre til, at journalister og andre  

 ville  

 kunne få mulighed for at identificere sager, som de ellers ikke ville have  

 kendskab til, og derved omgå det almindelige krav i offentlighedsloven om at  

 skulle identificere den sag, man ønsker aktindsigt i.
På den baggrund var det  

 JM's opfattelse at en antagelse om ret til aktindsigt i interne postlister  

 som  

 sådanne ikke ville være forenelig med de hensyn, der ligger bag bestemmelsen  

 i  

 offentlighedslovens § 4, stk. 3, og at ekstraheringspligten efter lovens §  

 11,  

 stk. 1, i lyset heraf ikke kunne føre til, at interne postlister i deres  

 helhed  

 kunne kræves ekstraheret.
 Ombudsmanden udtalte at det efter hans opfattelse ville harmonere  

 bedre med det offentlighedsprincip, offentlighedsloven bygger på, hvis man  

 antog, at en begæring om udlevering af en nærmere konkretiseret postliste  

 skulle imødekommes, uanset ansøgeren ved udleveringen eventuelt ville blive  

 gjort bekendt med sager eller dokumenter og dermed sættes i stand til at  

 opfylde identifikationskravet i § 4, stk. 3. Sammenfattende var det således  

 ombudsmandens opfattelse at den omstændighed at der ikke ved  

 offentlighedsloven  

 blev gennemført pligt til etablering af postlister, ikke berettiger til en  

 indskrænkende fortolkning af lovens § 4, stk. 1, sammenholdt med § 7 og § 11,  

 stk. 1, således at interne postlister - såfremt sådanne rent faktisk føres -  

 ikke skulle være omfattet af adgangen til aktindsigt. (J. nr. 1993-1676-819).
 Aktindsigt i postlister.
 I skrivelse af 10. september  

 1993 anmodede jeg Finansministeriet om at fremkomme med en nærmere  

 redegørelse  

 for den opfattelse der var kommet til udtryk i følgende bemærkninger i  

 ministeriets vejledning om informationsteknologi og forvaltningsregler:
"Offentlige  

 institutioner fører typisk lister over indkommen post.
Sådanne interne  

 postlister kan undtages fra aktindsigt." Finansministeriet indhentede  

 i den anledning en udtalelse af 30. september 1993 om spørgsmålet fra  

 Justitsministeriets lovafdeling.
Lovafdelingen udtalte bl.a.:
 "...
1.  

  

 Det oprindelige udkast til det pågældende afsnit i vejledningen  

 havde følgende formulering: "Fører myndigheden en intern liste over  

 indkommet post (intern postliste) vil denne som udgangspunkt kunne undtages  

 fra  

 aktindsigt, jf. offentlighedslovens § 7. Lægges postlisten frem for  

 journalister eller andre, vil den miste sin interne karakter og dermed være  

 undergivet aktindsigt efter offentlighedslovens almindelige regler." Den formulering tilsigtede at  

 give udtryk for, at en intern postliste  

  

 som  

 sådan  

  

 kan undtages fra aktindsigt, jf. nærmere nedenfor pkt. 4 om  

 ekstraheringsproblematikken.
Den formulering, der i stedet  

 blev valgt, var resultatet af en sproglig gennemgang af hele vejledningen i  

 et  

 forsøg på at gøre sprogbrugen mere brugervenlig og let forståelig.
Den  

 endelige  

 formulering tager ligesom det oprindelige udkast sigte på postlister i deres  

 helhed.
De myndigheder, der deltog i udarbejdelsen af vejledningen, herunder  

 Justitsministeriet, havde lejlighed til at fremkomme med bemærkninger til de  

 ændrede formuleringer.
2.  

  

 Spørgsmålet om indførelsen af en pligt til at føre postlister  

 blev drøftet i betænkning nr. 857/1978 om offentlighedslovens revision, jf.  

 bl.a. s. 19,  

 41f  

 og  

 133ff.
I det forslag til lov om offentlighed i forvaltningen, der blev  

 (gen)fremsat den 3. oktober 1984, jf.
Folketingstidende 1984-85, tillæg A,  

 sp.  

 327ff., var der i § 6 en bestemmelse med overskriften "Postlister".  

 Efter denne bestemmelses stk. 1 kunne justitsministeren efter forhandling med  

 vedkommende minister bestemme, at nærmere angivne forvaltningsmyndigheder  

 daglig skal udfærdige fortegnelser over de dokumenter, der den pågældende dag  

 er indgået til myndigheden (postlister). Nærmere regler herom og om retten  

 til  

 at blive gjort bekendt med fortegnelser skulle efter lovforslagets § 6, stk.  

 2,  

 fastsættes af vedkommende minister.
For kommunale myndigheder kunne  

 bestemmelse  

 som nævnt i stk. 1 træffes af indenrigsministeren, der ligeledes fastsatte  

 regler efter stk. 2.
I forbindelse med  

 Folketingets behandling af lovforslaget blev der imidlertid i Retsudvalget  

 fra  

 flere sider rejst spørgsmål om berettigelsen af en forsøgsordning med  

 postlister.
Der blev bl.a. lagt vægt på, at erfaringerne fra Norge og Sverige  

 syntes at vise, at pressens interesse i en systematisk gennemgang af  

 indgående  

 post er relativt beskeden, samt på, at en postlisteordning ville betyde et  

 ikke  

 ubetydeligt administrativt merarbejde.
Det var endvidere af Kommunernes  

 Landsforening oplyst, at pressen, efter de foreliggende oplysninger, heller  

 ikke i Danmark syntes at gøre brug af adgangen til at gennemse den indgående  

 post i de kommuner, hvor der føres postlister, jf.
Folketingstidende 1985-86,  

 tillæg A, sp.  

 189f.  

 På den baggrund udgik bestemmelsen om postlister af det lovforslag, der blev  

 fremsat den 2. oktober 1985, og som gennemførtes som lov nr. 572 af 19.  

 december 1985 om offentlighed i forvaltningen.
Siden er spørgsmålet om  

 postlister blevet behandlet i Folketinget i anledning af lovforslag fra SF,  

 jf.  

 Folketingstidende 1989-90, tillæg A, sp.  

 2765f.,  

 og Folketingstidende 1990-91, tillæg A, sp.  

 3229f.
Ved begge lejligheder blev  

 forslagene alene 1. behandlet og således ikke vedtaget.
Der er således i dag ingen  

 almindelig retlig pligt for forvaltningsmyndigheder til at føre postlister,  

 og  

 det hører formentligt til undtagelsen, at sådanne lister føres.
For så vidt  

 en  

 forvaltningsmyndighed (på frivilligt grundlag) fører postlister, må  

 spørgsmålet om aktindsigt i postlisterne bedømmes efter offentlighedslovens  

 almindelige regler.
3.  

  

 Efter offentlighedslovens § 4, stk. 1, kan enhver med de  

 undtagelser, der er nævnt i §§ 7-14, forlange at blive gjort bekendt med  

 dokumenter, der er indgået til eller oprettet af en forvaltningsmyndighed som  

 led  

 i administrativ sagsbehandling i forbindelse med dens virksomhed.
Begæringen  

 om  

 aktindsigt skal efter § 4, stk. 3, angive de dokumenter eller den sag, som  

 den  

 pågældende ønsker at blive gjort bekendt med.
 Retten til aktindsigt  

 omfatter efter § 5, stk. 1, alle dokumenter, der vedrører sagen, herunder  

 genpart af de skrivelser, der er udgået fra myndigheden, når skrivelserne må  

 antages at være kommet frem til adressaten, og indførelser i journaler,  

 registre og andre fortegnelser vedrørende den pågældende sags dokumenter.
 Efter offentlighedslovens § 7  

 omfatter retten til aktindsigt ikke en myndigheds interne arbejdsdokumenter.  

 Som interne arbejdsdokumenter anses bl.a. dokumenter, der udarbejdes af en  

 myndighed til eget brug.
 Efter offentlighedslovens §  

 11, stk. 1, skal oplysninger i dokumenter, der er omfattet af bl.a. § 7, om  

 faktiske omstændigheder, der er af væsentlig betydning for sagsforholdet,  

 uanset denne bestemmelse meddeles i overensstemmelse med lovens almindelige  

 regler.
4.  

  

 Det rejste spørgsmål vedrører alene  

  

 interne  

  

 postlister.
Der er efter Justitsministeriets opfattelse  

 ikke tvivl om, at en postliste som dokument er omfattet af  

 offentlighedslovens  

 område, jf. § 5, stk. 1, og at postlisten må betegnes som "oprettet af  

 en  

 forvaltningsmyndighed som led i administrativ sagsbehandling i forbindelse  

 med  

 dens virksomhed", jf. § 4, stk. 1.
 Det må derimod efter  

 Justitsministeriets opfattelse give anledning til tvivl, om  

 offentlighedslovens  

 § 4, stk. 3, er til hinder for at få aktindsigt. (Der ses bort fra muligheden  

 for at få méroffentlighed efter § 4, stk. 1, 2. pkt.).
Efter offentlighedslovens §  

 4, stk. 3, skal en begæring om aktindsigt som nævnt angive de dokumenter  

 eller  

 den sag, som den pågældende ønsker at blive gjort bekendt med.  

 Grundbetingelsen  

 for at få aktindsigt er således, at den, der ønsker aktindsigt, må have  

 kendskab til sagens eller dokumentets eksistens før henvendelsen til  

 vedkommende myndighed, jf.
Carl Aage Nørgaard og Jens Garde, Forvaltningsret,  

 Sagsbehandling, 3. udgave, s. 177. Dette krav medfører bl.a., at der ikke kan  

 forlanges adgang til at gennemgå en forvaltningsmyndigheds registre,  

 journalmateriale, regnskabsmateriale eller andet tilsvarende materiale af  

 generel karakter med henblik på herigennem at finde frem til sager af en  

 bestemt art eller alle sager, der er blevet journaliseret i en bestemt  

 periode,  

 jf.
Niels Eilschou Holm, Offentlighedsloven med Kommentarer, 1971, s. 36.
Om offentlighedslovens § 4,  

 stk. 3, og bestemmelsens anvendelse i praksis henvises i øvrigt til  

 Kommenteret  

 Offentlighedslov, 1992, s. 93ff.
Det er her bl.a. anført, at  

 "Bestemmelsen  

 i offentlighedslovens § 4, stk. 3, kan ikke berettige et afslag på udlevering  

 af bestemte dokumenter under henvisning til manglende sagstilhørsforhold,  

 hvis  

 myndigheden dog på andet grundlag kan identificere det eller de konkrete  

 dokumenter, der ønskes udleveret.
Bestemmelsen giver dog hjemmel for afslag,  

 uanset at genstanden for begæringen reelt tilsigter at skabe adgang til en  

 ubestemt flerhed af sager". Det tilføjes, at "Det sidste synspunkt  

 indebærer utvivlsomt, at begæringer om at få generelle udskrifter af et  

 bestemt offentligt register kan afslås med hjemmel i den nævnte bestemmelse,  

 jf. betænkning 857/1978, s. 120".
En almindelig adgang til  

 aktindsigt i postlister i deres helhed ville kunne føre til, at journalister  

 og  

 andre ville kunne få mulighed for at identificere sager, som de ellers ikke  

 ville have kendskab til og derved omgå det almindelige krav om at skulle  

 identificere den sag, man ønsker aktindsigt i.
Begæringen vil således reelt  

 kunne tilsigte at skabe adgang til en ubestemt flerhed af sager, jf. citatet  

 ovenfor fra Kommenteret Offentlighedslov.
 På den anførte baggrund er  

 det Justitsministeriets opfattelse, at en antagelse om ret til aktindsigt i  

 interne postlister  

  

 som sådanne  

  

 ikke  

 vil være forenelig med de hensyn, der ligger bag bestemmelsen i  

 offentlighedslovens § 4, stk. 3, og at ekstraheringspligten efter lovens §  

 11,  

 stk. 1, i lyset heraf ikke kan føre til, at interne postlister i deres helhed  

 kan kræves ekstraheret.
 I forbindelse med meddelelsen  

 af aktindsigt i en sag vil myndigheden derimod efter Justitsministeriets  

 opfattelse i almindelighed være forpligtet til at meddele aktindsigt i de  

 tilførsler til eventuelle interne postlister, der vedrører den pågældende  

 sag,  

 jf. offentlighedslovens § 11. Dette svarer til, hvad der gælder med hensyn  

 til  

 journaltilførsler, jf. offentlighedslovens § 5, stk. 1, nr. 2. Aktindsigt i  

 tilførslerne til postlisten vil dog kunne afslås efter offentlighedslovens  

 almindelige undtagelsesbestemmelser, f.eks. hvis tilførslerne i sig selv  

 afslører noget om enkeltpersoners private forhold, jf. offentlighedslovens §  

 12, stk. 1, nr. 1.
Selv om det, der er anført  

 det pågældende sted i vejledningen, således efter Justitsministeriets  

 opfattelse ikke er forkert - men måske nok lidt unuanceret - finder  

 Justitsministeriet, at det i forbindelse med en evt. genoptryk eller en ny  

 udgave af vejledningen kunne overvejes at foretage en præcisering eller  

 eventuelt helt at udelade det omhandlede afsnit, der for så vidt ikke angår  

 et  

 spørgsmål, der specifikt knytter sig til det emne, der behandles i  

 vejledningen." I en skrivelse til  

 Finansministeriet udtalte jeg herefter følgende:
 "Adgangen til aktindsigt  

 i postlister beror på lov om offentlighed i forvaltningen.
 Denne lovs § 4, stk. 1 og 3,  

 indeholder følgende bestemmelse:
"  

  

 § 4.  

  

 Enhver kan med de undtagelser, der er nævnt i §§ 7-14, forlange  

 at blive gjort bekendt med dokumenter, der er indgået til eller oprettet af  

 en  

 forvaltningsmyndighed som led i administrativ sagsbehandling i forbindelse  

 med  

 dens virksomhed.
En forvaltningsmyndighed kan give aktindsigt i videre  

 omfang,  

 medmindre andet følger af regler om tavshedspligt m.v.
 ...
Stk. 3.  

  

 Begæring efter stk. 1 og 2 skal angive de dokumenter eller  

 den sag, som den pågældende ønsker at blive gjort bekendt med." Udgangspunktet er ifølge  

 bestemmelsen, at dokumenter, der er oprettet af en forvaltningsmyndighed, er  

 omfattet af adgangen til aktindsigt.
Af stk. 3 følger dog, at en begæring kun  

 skal imødekommes, hvis enten dokumentet eller sagen, den pågældende ønsker at  

 blive gjort bekendt med, identificeres.
 Retten til aktindsigt  

 omfatter ikke interne arbejdsdokumenter, jf. § 7. Selv om der er tale om et  

 internt dokument, omfatter adgangen til aktindsigt ifølge § 11, stk. 1,  

 "faktiske omstændigheder, der er af væsentlig betydning for  

 sagsforholdet".
 Hverken offentlighedsloven  

 eller andre generelle regler pålægger forvaltningsmyndigheder at føre  

 postlister, d.v.s. lister over de breve, der modtages hos eller fra den  

 enkelte  

 forvaltningsmyndighed.
For så vidt sådanne lister  

 føres, må de normalt anses for interne dokumenter, d.v.s. anses for omfattet  

 af  

 § 7 i offentlighedsloven.
Listerne kan - som påpeget af Justitsministeriet i  

 det citerede notat - miste deres interne karakter, enten ved at blive  

 udleveret  

 til andre myndigheder eller til private, eller ved at blive gjort  

 tilgængelige  

 for udenforstående.
 Tvivlen angår således  

 postlister, der må betegnes som interne, og som derfor er omfattet af lovens  

 §  

 7.
De faktiske oplysninger  

 indeholdt i sådanne dokumenter er ifølge § 11, stk. 1, omfattet af  

 aktindsigtsreglerne.
Denne adgang gælder dog kun oplysninger om  

 "faktiske  

 omstændigheder, der er af væsentlig betydning for sagsforholdet". Det  

 faktiske indhold af en postliste er de registrerede forsendelser, og disse  

 oplysninger må ifølge sagens natur alle betragtes som væsentlige for  

 sagsforholdet: at have oversigt over ind- og udgående post.
 Det følger således  

 umiddelbart af § 11, stk. 1, at der er adgang til aktindsigt i postlister,  

 uanset disses interne karakter.
Jeg forstår  

 Justitsministeriets udtalelse således, at ministeriet er enig heri.  

 Justitsministeriet har imidlertid gjort gældende, at § 11, stk. 1, må ses i  

 sammenhæng med § 4, stk. 3, om identifikation af de dokumenter, der ønskes  

 aktindsigt i.
Det vil harmonere mindre godt med dette krav, hvis en  

 journalist  

 ved begæring om aktindsigt i en postliste kan få hjælp til at identificere  

 sager, som den pågældende ikke i forvejen er bekendt med.
Kravet om identifikation af  

 enten sager eller dokumenter bygger især på hensynet til myndighedens  

 praktiske  

 administration af aktindsigtsreglerne.
Derimod ses der ikke at være  

 holdepunkter for at antage, at bestemmelsen skulle udgøre en selvstændig  

 indholdsmæssig beskæring af en ellers bestående adgang til aktindsigt.
Tværtimod er det antaget, at  

 bestemmelsen i § 4, stk. 3, er opfyldt, hvis aktindsigtsbegæringen indeholder  

 de oplysninger, som er nødvendige for, at myndigheden kan finde frem til  

 sagen, jf.
John Vogter, Offentlighedsloven med kommentarer, 2. udgave, s.  

 93f.
 Der ses endvidere ikke i  

 forarbejderne til bestemmelsen at være givet udtryk for ønsket om at hindre  

 eller besvære journalisters systematiske anvendelse af aktindsigtsreglerne  

 til  

 opdagelse eller afdækning af sager i den offentlige forvaltning.
 Det vil efter min opfattelse  

 harmonere bedre med det offentlighedsprincip, offentlighedsloven bygger på,  

 hvis det antages, at en begæring om udlevering af en nærmere konkretiseret  

 postliste skal imødekommes, uanset udleveringen eventuelt vil sætte ansøgeren  

 i  

 stand til dermed at blive gjort bekendt med sager eller dokumenter, og dermed  

 sættes i stand til at opfylde identifikationskravet i § 4, stk. 3.
