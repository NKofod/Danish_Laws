Bekendtgørelse  

 om betaling for helbredsoplysninger til brug  

  

 for Nævnet for Helbredsbedømmelser i Tjenestemandssager  

  

 (Helbredsnævnet) I medfør af § 32, stk. 3, i lov om  

 tjenestemandspension, jfr. lovbekendtgørelse nr. 230 af 19. marts 2004,  

 fastsættes:
 § 1.  

  

 Bekendtgørelsen gælder for betaling af alle former for helbredsoplysninger,  

 som  

 indhentes til brug for helbredsbedømmelse i medfør af  

 tjenestemandspensionslovens § 32, stk. 1, eller tilsvarende  

 bestemmelser i pensionskassevedtægter mv.
 § 2.  

  

 I  

 sager om uansøgt afsked  

 på grund af  

 svagelighed betaler ansættelsesmyndigheden det lægelige materiale.
Stk. 2.  

  

 Vurderer  

 Helbredsnævnet, at der er grundlag for svagelighedspensionering, men udskyder  

 vurderingen af tab af erhvervsevne for at indhente yderligere lægeligt  

 materiale, betales dette af ansættelsesmyndigheden.
Det gælder, selv om  

 vurderingen først foretages, efter at den ansatte er fratrådt.
 Stk. 3.  

  

 Hvis den  

 ansatte inden fratrædelsen anmoder om helbredsmæssig revurdering, og  

 ansættelsesmyndigheden  

 på ny forelægger sagen for Helbredsnævnet, betaler ansættelsesmyndigheden det  

 tilvejebragte eller udbedte lægelige materiale.
 § 3.  

  

 I  

 sager om ansøgt afsked på grund af svagelighed betaler den ansatte den  

 indledende lægeerklæring.
 Stk. 2.  

  

 Ansættelsesmyndigheden  

 betaler for yderligere lægeligt materiale, som Helbredsnævnet anmoder om.  

 § 2, stk. 2 og 3 gælder tilsvarende ved ansøgt afsked.
 § 4.  

  

 I  

 sager om udbetaling af opsat pension på grund af helbredsmæssige forhold  

 betaler  

 den  

 tidligere  

 ansatte  

 det lægelige materiale.
 § 5.  

  

 Hvis  

 en sag genoptages på den tidligere ansattes foranledning, betaler den  

 pågældende det lægelige materiale.
 § 6.  

  

 Har  

 ansættelsesmyndigheden i overensstemmelse med ansættelsesgrundlaget  

 afskediget  

 den ansatte uden forudgående forelæggelse for Helbredsnævnet, betaler den  

 pågældende selv det lægelige materiale til brug for helbredsvurdering med  

 henblik på svagelighedspension.
 § 7.  

  

 Bekendtgørelsen  

 træder i kraft den 23. december 2006.
