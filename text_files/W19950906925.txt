Et byrådsmedlem havde ved førelse af personbil foretaget en svingning  

 til højre uden at opfylde den ubetingede vigepligt, idet en motorcykelfører,  

 der kom kørende fra venstre, måtte bremse kraftigt for at undgå påkørsel.
Den  

 pågældende havde herved overtrådt færdselslovens § 118, jf. § 26, stk. 2. Den  

 pågældende ansås efter en konkret vurdering for valgbar.
(Fra Valgbarhedsnævnet til et byråd, j.nr. 499/1994) I brev af 22. november 1994 har X-Kommune i henhold til § 101, stk. 4, i  

 den kommunale valglov indberettet til Valgbarhedsnævnet, at byrådsmedlem NN  

 har vedtaget et bødeforelæg på 1.200 kr. for overtrædelse af færdselslovens §  

 118, jf. § 26, stk. 2.
 Det fremgår af sagen, at pågældende onsdag den 13. juli 1994, kl. 17.50,  

 førte en personbil ad Y-gade i X-by i østlig retning og i krydset ved Z-gade  

 foretog en svingning til højre uden at opfylde den ubetingede vigepligt, idet  

 føreren af en motorcykel, der kom kørende fra venstre, måtte bremse kraftigt  

 for at undgå påkørsel.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
