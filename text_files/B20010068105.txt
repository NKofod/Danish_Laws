Bekendtgørelse om uddannelsen til  

 elektriker I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 elektriker inden for et af følgende specialer:
 1)	Lys- og energiteknik.
 2)	Styrings- og reguleringsteknik.
 3)	Kommunikations- og sikringsteknik.
Uddannelsens mål § 2. Den uddannede elektriker skal  

 selvstændigt og i overensstemmelse med gældende love,  

 bestemmelser og el-tekniske forskrifter i øvrigt, samt under  

 iagttagelse af miljømæssige forhold, kunne installere,  

 fejlfinde, reparere, kvalitetssikre og vedligeholde elektriske anlæg  

 inden for sit speciale.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er El-fagets  

 Lærlingeudvalg.
 § 4. Uddannelsen varer for specialet lys- og  

 energiteknik 4 år og for specialerne styrings- og reguleringsteknik og  

 kommunikations- og sikringsteknik 4 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelsen om  

 grundforløb, og et hovedforløb, der omfatter praktikuddannelse  

 og skoleundervisning.
Skoleundervisningen i hovedforløbet varer for  

 specialet lys- og energiteknik 35 uger og for specialerne styrings- og  

 reguleringsteknik og kommunikations- og sikringsteknik 40 uger.
Eleven kan  

 indlede uddannelsen på skole med et grundforløb eller i en  

 praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af 4 skoleperioder på hver 10 uger.  

 For specialet lys- og energiteknik dog 3 skoleperioder på hver 10 uger  

 og 1 skoleperiode på 5 uger.
Skoleperioderne omfatter grundfag,  

 områdefag, bundne specialefag og valgfag samt valgfri specialefag, jf.  

 § 16, der eventuelt kan placeres som særlige skoleperioder.
 Stk. 4. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 7 og 8, og ved forløb  

 efter § 9.
§ 5. Speciale vælges efter aftale med  

 virksomheden inden indkaldelsen til næstsidste skoleophold.
Specialet  

 kommunikations- og sikringsteknik skal dog vælges inden tredjesidste  

 skoleophold.
Valg af speciale finder sted inden for virksomhedens  

 arbejdsområde.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 Stk. 2. Det er endvidere en betingelse, at eleven har  

 opnået mindst karakteren 6 i områdefaget el-lære og i det  

 særlige områdefag installations- og elektroteknik, jf. § 10,  

 stk. 1.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 8, må ikke overstige 55 uger for  

 specialet lys- og energiteknik og 60 uger for specialerne styrings- og  

 reguleringsteknik og kommunikations- og sikringsteknik.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte forløb kan  

 begynde med et supplerende kursus, jf. erhvervsuddannelseslovens § 16,  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage afklaring af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf.  

 hovedbekendtgørelsen.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 9. Eleven kan fritages for dele af  

 undervisningen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen) samt på  

 baggrund af relevant uddannelse, jf. anvisningerne i vejledningen til  

 bekendtgørelsen.
Stk. 2. For elever med en gymnasial eller tilsvarende  

 uddannelsesmæssig baggrund, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 kursus efter erhvervsuddannelseslovens § 16 må ikke overstige 55  

 uger for specialet lys- og energiteknik og 60 uger for specialerne styrings-  

 og reguleringsteknik og kommunikations- og sikringsteknik.
Det faglige udvalg  

 godkender fastsættelsen af uddannelsestiden.
Kapitel 3 Skoleundervisningen § 10. Grundforløbet omfatter et  

 områdefag, der er særlig for hovedforløbet:
1)	Installations- og elektroteknik Niveau: Begynder (a-h) og rutine (i) Målet er, at eleven a)	har kendskab til produktion, transmission og distribution af  

 elektrisk energi samt opbygningen af forsyningsnettet og til tilslutning af  

 el-installationer, b)	har praktiske færdigheder i udførelsen af stærk-  

 og svagstrømsinstallationer, c)	har kendskab til stærkstrømsbekendtgørelsen  

 vedrørende lys- og motorinstallationer i boliger, d)	kan udføre lys- og motorinstallationer i boliger efter  

 gældende love og regler og vælge miljørigtigt  

 installationsmateriel samt anvende dette på korrekt vis i henhold til  

 fabrikantens anvisninger, e)	kan udføre en mindre tele- og datainstallation i boliger  

 efter gældende love og regler og vælge miljørigtigt  

 installationsmateriel samt anvende dette på korrekt vis i henhold til  

 fabrikantens anvisninger, f)	har kendskab til 1- og 3-fasede brugsgenstande og kan tilslutte  

 disse, g)	har kendskab til de almindeligste makaniske styre- og  

 føleorganer, elektromekansike relæer og tidsrelæer, og kan  

 udføre relætekniske opgaver efter færdig  

 dokumentation, h)	har kendskab til automatiske anlægs opbygning, forskellige  

 styringsprincipper og standardkoblinger, og i)	kan beherske brug og vedligehold af håndværktøj  

 og værktøjsmaskiner.
 Stk. 2. Det områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag:
 1)	Dansk, niveau F.
 2)	Fremmedsprog, tysk.
 3)	Informationsteknologi, niveau D (kun for specialet kommunikations-  

 og skringsteknik).
 4)	Informationsteknologi, niveau E.
 5)	Matematik, niveau E.
 6)	Miljø, 1 uge.
 7)	Naturfag, niveau F (kun for specialet styrings- og  

 reguleringsteknik).
 § 12. Undervisningen i hovedforløbet  

 omfatter følgende områdefag:
1)	Elektroteknik Niveau: Rutine Målet er, at eleven a)	har kendskab til el-tekniske grundbegreber, kan foretage beregninger  

 på jævn- og vekselstrømskredsløb og har kendskab  

 til elektromekaniske og elektroniske komponenters virkemåde og  

 anvendelsesmuligheder, b)	har kendskab til 1- og 3-fasede anlæg, c)	kan læse og forstå skemaer, diagrammer og tegninger, d)	kan vælge og anvende måleinstrumenter til  

 forskriftsmæssige afprøvninger af brugsgenstande og  

 installationer og kan anvende egnede instrumenter i forbindelse med  

 afprøvning, justering og fejlsøgning, e)	kan foretage beregninger på 3-fasede kredsløb, f)	har kendskab til el-motores opbygning, virkemåde og  

 anvendelsesområder, herunder brugen af igangsætningsudstyr, g)	har kendskab til lystekniske grundbegreber, h)	har kendskab til automatiske anlæg udført med  

 standardkoblinger og i)	ud fra tegninger og beskrivelser kan vælge miljørigtigt  

 materiel og kan opbygge og servicere automatiske anlæg.
2)	Installations- og monteringsteknik Niveau: Avanceret Målet er, at eleven a)	har kendskab til installationsformer og principper inden for  

 stærkstrøms- svagstrøms- samt tele- og  

 dataområderne, og ud fra tegninger og beskrivelser kan vælge  

 miljørigtigt materiel og udføre lysinstalllationer samt mindre  

 tele- og datainstallationer efter gældende love, regler, normer og  

 anvisninger, b)	har kendskab til elektriske brugsgenstande og kan tilslutte disse  

 til installationen, c)	har kendskab til motorinstallationer og ud fra tegninger og  

 beskrivelser kan vælge miljørigtigt materiel og udføre  

 installationer efter gældende love, regler, normer og anvisninger  

 og d)	kan foretage fejlfinding, vedligehold og reparation på motor-  

 og lysinstallationer.
3)	Dimensionering og installation Niveau: Rutine Målet er, at eleven a)	har kendskab til dimensionering og installation af stik-, hoved- og  

 gruppeledninger og ud fra tegninger, beskrivelser og gældende regler  

 kan dimensionere ledningerne, b)	kan udføre tilslutning af stikledning med anvendelse af  

 korrekt materiel og rigtigt værktøj under overholdelse af  

 gældende sikkerhedsregler og c)	kan udføre arbejde på eller nær ved  

 spændingsløse og spændingsførende tavleanlæg  

 i installationer.
4)	Kvalitetssikring Niveau: Rutine Målet er, at eleven a)	har kendskab til forskellige kvalitetssikringssystemer og  

 -principper i forbindelse med afprøvning og aflevering af  

 installationer og anlæg, b)	kan udføre den forskriftsmæssige dokumentation ved  

 udførelse af arbejdsopgaver, c)	kan rådgive og vejlede brugerne om anlæggets og  

 installationens virkemåde og vedligehold og d)	kan rådgive brugerne om miljøvenlige installationer og  

 anlæg.
 Stk. 2. Faget dimensionering og installation, jf. stk. 1,  

 nr. 3, er ikke indeholdt i specialet kommunikations- og sikringsteknik.
 Stk. 3. Undervisningen i områdefag i  

 hovedforløbet varer i alt 10 uger for specialet styrings- og  

 reguleringsteknik, 9 uger for specialet lys- og energiteknik og 8,5 uger for  

 specialet kommunikationsteknik.
 § 13. Til specialet lys- og energiteknik er  

 knyttet følgende bundne specialefag:
1)	Intelligente installationer Niveau: Avanceret Målet er, at eleven a)	har kendskab til forskellige systemer inden for intelligente  

 installationer og kan udføre installationerne ud fra tegninger og  

 beskrivelser, b)	ud fra tegninger og beskrivelser kan programmere styringer, der  

 indgår i intelligente installationer, c)	kan vælge rigtigt materiel og anvende det i henhold til  

 gældende regler, anvisninger, standarder og normer, d)	kan foretage måling og afprøvning af installationerne,  

 kan fejlfinde og reparere på installationerne og e)	kan foretage energioptimering.
2)	Belysningsanlæg Niveau: Avanceret Målet er, at eleven a)	har grundlæggende kendskab til love og regler for  

 belysningsanlæg, b)	kan beregne effektbehovet med henblik på vurdering af effekt-  

 og energibehovet på såvel et nyt anlæg som eksisterende  

 anlæg, c)	har kendskab til forskellige styrings- og reguleringsmetoder og  

 -principper til belysningsanlæg samt udstyr og materiel hertil og d)	kan vejlede kunden til den bedste energiøkonomiske  

 løsning.
3)	Styrings- og reguleringsteknik Niveau: Rutine Målet er, at eleven a)	har kendskab til styrings- og reguleringsprincipper, b)	har grundlæggende kendskab til automatiseringsprincipper,  

 analoge og digitale kredsløb samt til princip, virkemåde og  

 anvendelsesområde for styre- og føleorganer, c)	har kendskab til dokumentation for opbygning af automatiske  

 anlæg og kan udarbejde og vedligeholde el-teknisk dokumentation, og d)	kan udføre automatiske anlæg med elektromekanisk,  

 elektronisk og programmerbart udstyr efter tegninger og beskrivelser,  

 vælge rigtigt materiel hertil samt foretage fejlfinding, reparation og  

 vedligehold på disse anlæg.
4)	Energiteknik Niveau: Rutine Målet er, at eleven a)	har kendskab til forskellige anlægstyper inden for køl,  

 varme og ventilation og kan udføre installationer til disse  

 anlæg ud fra tegninger og beskrivelser, b)	kan vælge miljørigtigt materiel og anvende dette i  

 henhold til gældende normer og regler, c)	kan foretage måling og afprøvning på  

 ovennævnte anlæg, kan fejlfinde og reparere på  

 anlægstyperne og d)	kender til energioptimering.
 Stk. 2. Undervisningen i de i stk. 1 nævnte  

 specialefag varer i alt 10 uger.
§ 14. Til specialet styrings- og reguleringsteknik  

 er knyttet følgende bundne specialefag; 1)	Automatiske anlæg Niveau: Avanceret Målet er, at eleven a)	har kendskab til automatiske anlæg og kan udføre  

 installation ud fra tegninger og beskrivelser, b)	har kendskab til forskellige regulerbare processer, regulatorer og  

 reguleringsformer og kan foretage tilslutning og kalibrering af analoge og  

 digitale transmittere samt konvertere og foretage tilslutning og optimering  

 af elektroniske regulatorer, c)	har kendskab til forskellige produktionsprocesser, d)	kan vælge miljørigtigt materiel og anvende dette i  

 henhold til gældende regler og normer, e)	kan udføre automatiske procesanlæg med elektromekanisk,  

 elektronisk og programmerbart udstyr efter tegninger og beskrivelser samt  

 vedligeholde teknisk dokumentation og f)	kan foretage måling og afprøvning på  

 ovennævnte anlæg samt fejlfinde og reparere på de  

 anførte anlægstyper.
2)	Styrings- og reguleringsteknik Niveau: Avanceret Målet er, at eleven a)	har kendskab til styrings- og reguleringsprincipper, b)	har grundlæggende kendskab til automatiseringsprincipper,  

 analoge og digitale kredsløb samt til princip, virkemåde og  

 anvendelsesområde for styre- og føleorganer, c)	har kendskab til dokumentation for opbygning af automatiske  

 anlæg og kan udarbejde og vedligeholde el-teknisk dokumentation og d)	kan udføre automatiske anlæg med elektromekanisk,  

 elektrisk og programmerbart udstyr efter tegninger og beskrivelser,  

 vælge rigtigt materiel hertil og foretage fejlfinding, reparation og  

 vedligehold på disse anlæg.
3)	Pneumatiske og hydrauliske anlæg Niveau: Rutine Målet er, at eleven a)	har kendskab til automatiske anlæg indeholdende pneumatiske og  

 hydrauliske komponenter, b)	kan vælge miljørigtigt materiel og anvende dette i  

 henhold til gældende regler og normer, c)	kan udføre pneumatiske anlæg efter tegninger og  

 beskrivelser samt vedligeholde teknisk dokumentation, og d)	kan foretage måling og afprøvning på pneumatiske  

 og hydrauliske styringer samt fejlfinde og fejlrette disse.
 Stk. 2. Undervisningen i de i stk. 1 nævnte specialefag  

 varer i alt 11 uger.
 § 15. Til specialet kommunikations- og  

 sikringsteknik er knyttet følgende bundne specialefag:
1)	Teleanlæg Niveau: Avanceret Målet er, at eleven a)	har kendskab til telenet, herunder det offentlige telenet,  

 teleinstallationer, apparater og terminaler, b)	har kendskab til udførelse og udformning af telenet, herunder  

 kendskab til den fysiske udformning af forskellige kabel- og stiktyper, c)	kan udføre en teleinstallation, både enkelt- og  

 flerbruger, d)	kan vælge miljørigtigt materiel og anvende dette i  

 henhold til gældende regler og normer og e)	kan foretage måling og afprøvning på  

 teleanlæg og foretage fejlfinding og fejlretning.
2)	Dataanlæg Niveau: Avanceret Målet er, at eleven a)	har kendskab til installation af datanet og konfigurering af datanet  

 samt kendskab til datakommunikation, programmering, operativsystemer og  

 dokumentation, b)	har kendskab til den fysiske udformning af datanet, c)	har kendskab til forskellige kabel- og stiktyper, der anvendes i  

 datanet, d)	kan udføre et lokalt datanet efter tegninger og beskrivelser  

 og e)	kan vælge miljørigtigt materiel og anvende dette i  

 henhold til gældende regler og normer og kan foretage måling og  

 afprøvning på datainstallationer.
3)	Sikringsanlæg Niveau: Avanceret Målet er, at eleven a)	har kendskab til indbrudsalarm, brandalarm og andre  

 sikringsanlæg, b)	kan udføre disse anlæg efter tegninger og beskrivelser  

 og c)	kan vælge miljørigtigt materiel og anvende dette i  

 henhold til gældende regler og normer og kan foretage måling og  

 afprøvning på sikringsanlæg.
4)	Antenneanlæg Niveau: Rutine Målet er, at eleven a)	har kendskab til antenneteknik, fællesantenneanlæg,  

 satellitteknik, TV-teknik samt love og regler herom, b)	kan udføre antenneanlæg efter tegninger og beskrivelser  

 og c)	kan vælge miljørigtigt materiel og anvende dette i  

 henhold til gældende normer og regler og foretage måling og  

 afprøvning på antenneinstallationer.
 Stk. 2. Undervisningen i de i stk. 1 nævnte  

 specialefag varer i alt 12,5 uger.
 § 16. Undervisningen i hovedforløbet  

 omfatter desuden valgfri specialefag, der skal give eleven mulighed for at  

 fordybe sig i et fagområde, der ligger inden for det valgte speciale,  

 eller giver eleven større mulighed for en faglig bredde, der er  

 tilpasset kvalifikationsbehov og beskæftigelsesmuligheder, og som  

 understøtter væsentlige dele af praktikuddannelsen.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
Stk. 4. Skolen tilbyder valgfri specialefag efter  

 samråd med det lokale uddannelsesudvalg.
De valgfri specialefag  

 vælges blandt de fag, der er nævnt i vejledningen til  

 bekendtgørelsen.
Stk. 5. De valgfri specialefag varer 1 uge.
Undervisningen  

 finder normalt sted i hovedforløbets 3. skoleperiode og indgår  

 normalt i forlængelse af de bundne specialefag.
§ 17. Undervisningen i hovedforløbet  

 omfatter endvidere valgfag.
Undervisningen i valgfag, herunder  

 bedømmelse, følger reglerne for valgfag, jf.  

 hovedbekendtgørelsen.
 Stk. 2. Valgfag varer i alt 7 uger, for specialet lys- og  

 energiteknik dog 6 uger.
Praktikuddannelsen § 18. Praktikvirksomheden skal gennemføre  

 praktikuddannelsen således, at den sammen med skoleundervisningen  

 fører til, at eleven kan nå uddannelsens mål.
 Stk. 2. Praktikuddannelsen skal give eleven praktisk  

 oplæring i almindeligt forekommende el-arbejde inden for el-forsyning,  

 bolig-, institutions- og erhvervsbyggeri, automatisering, sikring og  

 kommunikation i forhold til det valgte speciale.
 Stk. 3. Uddannelsen i virksomheden skal søges  

 tilrettelagt således, at eleven beskæftiges med og opnår  

 praktiske færdigheder og rutine i de arbejdsdiscipliner, der er  

 gennemgået i de foregående skoleperioder.
 Stk. 4. For elever der gennemfører  

 uddannelsen efter § 7 eller som har opnået fritagelse for dele af  

 praktikuddannelsen, kan praktikuddannelsens fordeling på  

 praktikperioder fraviges i fornødent omfang under respekt af de  

 anførte mål.
Stk. 5. Målet med praktikuddannelsen i specialet lys- og  

 energiteknik er, at eleven 1)	på avanceret niveau kan installere, vedligeholde, kontrollere,  

 fejlfinde og fejlrette lys- og motorinstallationer, stik-, hoved- og  

 gruppeledninger, automatiske anlæg, PLC er, belysningsanlæg,  

 intelligente installationer, køle-, varme- og  

 ventilationsinstallationer, herunder kan anvende branchens  

 værktøj samt test- og måleudstyr.
Eleven skal kunne udvise  

 korrekt miljø- og sikkerhedsmæssig adfærd ved brug af  

 branchens værktøj, materialer og øvrige udstyr og 2)	på rutineniveau kan planlægge eget arbejdsforløb,  

 overføre teori til praksis samt kan opsøge, læse og  

 forstå fagligt relevant dokumentation, love og regler.
Stk. 6. Målet med praktikuddannelsen i specialet  

 styrings- og reguleringsteknik er, at eleven 1)	på avanceret niveau kan installere, vedligeholde, kontrollere,  

 fejlfinde og fejlrette lys- og motorinstallationer, stik-, hoved- og  

 gruppeledninger, automatiske anlæg med PLC er, pneumatiske styringer og  

 produktionsanlæg og 2)	på rutineniveau kan planlægge eget arbejdsforløb,  

 overføre teori til praksis samt kan opsøge, læse og  

 forstå fagligt relevant dokumentation, love og regler.
Stk. 7. Målet med praktikuddannelsen i specialet  

 kommunikations- og sikringsanlæg er, at eleven 1)	på avanceret niveau kan installere, vedligeholde, kontrollere,  

 fejlfinde og fejlrette teleanlæg, dataanlæg og AIA-anlæg  

 og 2)	på rutineniveau kan planlægge eget arbejdsforløb,  

 overføre teori til praksis samt kan opsøge, læse og  

 forstå fagligt relevant dokumentation, love og regler.
 Uddannelsesbog m.v.
§ 19. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 20. Bekendtgørelsen om karakterskala  

 anvendes. 13-skalaen anvendes, jf. dog stk. 2 og 3..
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser.
 Stk. 3. Resultatet af den afsluttende eksamen  

 (svendeprøve) angives efter reglerne i § 28, stk. 5.
 Skolens bedømmelse, eksamen m.v.
 § 21. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
§ 22. Ved afslutningen af grundforløbet og  

 1.-3. skoleperiode i hovedforløbet udfører eleven, som en del  

 af undervisningen, en praktisk opgave med dokumentation over opgavens  

 elektriske grundbegreber, dimensionering og lovmæssige krav.
Opgaven  

 stilles af skolen inden for grundforløbets særlige  

 områdefag og inden for hovedforløbets områdefag, bundne  

 specialefag og valgfrie specialefag.
Repræsentanter for det faglige  

 udvalg kan gennemgå den udførte opgave sammen med læreren  

 og eleven, inden læreren foretager den endelige bedømmelse.  

 Lærerens endelige bedømmelse indgår som led i grundlaget  

 for udstedelse af skolevejledning, jf. § 19.
Stk. 2. Skolen orienterer det faglige udvalg om de enkelte  

 skoleperioder ved fremsendelse af klasselister ved skoleperiodens start.
Det  

 faglige udvalg og skolen aftaler tidspunkt for bedømmelsen.
§ 23. Den afsluttende eksamen, der samtidig  

 udgør en svendeprøve, finder sted i sidste skoleperiode som en  

 del af undervisningen.
Bekendtgørelse om eksamensordning ved  

 erhvervsskolerne m.v. finder anvendelse.
Eksamen består af en skriftlig  

 prøve, jf. § 24 og en praktisk prøve, jf.  

 §§ 25-26.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
 Stk. 4. Det faglige udvalg udpeger de censorer (skuemestre),  

 der er nævnt i stk. 5, og giver skolen meddelelse om udpegelsen.  

 Tidspunkt for bedømmelse af prøven aftales mellem skolen og det  

 faglige udvalg.
Stk. 5. Elevernes løsning af opgaverne bedømmes  

 af en lærer udpeget af skolen og to censorer.
Censorerne skal have den  

 fornødne fagkundskab og repræsentere henholdsvis arbejdsgiver-  

 og arbejdstagersiden i det faglige udvalg.
§ 24. Den skriftlige prøve består af  

 et antal opgaver og spørgsmål inden for grundfag,  

 områdefag og specialefag.
Skriftligt opslagsmateriale, herunder elevens  

 egne notater og regnemaskiner, må anvendes under løsning af  

 opgaverne.
Spørgsmålene skal besvares skriftligt inden for 120  

 minutter.
§ 25. Den praktiske prøve inden for  

 område- og specialefag i specialet lys- og energiteknik  

 består af en praktikopgave udført i forbindelse med  

 skoleundervisningen og en mundtlig overhøring med udgangspunkt i  

 opgavens elektrotekniske indhold.
Den praktiske opgaves varighed udgør  

 højst 60 klokketimer, og den mundtlige overhøring varer  

 højst 20 minutter.
Stk. 2. Den praktiske prøve inden for område- og  

 specialefag i specialerne styrings- og reguleringsteknik samt  

 kommunikations- og sikringsteknik består af en praktikopgave  

 udført i forbindelse med skoleundervisningen og en mundtlig  

 overhøring med udgangspunkt i opgavens elektrotekniske indhold.
Den  

 praktiske opgaves varighed udgør højst 120 klokketimer, og den  

 mundtlige overhøring varer højst 20 minutter.
 § 26. Den praktiske prøve kan efter aftale  

 mellem skolen og det faglige udvalg afholdes over et emne gennemarbejdet som  

 projektorienteret undervisning i sidste skoleperiode.
 Stk. 2. Skolen skal orientere skuemestrene (censorerne) inden  

 svendeprøven (eksamen), hvis prøven afholdes over et emne  

 gennemarbejdet som projektorienteret undervisning.
 Stk. 3. Censorerne skal være til stede den sidste dag af  

 prøven.
 § 27. Ved bedømmelsen af  

 opgavebesvarelserne ved den skriftlige prøve, jf. § 24, giver  

 læreren og de to censorer samlet en karakter under anvendelse af  

 13-skalaen, jf. § 20.
 § 28. Ved bedømmelsen af  

 opgaveløsningerne ved den praktiske prøve, jf. § 25, giver  

 læreren og de to censorer samlet en karakter for henholdsvis:
 1)	Den praktiske opgaves udførelse.
 2)	Den mundtlige overhøring i opgavens elektrotekniske  

 indhold.
 Stk. 2. Karakteren for den praktiske prøve er  

 gennemsnittet af de to afgivne karakterer, jf. stk. 1. Hvis de to  

 censorer og læreren ikke er enige om en fælles bedømmelse,  

 giver de hver en karakter.
Stk. 3. Karakteren for prøven er gennemsnittet af de  

 tre karakterer afrundet til nærmeste karakter i skalaen.
Hvis  

 gennemsnittet ligger midt imellem to karakterer, er den endelige karakter  

 nærmeste højeste karakter.
Der kan dog ikke afrundes til 0 eller  

 13.
 Stk. 4. For at bestå den afsluttende eksamen  

 (svendeprøven) kræves at gennemsnitskarakteren af den skriftlige  

 prøve og den praktiske prøve er mindst 6.
 Stk. 5. Resultatet af den afsluttende eksamen  

 (svendeprøven) udtrykkes ved en af følgende betegnelser uden  

 tal:
 1)	»Bestået«, når eleven har opnået 6,0-7,9.
 2)	»Veludført«, når eleven har opnået 8,0-9,9.
 3)	»Særdeles veludført«, når eleven har opnået  

 10,0-13.
Stk. 6. De beregninger, som er forudsat i stk. 2, 3 og 4  

 foretages af skolen.
Skolen indsender resultatet af beregningen og  

 oplysninger om de enkelte karakterer til det faglige udvalg.
Det faglige  

 udvalg kan udarbejde et skema til dette formål.
Sygeeksamen og ny eksamen (eller prøve) § 29. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Skolen skal tilbyde elever, der ikke består den  

 afsluttende eksamen, en ny eksamen eventuelt efter supplerende  

 praktikuddannelse eller skoleundervisning.
Skolebevis og afsluttende praktikerklæring § 30. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og når følgende  

 betingelser er opfyldt, jf. dog stk. 2:
 1)	Eleven har opnået mindst 6 som karakter ved skolens  

 bedømmelse efter § 21, stk. 3.
 2)	Den eksamen, der er nævnt i §§ 24-26 skal være  

 bestået.
 Stk. 2. Hvis betingelsen i stk. 1, nr. 1, ikke er  

 opfyldt, men betingelsen i stk. 1, nr. 2, er opfyldt, udstedes  

 skolebevis, når skolen ud fra en samlet bedømmelse vurderer, at  

 eleven, eventuelt efter supplerende undervisning, opfylder målene for  

 skoleundervisningen.
 § 31. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 32. Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf.  

 § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 33. Bekendtgørelsen træder i kraft  

 den 1. august 2001.
 Stk. 2. Samtidig ophæves bekendtgørelse nr. 212  

 af 6. april 1998 om uddannelsen til elektriker.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på 3. skoleperiode  

 på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
