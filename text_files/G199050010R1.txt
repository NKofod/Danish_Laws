Formålet med registeret er at tilvejebringe oplysninger til en statistisk og videnskabelig belysning af former for fleksibel arbejdstid i den statslige sektor.
Personkreds: Registeret må kun indeholde oplysninger om personer, som den 1. januar 1990 ifølge enten Statens Centrale Lønsystem (SCL), Forsvarsministeriets centrale edb-lønsystem, Rigspolitichefens centrale lønsystem, den del af Det fælleskommunale lønsystem, for hvilken Rigshospitalets direktør er registeransvarlig myndighed, Post- og Telegrafvæsenets centrale edb-månedslønsystem eller DSB's personaleregister var aktive, månedlønnede lønmodtagere med en ansættelseskvote på mindst 50 procent og tiltrådt senest 1. januar 1989 i det aktuelle ansættelsesforhold.
 Ikrafttrædelsesdato: 12/02/1990.
