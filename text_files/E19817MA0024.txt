 En række institutioner tilknyttet undervisningsministeriet er blevet  

 undtaget fra afgifts- og registreringspligten efter merværdiafgiftsloven i  

 forbindelse med institutionernes salg af skriftligt undervisningsmateriale;  

 salget sker i medfør af undervisningsministeriets cirkulære nr 10 af 15.  

 januar 1980.
Cirkulæret fastsætter bl.a. de nærmere regler for salg af sådant  

 materiale, der er fremstillet eller udgivet af de enkelte institutioner.
Den  

 enkelte institution fastsætter selv betalingen i forbindelse med salget af  

 materialet.
Betalingen skal dog altid udgøre mindst 25 øre (incl moms) pr.  

 side.
Institutionerne må alene indregne fremstillingsomkostningerne i prisen for  

 materialet og må således ikke kalkulere med fortjeneste.
Mindsteprisen er  

 fastsat for at undgå, at salget sker til en pris, der er lavere end  

 fremstillingsomkostningerne.
De 25 øre anses for den lavest mulige  

 fremstillingspris.
 Ovennævnte cirkulære er ophævet ved undervisningsministeriets cirkulære  

 nr. 207 af 17. december 1981, pkt. 6. Ifølge det nye cirkulære er det nu (i  

 pkt. 3) fastsat:
Den opkrævede betaling fastsættes af den enkelte institution under  

 hensyntagen til den anvendte kopi- eller fremstillingsform og  

 oplagsstørrelse.
Betalingen skal svare til fremstillingsomkostningerne.
Salg  

 af skriftligt undervisningsmateriale efter dette cirkulære er holdt uden for  

 afgifts- og registreringspligten efter merværdiafgiftsloven.
