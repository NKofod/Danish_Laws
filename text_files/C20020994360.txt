Vejledning til bekendtgørelse om  

 væksthusgartneruddannelsen (Bekendtgørelse nr. 1204 af 15. december 2000) Forord Samtidig med ikrafttrædelsen af erhvervsuddannelsesreformen, jf.  

 lovbekendtgørelse nr. 724 af 25. juli 2000, indføres en ny  

 regelstruktur for erhvervsuddannelserne.
Ud over generelle og tværgående regler vil regelgrundlaget for  

 en erhvervsuddannelse fra og med år 2001 bestå af en  

 uddannelsesbekendtgørelse med en tilhørende autoritativ  

 vejledning.
Dette udgør det samlede grundlag for skolernes og de  

 lokale uddannelsesudvalgs arbejde med den lokale undervisningsplan.
 Formålet hermed er at forenkle beskrivelsessystemet ved kun at  

 beskrive overordnede mål og rammer for den enkelte uddannelse i  

 bekendtgørelsen, mens disse mål og rammer er nærmere  

 beskrevet og præciseret i vejledningen. Ændring af en  

 erhvervsuddannelse, som for eksempel skyldes nye krav fra arbejdsmarkedet til  

 de færdiguddannede, vil derfor i en lang række tilfælde  

 fremover kunne ske i form af en justering/tilpasning af vejledningen, frem  

 for ved en ændring af bekendtgørelsen.
Den til enhver tid gældende vejledning for en erhvervsuddannelse vil  

 være tilgængelig på ministeriets hjemmeside på  

 web-adressen: www.uvm.dk/lov, hvor love og regler om  

 erhvervsuddannelserne også findes.
Ministeriet vil informere skoler og  

 faglige udvalg om nye vejledninger og ændringer i eksisterende  

 vejledninger via e-mail, svarende til den måde ministeriet informerer  

 på, når der udstedes nye eller ændres i eksisterende love  

 og bekendtgørelser.
Som en konsekvens af ministeriets politik om  

 digital forvaltning vil vejledningen ikke blive trykt og derfor ikke blive  

 distribueret i trykt form.
 Uddannelsesbekendtgørelse og vejledning udarbejdes i tæt  

 samarbejde med det faglige udvalg og udstedes af  

 Undervisningsministeriet.
Kapitel 1 Uddannelsens navn m.v.
Ad § 1 Undervisningen skal gennem hele uddannelsen tilrettelægges  

 således, at den i videst mulig omfang afspejler de arbejdsfunktioner og  

 den teknologianvendelse, der er karakteristisk for  

 væksthusområdet.
 Alle fag varieres således, at de anvendte metoder står i  

 forhold til mål og indhold og således at eleven i videst muligt  

 omfang aktiveres og gøres medansvarlig for undervisningen.
Der gives eleven forudsætninger for personlig udvikling i henhold  

 til målene, således at eleven både selvstændigt og i  

 samarbejde med andre møder personligt udviklende problemstillinger Ad § 2 Formålet med uddannelsen er, at eleven gennem skoleundervisning og  

 praktikuddannelse opnår kompetence som faglært  

 væksthusgartner.
Kompetencen som faglært væksthusgartner  

 omfatter både de aktuelle, konkrete og praktiske kompetencer i form at  

 færdigheder og viden, samt udvikling af evner for mere generelle  

 forudsætninger, herunder evnen til at tilegne sig ny viden gennem  

 beskæftigelse og videreuddannelse.
 Udviklingen af de fagligt erhvervsrettede og de almene personlige  

 kvalifikationer skal bidrage til at gøre  

 væksthusgartneruddannelsen til en erhvervsuddannelse og samtidig en  

 ungdomsuddannelse.
Kapitel 2 Uddannelsens varighed og struktur m.v.
Model for væksthusgartneruddannelsen varighed og struktur   

 (samlet uddannelsestid 3 år og 8 mdr.) Grundforløb Hovedforløb Evt. praktik  

 max. 8 mdr.
20 uger* Praktik  

 6-12 mdr.
13 uger Praktik  

 15 mdr.
12  

 uger Evt. rest  

 praktik * - kan opdeles i 2 perioder af 10 uger for elever med  

 uddannelsesaftale.
Model for væksthusgartnerassistent varighed og struktur  

 (samlet uddannelsestid 2 år) Grundforløb Hovedforløb Evt. praktik  

 max. 8 mdr.
20 uger Praktik 13 uger Evt. rest  

 praktik Ad § 5 De nærmere rammer for skolens samlede vurdering af om eleven har  

 opnået de nødvendige faglige og personlige forudsætninger  

 for at kunne begynde på undervisningen i hovedforløbet  

 fremgår dels af uddannelsesbekendtgørelsens § 2, dels af  

 grundforløbsbekendtgørelsen § 9 med tilhørende  

 vejledning udsendt af Undervisningsministeriet (Vejledning til skolerne om  

 bedømmelse af eleverne i forbindelse med udstedelse af bevis for  

 grundforløb (grundforløbsbekendtgørelsen § 9)).
Kapitel 3 Skoleundervisningen m.v.
Undervisningen i grundfag skal give væksthusgartneruddannelsen  

 faglig bredde.
Samtidig har grundfagene til formål at fremme den  

 personlige udvikling, at bidrage til studiekompetence og give  

 forståelse for samfundet og dets udvikling.
Grundfagene skal ses i  

 sammenhæng med undervisningen i område- og specialefag.
De valgte  

 grundfag bidrager desuden til opfyldelsen af det overordnede formål,  

 samt til at opfylde målet om at bidrage til fremtidig  

 beskæftigelse og videreuddannelse.
Grundfaget naturfag skal  

 bidrage til en general understøtning af undervisningen, bl.a.  

 undervisning i fagene jord, vand og næring og kulturforhold  

 under glas.
Grundfaget  engelsk skal understøtte fagets  

 termer på engelsk, samt søgning på internet og  

 læsning af faglige artikler/litteratur.
 Elever, som i fortsættelse af væksthusgartneruddannelsen  

 ønsker at videreuddanne sig til jordbrugsteknolog, skal vejledes med  

 hensyn til, hvorledes de under uddannelsen har mulighed for at forbedre deres  

 kundskaber, som har betydning for uddannelsen til jordbrugsteknolog, gennem  

 valgfagsundervisning eller ved påbygning.
 Område- og specialefag har til formål gennem praktisk og  

 teoretisk undervisning at bidrage til at give eleverne en specifik  

 erhvervskompetence inden for væksthusgartnerområdet.
 Område- og specialefagenes slutmål er i det følgende  

 beskrevet på følgende tre niveauer:
 De tre niveauer:
i Begynderniveau.
Eleven kan løse en opgave og  

 udføre en aktivitet i en kendt situation eller ud fra en kendt  

 problemstilling eller kan udføre en mere kompliceret aktivitet under  

 vejledning.  

 På dette niveau lægges der vægt på følgende  

personlige kvalifikationer: Lyst til at sætte sig ind i  

 uddannelsens fundamentale kundskabs- og færdighedsområder og til  

 at udvikle ansvarlighed samt grundlag for fortsat læring.
På  

 begynderniveauet grundlægges ligeledes selvstændighed i  

 opgaveløsning.
i Rutineniveau.
Eleven kan planlægge og  

 gennemføre en opgave/aktivitet eller løse et problem i rutine-  

 og/eller kendte situationer og omgivelser - alene og i samarbejde med  

 andre.  

 På dette niveau lægges der vægt på følgende  

personlige kvalifikationer: Evne til selvstændigt at sætte  

 sig ind i mere komplicerede problemstillinger og til at kommunikere med andre  

 om løsningen heraf.
Yderligere lægges der vægt på  

 fleksibilitet og omstillingsevne.
i Avanceret niveau.
Eleven kan vurdere et problem, kan  

 planlægge, løse og gennemføre en opgave/aktivitet eller  

 løse et problem også i ikkerutine situationer - alene og  i  

 samarbejde med andre - under hensyntagen til opgavens art.  

 På dette niveau lægges der vægt på følgende  

personlige kvalifikationer: Evne til at tage selvstændigt ansvar  

 og vise initiativ til selv at formulere og løse faglige og sociale  

 opgaver og problemer.
Yderligere lægges der vægt på  

 kvalitetssans og kreativitet.
Ad § 9 Grundforløbet indeholder områdefag, der er særlige for  

 hovedforløbet med følgende niveau, vejledende uddannelsestid og  

 supplerende mål og indhold:
Plantedyrkning i væksthus Niveau Begynder Varighed 2,3 uger Mål og øvrige rammer i Eleven kan redegøre for generelle formeringsforhold, såsom  

 hygiejne, forskellige formeringsenheder, vækstmedier,  

 dækkematerialer m.m.
i Eleven kan efter instruktion forberede en formering, samt  

 gennemføre en frøformering og en stiklingeformering.
i Eleven kan redegøre for temperaturens, luftfugtighedens, og lysets  

 betydning i en formering.
i Eleven kan redegøre for et pasningsforløb af en given  

 kultur.
i Eleven kan efter instruktion udføre de arbejdsopgaver der er i en  

 given kultur f.eks. potning, knibning, afstandssætning, opbinding.
i Eleven kan fremstille en simpel gødningsopløsning og kan  

 udbringe gødning.
i Eleven kan efter instruktion klargøre og pakke en produktion af  

 snitblomster til salg.
i Eleven kan efter instruktion klargøre og pakke en produktion af  

 potteplanter til salg.
i Eleven har kendskab til edb-baserede salgssystemer.
i Eleven kan udfylde salgsbrev til et eksportfirma, til auktion eller til  

 hjemmemarked.
i Eleven har kendskab til de mest almindelige tekniske hjælpemidler  

 der anvendes i et gartneri f.eks. pottemaskine, vandings- og  

 gødningsanlæg, transportanlæg, klimatekniske  

 installationer.
i Eleven kan efter instruktion anvende pottemaskine og andre almindelige  

 tekniske hjælpemidler på en sikkerhedsmæssigt,  

 sundhedsmæssigt og ergonomisk forsvarlig måde.
Plantekendskab i væksthus Niveau Begynder Varighed 1,2 uge Mål og øvrige rammer i Eleven kan navngive 10 almindelig dyrkede potteplanter, samt  placere  

 planterne i det botaniske system inden for familie, slægt og art.
i Eleven kan navngive 5 almindelig dyrkede afskårne blomster, samt  

 placere planterne i det botaniske system inden for familie, slægt og  

 art.
i Eleven kan navngive 5 almindelig dyrkede grønsager, samt  placere  

 planterne i det botaniske system inden for familie, slægt og art.
i Eleven kan udarbejde en simpel dyrknings- og håndteringsanvisning ud  

 fra egne indsamlede kulturdata.
i Eleven har kendskab til fremkomst af nye sorter, ved forædling og  

 mutation.
i Eleven har kendskab til nye sorters nyhedsbeskyttelse i henhold til  

 lovgivningen.
Plantesundhedslære i væksthus 1 Niveau Rutine Varighed 1,5 uge Mål og øvrige rammer i Eleven har bestået delprøve 1 og 4 (væksthusdelen) til  

 sprøjtecertifikat efter Miljøministeriets regler.
i Eleven kan udføre en realistisk sprøjtning på  

 planter.
i Eleven har kendskab til bladlus, mellus, trips og spindemiders placering  

 på planterne for bedre at kunne vurdere og vælge relevante  

 behandlingstekniker.
i Eleven har kendskab til gråskimmel og meldugs placering på  

 planterne for bedre at kunne vurdere og vælge relevante  

 behandlingstekniker.
i Eleven har kendskab til biologisk bekæmpelse af bladlus, mellus,  

 trips spindemider og sørgemyggens larver.
i Eleven har kendskab til integreret produktion i tomater og agurker med  

 hensyn til reglerne om sygdomme og skadedyr.
Fagplan for uddannelsen Skoleundervisningen omfatter grundfag, områdefag, specialefag og  

 valgfag med følgende fordeling på uddannelsesår.
 I modelskitserne for uddannelsens struktur er der taget udgangspunkt i, at  

 uddannelsens grundfag, områdefag og specialefag ud fra  

 pædagogiske overvejelser fordeles, planlægges og  

 gennemføres som moduler i temaer eller projekter, der kombinerer teori  

 og praktiske øvelser under skoleperioderne i hovedforløbet.
 Valgfagsmodulerne fordeles hensigtsmæssigt på skoleperioderne.  

 Se i øvrigt efterfølgende skema over fagplan for uddannelsen  

 med grundfag, områdefag og specialefag, herunder en mulig placering  

 på uddannelsesår.
1. år 2. år 3. år 4. år Grundfag 14 uger Biologi F, 2 uger * Førstehjælp og brandbekæmpelse, 0,5 uge * ^Informationsteknologi F, 1 + 1 uge * * Miljø, 1 uge * Samfundsfag F, 1,5 uge * Sundhed, 1 uge * ^Fremmedsprog, engelsk F, 2 uger * Naturfag, F, 2 uger * * Produktudvikling, produktion og service, modul 1,  F, 1 uge * Virksomhedslære og innovation, F, 1 uge * Områdefag 17 uger Fagmetodik, 2,2 uger * Jord, vand og næring, 1,3 uge * Kulturetablering og vedligeholdelse, 1,3 uge * Maskiner, redskaber og teknik, 2,2 uger * Plantedyrkning i væksthus, 2,3 uger *) Plantekendskab, 1 uge * Plantekendskab i væksthus, 1,2 uge *) Plantesundhedslære i væksthus 1, 1,5 uge *) Anvendt økologi i væksthus, 1 uge * * ^Plantedyrkning i væksthus 1, 1,5 uge * * ^Plantesundhedslære i væksthus 2, 1,5 uge * * Specialefag 8 uger ^Jord, vand, næring i væksthus, 1,6 uge * * * ^Kulturforhold under glas, 2,5 uger * * * ^Plantedyrkning i væksthus 2, 1,8 uge * * ^Plante- og kulturkendskab, 1,3 uge * * * Projektopgave, 0,8 uge * Valgfri specialefag 2 uger * * ^Valgfag 4 uger (delkompetence 2 uger) * * * * Markeringerne angiver en mulig placering af fagene på  

 uddannelsesår.
*) Områdefag i grundforløbet, der er særlige for  

 hovedforløbet.
^ Fag eller dele af fag i hovedforløbet for  

 delkompetenceforløbet.
 Skraveret tekst: Her er der tale om grundfag og områdefag i  

 grundforløbet: Fra jord til bord - hotel, køkken, levnedsmiddel  

 og jordbrug.
Med hensyn til faget informationsteknologi F findes faget  

 både i grund- og hovedforløbet.
Der henvises til  

 grundforløbsbekendtgørelsens fagbilag for fællesindgangen  

 Fra jord til bord - hotel, køkken, levnedsmiddel og jordbrug.
Ad § 11 Hovedforløbet omfatter følgende områdefag med niveau,  

 vejledende uddannelsestid og supplerende mål og indhold:
Anvendt økologi i væksthus Niveau Begynder Varighed 1 uge Mål og øvrige rammer i Eleven kan give forslag til ændring af dyrkningsmetoder i et  

 konventionelt gartneri, som vil betyde øget bæredygtighed  

 både for produktionen og det omgivende miljø.
i Eleven kan redegøre for dyrkningsprincipper og økologisk  

 forsvarlige løsninger på praktiske dyrkningsprocesser, og andre  

 opgaver i væksthusgartneriet.
i Eleven kan redegøre for idegrundlaget, som ligger til grund for  

 økologisk gartneri og jordbrug.
i Eleven kan redegøre for principielle forskelle mellem konventionelt  

 og økologisk gartneri.
i Eleven kan pege på praktiske løsninger som tager hensyn til  

 biodiversiteten både i gartneriet og i det omgivende miljø.
i Eleven har kendskab til bæredygtige principper, herunder det  

 naturlige kredsløb for de almindelige stoffer, der indgår i  

 planteproduktionen i forbindelse med plantedyrkning, samt kunne  

 redegøre for, hvorledes denne viden kan anvendes i praksis inden for  

 væksthusgartneri.
i Eleven har kendskab til dyrkningsgrundlag og regler for godkendelse som  

 statskontrolleret økologisk gartneri (Ø-mærke).
Plantedyrkning i væksthus 1 Niveau Rutine Varighed 1,5 uge Mål og øvrige rammer Undervisningen bygger videre på områdefaget  

plantedyrkning i grundforløbet.
i Eleven kan redegøre for og udføre arbejdet med en agurk-  

 eller en tomatkultur med klargøring af vækstplads, plantning,  

 pasning og høst, samt andre relevante arbejdsopgaver med  

 kulturen.
i Eleven kan redegøre for og udføre arbejdet med  en  

 potteplantekultur i væksthus og på friland, med klargøring  

 af vækstplads, formering, potning, pasning, høst og pakning af  

 kulturen, samt andre relevante arbejdsopgaver med kulturen.
i Eleven kan redegøre for og udføre arbejdet med en  

 snitblomsterkultur, med klargøring af vækstplads, plantning,  

 pasning,  høst og pakning, samt andre relevante arbejdsopgaver med  

 kulturen.
i Eleven kan anvende faglitteratur og andre relevante data i forbindelse med  

 arbejdet med kulturene.
Plantesundhedslære i væksthus 2 Niveau Rutine Varighed 1,5 uge Mål og øvrige rammer i Eleven har bestået delprøve 2 og 3 (væksthusdelen) til  

 sprøjtecertifikat efter Miljøministeriets regler.
i Eleven kan anvende og udbringe biologiske midler til både  

 forebyggelse og bekæmpelse, samt kunne anvende de tekniker der bruges  

 til udbringning, efter gældende regler.
i Eleven kan redegøre for principper og metoder til biologisk  

 forebyggelse og bekæmpelse af skadevoldere.
i Eleven kan redegøre for integreret produktion (IP) i  

 væksthusgrønsager med hensyn til reglerne om sygdomme og  

 skadedyr.
i Eleven har kendskab til og kan udføre ukrudtsbekæmpelse uden  

 brug af kemikalier.
Ad § 12 Undervisningen i hovedforløbet omfatter 8 ugers bundne specialefag  

 med niveau, vejledende uddannelsestid og supplerende mål og indhold:
Jord, vand, næring i væksthus Niveau Avanceret Varighed 1,6 uge Mål og øvrige rammer i Eleven kan betjene en mekanisk gødningsblander, samt det  

 vandingsautomatik der er i tilknytning til blanderen.
i Eleven kan betjene en elektronisk og/eller en computerstyret  

 gødningsblander, samt det vandingsautomatik der er i tilknytning til  

 blanderen.
i Eleven kan udtage prøver til analyse af vækstsubstrater,  

 vandingsvand og planter, på en kvalitetsmæssig korrekt  

 måde, samt kunne udfylde følgesedler til prøven.
i Eleven kan foretage en simpel gødningsberegning ud fra en  

 opskrift.
i Eleven kan foretage en  gødningsberegning ud fra analyseresultatet  

 og kulturens behov, samt kende grundlaget for en DEGGRO-blanding eller  

 lignende.
i Eleven kan redegøre for de forskellige systemer til udbringning af  

 vand og gødning.
i Eleven kan redegøre for en blanding af stamopløsning, samt  

 kunne fremstille en stamopløsning.
i Eleven kan redegøre for forskellige systemer til vandrensning og  

 deres fordele og ulemper.
i Eleven kan redegøre for de vækstsubstrater der anvendes i et  

 væksthusgartneri, samt deres fysiske og kemiske egenskaber.
i Eleven kan redegøre for de analysetyper der anvendes, samt  

 formålet med de forskellige analysetyper.
i Eleven har kendskab til elementære kemiske begreber, for at  

 forstå planternes næringsoptagelse.
i Eleven har kendskab til vandindvinding og vandindvindingsanlæg, samt  

 lovgrundlaget for disse.
i Eleven kan redegøre for virkningen af over- og underskud af  

 næringsstoffer, samt kunne kende de vigtigste symptomer på over-  

 og underskud af næringsstoffer på planterne.
Kulturforhold under glas Niveau Avanceret Varighed 2,5 uger Mål og øvrige rammer i Eleven kan navngive væksthusets enkelte dele.
i Eleven kan vedligeholde tekniske anlæg.
i Eleven kan betjene automatik og klimacomputer på bruger niveau.
i Eleven kan redegøre for lysets spektrale sammensætning,  

 lysmåling og lysformer, herunder dagslysets varierende  

 strålingsintensitet.
i Eleven kan redegøre for forskellige kunstlyskilder, lysspredning  

 fra disse samt anvendelse til vækst- og reguleringslys.
i Eleven kan redegøre for kulturforhold, som har betydning for  

 planternes væksthastighed, udvikling og form, samt mulighederne for at  

 regulere disse.
i Eleven kan redegøre for fordele og ulemper ved forskellige  

 væksthustyper samt materialevalg og dækkematerialer til  

 disse.
i Eleven kan redegøre for andre driftsrum i forbindelse med et  

 væksthusgartneri.
i Eleven kan redegøre for formålet med og funktion af normalt  

 forekommende tekniske anlæg, herunder CO2 tilførsel  

 og luftfugtighedsregulering.
i Eleven kan redegøre for varmetransport og varmeisolering.
i Eleven kan redegøre for lystab og hvorledes et lystab kan  

 minimeres.
i Eleven kan redegøre for forskellige energikilder der kan anvendes i  

 et væksthusgartneri.
i Eleven kan redegøre for forskellige principper for tilførsel  

 af varme til væksthuset og kulturen.
i Eleven kan redegøre for forskellen mellem kedler og fyr med hensyn  

 til anvendelse og sikkerhedsforskrifter samt problemer omkring oliebeholder,  

 olietilførsel, kul- og gasfyring, fjernvarme og samt skorstene.
i Eleven kan redegøre for principper for anbringelse af rør og  

 ledninger til rum og jordopvarmning.
i Eleven kan redegøre for placering af ventiler og pumper til  

 regulering af varmetilførsel.
Plantedyrkning i væksthus 2 Niveau Avanceret Varighed 1,8 uger Mål og øvrige rammer Undervisningen bygger videre på områdefaget plantedyrkning  

 i væksthus 2.
i Eleven kan selvstændigt indstille og betjene en pottemaskine.
i Eleven kan betjene elvogne.
i Eleven kan  anvende almindelige hjælpemidler og tekniske  

 installationer.
i Eleven kan udfylde salgspapirer og anvende et edb-baseret salgssystem som  

  Danpot på bruger niveau.
i Eleven kan udfylde registreringsskemaer.
i Eleven kan registrere og anvende grafiske modeller til planteproduktion,  

 f.eks. grafisk tilvækstkontrol.
i Eleven kan fortolke en dyrkningsvejledning i praksis.
i Eleven kan måle Lv. og pH. i vækstmedier og i  

 vandingsvand.
i Eleven kan vurdere og kommentere målinger af Lv. og pH. i  

 vækstmedier og vandingsvand.
i Eleven kan fremstille og kontrollere en stamopløsning ud fra en  

 plante- og vandanalysegødningsplan f.eks.
Deggro.
Plante- og kulturkendskab Niveau Avanceret Varighed 1,3 uger Mål og øvrige rammer Undervisningen bygger videre på faget plantekendskab i  

 grundforløbet.
i Eleven kan selvstændigt indsamle data, planlægge og udarbejde  

 et dyrkningsprogram for en selvvalgt kultur.
Dyrkningsprogrammet skal have et  

 omfang svarende til 5 til 10 siders skrift på et normalt  

 tekstbehandlingsprogram.
i Eleven kan kende og  navngive 50 udvalgte planter, med familie-  

 slægts- og artsnavn, samt har kendskab til nogle vigtige sorter  

 indenfor de udvalgte planter.
i Eleven har kendskab til de udvalgte planters danske- og eventuelle lokale  

 navne.
i Eleven har kendskab til, hvordan nye sorter fremkommer og deres  

 nyhedsbeskyttelse i henhold til loven.
Projektopgave Niveau Avanceret Varighed 0,8 uge Mål og øvrige rammer i Eleven vælger en afsluttende projektopgave og udarbejder et  

 skriftligt oplæg til projektet.
i Eleven udarbejder og afleverer en rapport om projektet.
Alle relevante fag skal indgå i projektet.
Hvis emnet er valgt inden  

 for planteproduktion skal besvarelsen gå ud på at bearbejde og  

 uddybe specielle forhold omhandlende særlige kulturtekniske og  

 produktionsmæssige forhold, herunder gerne et tænkt gartneri  

 indeholdende areal- og økonomiske overvejelser.
Hvis emnet omhandler  

 et generelt dyrkningsteknisk projekt skal alle væsentlige  

 dyrkningsmæssige elementer behandles, herunder gerne nogle  

 økonomiske overvejelser.
Ad § 13 Hovedforløbet omfatter 2 ugers valgfri specialefag der vælges  

 af eleven og praktikvirksomheden inden for rammerne af  

 uddannelsesbekendtgørelsen.
Udover de i bekendtgørelsen  

 fastsatte 2 ugers valgfri specialefag kan der yderligere tilbydes op til 4  

 ugers valgfri specialefag som erhvervsrettet påbygning.  

 Der kan vælges mellem følgende valgfri specialefag med  

 følgende niveau, vejledende uddannelsestid, mål og indhold:
Blomsterbinding Niveau Begynder Varighed 2 uger Mål og øvrige rammer i Eleven har kendskab til planter og andre materialer, der anvendes ved  

 binderiopgaver.
i Eleven har kendskab til den grundlæggende teorien bag binderi.
i Eleven kan binde enkle buketter.
i Eleven kan binde enkle kranse.
i Eleven kan lave simple borddekorationer.
Indendørsbeplantning Niveau Rutine Varighed 2 uger Mål og øvrige rammer i Eleven kender de almindelige anvendte planter til  

 indendørsbeplantning.
i Eleven kender til de specielle vandings- og gødningsforhold til  

 indendørsbeplantning.
i Eleven kender til forebyggelse og bekæmpelse af skadegørere  

 på planter i indendørsbeplantninger.
i Eleven kender de forskellige systemer der bruges til plantedyrkning, i de  

 forskellige miljøer planterne bliver brugt i.
i Eleven kan udføre potning, pasning og beskæring af  

 planterne.
i Eleven har indsigt i kundebetjening og dens betydning for tilfredse  

 kunder.
Plantehandel Niveau Rutine Varighed 2 uger Mål og øvrige rammer i Eleven har et grundlæggende kendskab til plantehandel fra producent  

 til grossist, fra grossist til detaillist og fra detaillist til  

 forbruger.
i Eleven kender til varebehandling og har et grundlæggende  

 varekendskab.
i Eleven kender til vareflow, samt planlægning af vareflow og  

  markedsføringens betydning.
i Eleven kan lave en salgsopstilling.
i Eleven har indsigt i kundebetjening og dens betydning for tilfredse  

 kunder.
Planteproduktion Niveau Avanceret Varighed 2 uger Mål og øvrige rammer Faget bygger videre på specialefaget kulturforhold under glas  

 og grundfaget naturfag.
i Eleven kan lave forskellige beregninger på de klimafaktorer der har  

 betydning for planteproduktion f.eks. varmetilførsel, CO2  

 tilførsel, vækstlys og luftfugtighed.
i Eleven kan vedligeholde og betjene avanceret teknisk udstyr så som  

 potterobotter, videoscanning af planter, afstandsrobotter og  

 klimastyring.
i Eleven har indsigt i de muligheder IT- og ny teknologi giver  

 erhvervet.
Ad §§ 15-16 Regler om praktikuddannelse:
 a) Praktiktiden kan foregå i mindst 2 forskellige  

 væksthusgartnerier med planteproduktion.
 Praktiktiden kan også foregå som en kombination af et  

 væksthusgartneri med planteproduktion og en virksomhed uden egentlig  

 planteproduktion.
Hvis praktiktiden foregår i en virksomhed uden egentlig  

 planteproduktion, kan den maksimalt vare 18 måneder.
Virksomheder uden  

 egentlig planteproduktion er f.eks. botaniske haver, plantehandlere med  

 væksthuse, havecentre med væksthuse, firmaer der etablerer og  

 vedligeholder indendørs beplantning.
 b) Praktikuddannelsen skal videreføre, udbygge og supplere de  

 kvalifikationer, som er opnået gennem skoleundervisning, således  

 at eleven kan opnå færdigheder og viden samt personlig kompetence  

 til selvstændigt at planlægge og gennemføre de  

 arbejdsopgaver, som er forbundet med arbejdet.
Oplæringen i de enkelte arbejdsopgaver skal så vidt muligt  

 tilpasses virksomhedens arbejdsgang og den fortsatte undervisning.
Den  

 praktiske oplæring skal desuden understøtte udviklingen af  

 elevens personlige kvalifikationer og udvikle elevens evne til i samarbejde  

 at løse nye problemstillinger.
Virksomheden udarbejder en uddannelsesplan for eleven for de enkelte  

 praktikperioder.
I løbet af hver praktikperiode afholdes mindst 1  

 evalueringssamtale og den første samtale afholdes umiddelbart inden  

 prøvetidens udløb.
Ved praktikperiodens begyndelse på en praktikvirksomhed, skal eleven  

 have en grundig introduktion til virksomheden, dens forskellige  

 arbejdsområder og til virksomhedens daglige drift.
I øvrigt skal  

 eleven indskærpes nødvendigheden og forståelsen af, at  

 miljøkrav og de sikkerhedsregler, der gælder i virksomheden,  

 vedrørende personlig sikkerhed og sikkerhed over for udstyr og  

 maskiner efterleves.
 Det skal tilstræbes, at uddannelsen på virksomheden  

 tilrettelægges således, at der arbejdes efter stigende  

 sværhedsgrad, og at eleven ved afslutningen af sidste praktikperiode,  

 når et niveau, der svarer til de krav, som stilles til en  

 færdiguddannet faglært væksthusgartner.
 I forbindelse med de valg af specialefag som eleven og praktikvirksomheden  

 træffer i fællesskab, bør det medtænkes, at der i  

 videst mulig omfang bliver mulighed for at arbejde i praksis med de valgte  

 specialefag.
c) På et så tidligt tidspunkt i elevens  

 uddannelsesforløb som muligt, får eleven udleveret en  

 praktikbog.
Praktikbogen skal anvendes således, at den bliver en  

 naturlig del af elevens uddannelsesforløb og skal bl.a. medvirke til  

 at sikre, at eleven kommer rundt om de forskellige arbejdsfunktioner i  

 virksomheden i de forskellige praktikperioder.
 Praktikbogen skal også anvendes i forbindelse med dialogen med  

 skolen og evt. praktikpladsbesøg af skolen.
