Fremsat den 31. oktober 2002 af  

 skatteministeren (Svend Erik Hovmand) Forslag til Lov om ændring af ligningsloven (Fradrag for passage af Storebæltsforbindelsen) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændring:
 1. I § 9 C indsættes som stk. 9:
»Stk. 9. Den skattepligtige kan ved opgørelsen af  

 fradrag for befordring frem og tilbage mellem sædvanlig bopæl og  

 arbejdsplads mod dokumentation foretage fradrag for udgifter afholdt til  

 benyttelse af Storebæltsforbindelsen.
Fradraget for benyttelse af  

 Storebæltsforbindelsen kan foretages med 90 kr. pr. passage ved  

 benyttelse af bil og med 15 kr. pr. passage for brugere af kollektiv trafik.  

 Ved samkørsel i bil kan fradrag efter 1. pkt. alene foretages af den  

 af de samkørende, som har afholdt udgiften til A/S Storebælt for  

 benyttelsen af forbindelsen.
Modtager den pågældende  

 udgiftsgodtgørelse for passageudgiften fra medkørende, er den  

 pågældende ikke skattepligtig heraf, og de medkørende har  

 ikke fradragsret for godtgørelsen.« § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning for befordring frem og tilbage  

 mellem sædvanlig bopæl og arbejdsplads, som foretages den 1.  

 januar 2003 eller senere.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget har til formål at lovfæste det  

 hidtil gældende midlertidige Storebæltsfradrag.
Fradraget  

 mindsker de forholdsmæssigt store merudgifter, som skatteydere, der  

 skal passere broen i forbindelse med transport mellem sædvanlig  

 bopæl og arbejdsplads, har i forhold til andre skatteydere, der  

 tilbagelægger samme antal kilometer i forbindelse med transport mellem  

 sædvanlig bopæl og arbejdsplads, men som ikke har denne  

 merudgift.
Det fradrag, som en beregning alene på basis af det  

 almindelige kilometerfradrag fører til, må anses for  

 uforholdsmæssigt lavt i forhold til den omkostning, som  

 bropassageudgiften udgør i forhold til broforbindelsens  

 længde.
Baggrunden for lovforslagets fremsættelse er, at det  

 særlige befordringsfradrag for skatteydere, der pendler via  

 Storebæltsforbindelsen, ophører med udgangen af  

 indkomståret 2002. Den historiske baggrund for det midlertidige fradrag  

 er, at der i tilknytning til åbningen af Storebæltsforbindelsens  

 bilbroforbindelse blev indgået en aftale i 1998 mellem  

 Socialdemokratiet, Det Radikale Venstre, Venstre, Det Konservative  

 Folkeparti, Centrum-Demokraterne og Kristeligt Folkeparti om  

 indførelse af et fradrag for udgifter afholdt til benyttelse af  

 Storebæltsforbindelsen mellem sædvanlig bopæl og  

 arbejdsplads.
I henhold til aftalen gælder fradraget for  

 indkomstårene 1998-2002. Fradraget er fastsat til 90 kr. for passage i  

 bil og 15 kr., hvis der anvendes kollektiv trafik.
Denne aftale blev  

 udmøntet i praksis med udstedelse af bekendtgørelse nr. 865 af  

 7. december 1998 om fradrag for udgifter til benyttelse af  

 Storebæltsforbindelsen for indkomstårene 1998-2002.
 Fradraget blev i sin tid indført bl.a. under  

 henvisning til ønsket om at fremme mobiliteten og integrationen mellem  

 regionerne på tværs af broforbindelsen, ligesom der blev henset  

 til, at udgiften til passage af den faste broforbindelse i princippet  

 trådte i stedet for en udgift til færgeforbindelse, som var  

 fradragsberettiget.
 Disse hensyn gør sig fortsat gældende,  

 hvorfor regeringen og Socialdemokraterne er enige om at videreføre  

 »Storebæltsfradraget«.
Der er ligeledes enighed om at indføre et fradrag  

 for passage af Øresundsforbindelsen på det tidspunkt, hvor der  

 er indgået en generel aftale med Sverige om, efter hvilke regler  

 pendlerne i Øresundsregionen fremover skal beskattes, der  

 indebærer, at også Sverige yder et sådant fradrag til  

 pendlere, der krydser Øresundsforbindelsen på vej til og fra  

 arbejde.
Fradraget vil blive beregnet med udgangspunkt i prisen for passage  

 af Øresundsforbindelsen.
Der vil til den tid blive fremsat  

 særskilt lovforslag herom.
2. Gældende regler I medfør af ligningsloven § 9 C, stk. 5,  

 jf. lovbekendtgørelse nr. 819 af 3. november 1997 med senere  

 ændringer, er der udstedt bekendtgørelse nr. 865 af 7. december  

 1998 om fradrag for udgifter til benyttelse af Storebæltsforbindelsen  

 for indkomstårene 1998-2002. I henhold til denne bekendtgørelses  

 § 1 kan der ved opgørelsen af befordringsfradraget, jf.  

 ligningslovens § 9 C og § 4 i bekendtgørelse nr. 873 af 17.  

 oktober 1994 om visse ligningslovsregler m.v., i indkomstårene 1998 til  

 og med 2002 yderligere mod dokumentation foretages fradrag for udgifter  

 afholdt til benyttelse af Storebæltsforbindelsen i forbindelse med  

 befordring mellem sædvanlig bopæl og arbejdsplads.
Fradraget kan  

 foretages med 90 kr. pr. passage for benyttelse af bilbroforbindelsen og med  

 15 kr. pr. passage for brugere af kollektiv trafik.
I de tilfælde, hvor  

 der er flere, der kører i samme bil, følger det af den  

 nævnte bekendtgørelses § 1, stk. 2, at det  

 særlige brofradrag alene kan foretages af den af de samkørende,  

 som har afholdt udgiften til A/S Storebælt til benyttelsen af bilbroen.  

 Modtager den pågældende udgiftsgodtgørelse fra  

 medkørende, er den pågældende ikke skattepligtig heraf, og  

 de medkørende har ikke fradragsret for godtgørelsen.
 Derudover kan der efter de almindelige regler om fradrag  

 for befordring frem og tilbage mellem sædvanlig bopæl og  

 arbejdsplads, jf. ligningslovens § 9 C, foretages det almindelige  

 kilometerfradrag for den strækning, som vejforbindelsen udgør.  

 Fradraget foretages med en kilometertakst som årligt fastsættes  

 af Ligningsrådet.
Befordringsfradraget, herunder det særlige fradrag  

 for passage af Storebæltsforbindelsen, er et ligningsmæssigt  

 fradrag.
Skatteværdien heraf udgør gennemsnitligt 33,3  

 procent.
3. Lovforslagets indhold Efter forslaget lovfæstes det midlertidige fradrag  

 for passage af Storebæltsforbindelsen i forbindelse med befordring frem  

 og tilbage mellem sædvanlig bopæl og arbejdsplads.
For så vidt angår størrelsen af  

 fradraget foreslås det i overensstemmelse med den hidtil gældende  

 midlertidige ordning fastsat til 90 kr. for passage i bil og 15 kr., hvis der  

 anvendes kollektiv trafik.
Det foreslås, at fradraget fastsættes  

 direkte i loven uden automatisk regulering, da dette giver den største  

 gennemskuelighed for borgerne.
4. Økonomiske konsekvenser for stat, kommuner og  

 amtskommuner Med det nuværende skønnede omfang af  

 Storebæltspendlere vil en videreførelse af ordningen efter 2002  

 medføre, at der gives afkald på et provenu på ca. 10 mill.  

 kr. årligt, som bortfaldet af det midlertidige fradrag ville have  

 medført.
Hele provenutabet vedrører de kommunale skatter.
For  

 finansåret 2003 skønnes provenutabet ligeledes til ca. 10 mill.  

 kr.
Skønnet bygger på stikprøveoplysninger  

 fra lovmodellen om lokaliseringen af personers hjem og arbejdsplads.
Herfra  

 skønnes det, at i størrelsesordenen 5.000 personer passerer  

 Storebælt til og fra arbejde, og af disse skønnes ca. 10 pct. at  

 være bilpendlere.
5. Administrative konsekvenser for stat, kommuner og amtskommuner Forslaget skønnes ikke at have  

 nævneværdige administrative konsekvenser.
6. Økonomiske konsekvenser for erhvervslivet Videreførelsen af reglerne om det særlige  

 fradrag ved passage af Storebælt har betydning for mobiliteten af  

 arbejdskraft og vil dermed være til gunst for erhvervslivet.
7. Administrative konsekvenser for erhvervslivet Lovforslaget skønnes ikke at have administrative  

 konsekvenser for erhvervslivet.
8. Administrative konsekvenser for borgerne De skatteydere, der er berettiget til og vil foretage  

 fradraget ved opgørelsen af deres skattepligtige indkomst, skal,  

 ligesom efter de gældende regler, selvangive fradraget og gemme  

 dokumentationen for deres berettigelse hertil.
9. Økonomi- og Erhvervsministeriets virksomhedspanel Lovforslaget har været forelagt Erhvervs- og  

 Selskabsstyrelsen, som har vurderet, at forslaget ikke indeholder  

 administrative konsekvenser for erhvervslivet og derfor ikke forelægges  

 Økonomi- og Erhvervsministeriets virksomhedspanel.
10. Miljømæssige konsekvenser Forslaget vurderes ikke at have miljømæssige  

 konsekvenser af betydning.
11. Forholdet til EU-retten Lovfæstelsen af det hidtil gældende  

 midlertidige Storebæltsfradrag anses ikke for at indeholde  

 selvstændige EU-retlige aspekter.
Der har tidligere været rejst kritik af, at der ikke  

 gælder et fradrag af lignende karakter for passage af  

 Øresundsforbindelsen.
Der er mellem regeringen og Socialdemokraterne  

 enighed om at indføre et fradrag for passage af  

 Øresundsforbindelsen på det tidspunkt, hvor der er indgået  

 en generel aftale med Sverige om, efter hvilke regler pendlerne i  

 Øresundsregionen fremover skal beskattes, der indebærer, at  

 også Sverige yder et sådant fradrag til pendlere, der krydser  

 Øresundsforbindelsen på vej til og fra arbejde.
Fradraget vil  

 blive beregnet med udgangspunkt i prisen for passage af  

 Øresundsforbindelsen.
Samlet vurdering af lovforslagets  

 konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen.
Forslaget skønnes at medføre et provenutab  

 på ca. 10 mill. kr. årligt, som alene vedrører de  

 kommunale skatter.
For finansåret 2003 skønnes provenutabet til  

 ca. 10 mill. kr.
Administrative konsekvenser for stat, kommuner og  

 amtskommuner Ingen.
 Ingen.
Økonomiske konsekvenser for erhvervslivet Videreførelsen af reglerne om det særlige  

 fradrag ved passage af Storebælt har betydning for mobiliteten af  

 arbejdskraft og vil dermed være til gunst for erhvervslivet.
 Ingen.
Administrative konsekvenser for erhvervslivet Ingen.
 Ingen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 De skatteydere, der er berettiget til og vil foretage  

 fradraget ved opgørelsen af deres skattepligtige indkomst, skal,  

 ligesom efter de gældende regler, selvangive fradraget og gemme  

 dokumentationen for deres berettigelse hertil.
Forholdet til EU-retten Lovfæstelsen af det hidtil gældende midlertidige  

 Storebæltsfradrag anses ikke for at indeholde selvstændige  

 EU-retlige aspekter.
Der har tidligere været rejst kritik af, at der ikke gælder et  

 fradrag af lignende karakter for passage af Øresundsforbindelsen.
Der  

 er mellem regeringen og Socialdemokraterne enighed om at indføre et  

 fradrag for passage af Øresundsforbindelsen på det tidspunkt,  

 hvor der er indgået en generel aftale med Sverige om, efter hvilke  

 regler pendlerne i Øresundsregionen fremover skal beskattes, der  

 indebærer, at også Sverige yder et sådant fradrag til  

 pendlere, der krydser Øresundsforbindelsen på vej til og fra  

 arbejde.
Fradraget vil blive beregnet med udgangspunkt i prisen for passage  

 af Øresundsforbindelsen.
12. Høring Lovforslaget har været til høring hos  

 følgende organisationer:
 Advokatrådet, Amtsrådsforeningen i Danmark,  

 Arbejderbevægelsens Erhvervsråd, Dansk Industri, Den Danske  

 Skatteborgerforening, Den Kristelige Fagbevægelse, Foreningen  

 Registrerede Revisorer, Foreningen af Statsautoriserede Revisorer, Foreningen  

 Danske Revisorer, Frederiksberg Kommune, Håndværksrådet,  

 Kommunernes Landsforening, Københavns Kommune, Landsorganisationen i  

 Danmark, Ledernes Hovedorganisation, Skattechefforeningen,  

 Skatterevisorforeningen, A/S Storebælt, Øresundsbro  

 Konsortiet.
 Organisationernes høringssvar og  

 Skatteministeriets kommentarer hertil.
Organisation Høringssvar Kommentar Advokatrådet Lovforslaget har ikke givet anledning til  

 bemærkninger.
Amtsrådsforeningen i Danmark Har ikke afgivet bemærkninger.
Arbejderbevægelsens Erhvervsråd Arbejderbevægelsens Erhvervsråd (AE) kan  

 støtte forslaget om videreførsel af reglerne om det  

 særlige fradrag ved passage af Storebælt, idet AE er enig i, at  

 det vil fremme mobiliteten af arbejdskraft og dermed være til gunst for  

 erhvervslivet og samfundet.
Med samme begrundelse kan AE tilslutte sig, at  

 der indføres et fradrag af lignende karakter for passage af  

 Øresundsforbindelsen.
Dansk Industri Dansk Industri (DI) hilser en lovfæstelse af  

 Storebæltsfradraget velkomment.
Det er af stor betydning for  

 erhvervslivet, at bestemmelsen videreføres som et led både i at  

 fremme mobiliteten på arbejdsmarkedet og i at fremme integrationen  

 mellem regionerne på tværs af broforbindelsen.
I lyset af disse hensyn ser DI desuden gerne, at der  

 tilsvarende indføres et fradrag for passage af  

 Øresundsforbindelsen.
Indførelsen af et sådant fradrag  

 bør ikke afvente en generel aftale med Sverige om, hvorledes pendlere  

 i regionen fremover skal beskattes.
 Der henvises til kommentaren til det i henvendelsen fra Den  

 Kristelige Fagbevægelse anførte.
Den Danske Skatteborgerforening Har ikke afgivet bemærkninger.
Den Kristelige Fagbevægelse Det er for Den Kristelige Fagbevægelse udtryk for et  

 noget ambivalent forhold til fradraget, når man kræver  

 dokumentation, men ikke vil give fradrag for den dokumenterede faktiske  

 udgift alligevel.
Man vil end ikke give kompensation for den prisstigning,  

 der hen over tid bliver gennemført   i dag koster det (som bilist) ca.  

 kr. 230 i direkte udgift, men skatteyder sparer kun ca. kr. 30 (=  

 skatteværdien af et fradrag på kr. 90) pr. passage.
Dokumentationskravet, der også har været  

 gældende i den midlertidige ordning vedrørende passage af  

 Storebæltsforbindelsen, fastholdes af hensyn til forebyggelse af  

 misbrug.
Størrelsen af de hidtil gældende midlertidige fradrag  

 fastholdes ligeledes.
Fradraget for bilister blev i 1998 i forbindelse med  

 indførelsen af det midlertidige fradrag fastsat til 90 kr., svarende  

 til prisen for billigste billettype.
Denne pris blev beregnet som 4.500 kr.,  

 svarende til den daværende pris for et pendlerabonnement (BroBizz  

 Måned), divideret med de 50 passager som månedsabonnementet giver  

 ret til.
Prisen for billigste billettype er ikke dyrere nu end den var i  

 1998.
I øvrigt bemærkes, at hensigten såvel med  

 indførelsen af det midlertidige fradrag i 1998 som med den  

 foreslåede lovfæstelse   som det også fremgår af  

 lovforslaget   ikke er at eliminere, men at mindske, meromkostningen ved  

 passage af Storebæltsforbindelsen i forbindelse med transport mellem  

 hjem og arbejdsplads.
Det skattemæssige fradrag skal også ses i  

 sammenhæng med, at det var et led i beslutningen om opførelsen  

 af Storebæltsforbindelsen, at der skulle ske betaling for benyttelse af  

 forbindelsen.
Selv om det måske ikke direkte er en del af denne  

 skatteproblematik synes det grotesk, at der stadigvæk nu   flere  

 år efter ibrugtagning af Øresundsbroen   er en sådan  

 forskelsbehandling mht. pendling i de to bro-regioner.
Ved at indbygge en  

 ligestilling af de to områder i den danske skattelovgivning (dvs.  

 også give fradrag ved passage af Øresundsbroen) kunne Danmark  

 måske være med til at lægge pres på Sverige til at  

 gøre noget tilsvarende.
Dette kunne være med til at fremskynde  

 den reelle forbedring af mobilitet og integration.
Som det fremgår af lovforslaget er målet at  

 indføre et fradrag af lignende karakter for pendling over  

 Øresundsforbindelsen.
Efter forhandlinger med Socialdemokraterne er  

 der til opnåelse af denne målsætning valgt den  

 fremgangsmåde, som er gengivet i lovforslagets almindelige  

 bemærkninger.
Der gøres opmærksom på, at  

 skatteministeren d. 6. juni 2002 overfor Ole M.
Nielsen (Spm. nr.
S 2182)  

 sagde følgende: »Med henblik på også at fremme mobiliteten  

 i Øresundsregionen vil jeg tage initiativ til, at der ved samme  

 lejlighed indføres et tilsvarende fradrag for skatteydere, der pendler  

 til arbejde via Øresundsforbindelsen.« Foreningen Danske Revisorer Fradraget kan, på grund af sin størrelse,  

 opfattes som nærmest symbolsk, idet det udgør en meget lille del  

 af den reelle udgift.
Det virker urimeligt, at der ikke er fradrag for hele  

 den afholdte udgift, hvilket er tilfældet ved eksempelvis udgift til  

 færge.
Forslaget indeholder ikke nogen bestemmelse om regulering,  

 hvilket i bemærkningerne begrundes med større gennemskuelighed  

 for borgerne.
Når man i lovteksten anvender samme fradrag som i 1998,  

 har man næsten dokumenteret at man ikke har til hensigt at regulere  

 fradraget set i forhold til en stigning i udgiften.
Den skattemæssige  

 besparelse, som i bemærkningerne angives at udgøre ca. 33,33  

 pct., kan i hovedsagen kun dække den nuværende merudgift set i  

 forhold til 1998. For den enkelte pendler er resultatet, at vedkommende nu er  

 stillet, som man ville være i 1998 uden fradrag.
 Der henvises til det i kommentaren til henvendelsen fra Den  

 Kristelige Fagbevægelse anførte, herunder at prisen for  

 billigste billettype ikke er højere nu end den var i 1998.
Foreningen Registrerede Revisorer Har ingen bemærkninger.
Foreningen af Statsautoriserede Revisorer Har ingen bemærkninger.
Frederiksberg kommune Har ingen bemærkninger.
Håndværksrådet Lovforslaget kan til fulde støttes, da det vil bidrage  

 positivt til arbejdsstyrkens fri mobilitet og samtidig fremstår som en  

 retfærdig indretning af kørselsfradragsordningen.
Håndværksrådet kan desuden tilslutte sig fradragets  

 størrelse.
For ansatte, der benytter personbil, svarer fradraget til  

 den udgift, en typisk fuldtidsansat pendler har til det såkaldte  

 pendlerabonnement.
Håndværksrådet kan støtte, at  

 fradraget ikke på forhånd vedtages reguleret, da det øger  

 overskueligheden, men at det reguleres efter udviklingen i udgiften til  

 pendlerabonnementet.
Tilsvarende bør fradraget for brugere af  

 offentlige transportmidler kun reguleres, når der er konstateret en  

 udvikling i prisen på transport med tog eller bus.
 Håndværksrådet kan endvidere tilslutte sig, at et  

 tilsvarende fradrag hurtigst muligt etableres for  

 Øresundsforbindelsen.
Kommunernes Landsforening Har ikke afgivet bemærkninger.
Københavns Kommune Har ingen bemærkninger.
Landsorganisationen i Danmark Har ikke afgivet bemærkninger.
Ledernes Hovedorganisation Har ikke afgivet bemærkninger.
Skattechefforeningen Har ingen bemærkninger.
Skatterevisorforeningen Har ingen bemærkninger.
A/S Storebælt Har ikke afgivet bemærkninger.
Øresundsbro Konsortiet Har ikke kommentarer til selve lovforslaget, der alene  

 vedrører bropassage på Storebælt.
I pkt. 1 i de almindelige bemærkninger til lovforslaget  

 er imidlertid anført, at der er enighed om at indføre et  

 fradrag for passage af Øresundsforbindelsen på det tidspunkt,  

 hvor der er indgået en generel aftale med Sverige om, efter hvilke  

 regler pendlerne i Øresundsregionen fremover skal beskattes, der  

 indebærer, at også Sverige yder et sådant fradrag til  

 pendlere, der krydser Øresundsforbindelsen på vej til og fra  

 arbejde.
Da der imidlertid må være en ikke ringe risiko for, at  

 en generel aftale med Sverige om beskatning af Øresundspendlere kan  

 have lange udsigter, forekommer en forskelsbehandling på dette grundlag  

 ikke at være rimelig; rimeligere var det derimod, hvis der fra 1.  

 januar 2003 og indtil en generel aftale var indgået, fastsattes en  

 fradragsmulighed, der ækvivalerer den fradragsret, der for  

 øjeblikket er gældende i Sverige for pendlere.
Der kan henvises til det i kommentaren til henvendelsen fra  

 Den Kristelige Fagbevægelse om Øresundsforbindelsen  

 anførte.
Til henvendelsens bemærkning om, at Sverige giver et  

 fradrag til pendlere, bemærkes supplerende, at det fradrag, som Sverige  

 i øjeblikket yder pendlere i forbindelse med passage af  

 Øresundsforbindelsen, ikke omfatter de personer, der er relevante i  

 denne sammenhæng, d.v.s. personer, der er bosiddende i Danmark og  

 arbejder i Sverige.
Disse personer er omfattet af den såkaldte  

 SINK-skat (särskild inkomstskatt för utomlands bosatte). Denne skat  

 er en bruttobeskatning, der gælder for alle begrænset  

 skattepligtige lønmodtagere i Sverige.
Det fradrag, som i  

 øvrigt gives i Sverige for udgifter til passage af  

 Øresundsforbindelsen, kan således ikke anvendes af de dansk  

 bosiddende grænsegængere.
Bemærkninger til de enkelte  

 bestemmelser Til § 1 Til nr. 1 Forslaget er en direkte fortsættelse af den hidtil  

 gældende midlertidige ordning, jf. bekendtgørelse nr. 865 af 7.  

 december 1998 om fradrag for udgifter til benyttelse af  

 Storebæltsforbindelsen for indkomstårene 1998-2002. Forslaget  

 indebærer, at den midlertidige ordning lovfæstes.
 Dokumentationskravet, der også har været  

 gældende i den midlertidige ordning vedrørende passage af  

 Storebæltsforbindelsen, fastholdes af hensyn til forebyggelse af  

 misbrug.
 Reglerne for samkørsel i bil, der ligeledes har  

 været gældende i den midlertidige ordning vedrørende  

 passage af Storebæltsforbindelsen, fastholdes ligeledes  

 uændret.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 791 af 17. september 2002, foretages  

 følgende ændring:
 1. I § 9 C indsættes som stk. 9:
