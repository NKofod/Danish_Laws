Udtalt at vejmyndigheden som vilkår for at foretage vejudlæg kan  

 kræve, at der skal betales en passende andel af de udgifter, der har været  

 forbundet med anlæg af vejen.
Dette er ikke en del af den erstatning, der  

 eventuelt kan tilkomme vejejeren, og fastsættelsen kan derfor ikke indbringes  

 for taksationsmyndighederne Hermed følger til orientering kopi af ministeriets breve til advokat N.N.  

 vedrørende kommunalbestyrelsens beslutning om udlæg af vejret for 2 parceller  

 af ejendommene matr.nr. a, A-by, til en vej på ejendommen matr.nr. b.
Kommunalbestyrelsens beslutning er betinget af, at ejeren af ejendommen  

 matr.nr. a udreder en passende erstatning for benyttelse af det på ejendommen  

 matr.nr. b eksisterende vejanlæg, således at det overlades til parterne selv  

 af fastsætte erstatningens størrelse.
Ifølge kommunalbestyrelsens beslutning  

 kan spørgsmålet om erstatningens størrelse i mangel af enighed mellem  

 parterne indbringes for taksationskommissionen til endelig afgørelse, jfr.  

 privatvejslovens § 40.
 I den anledning skal ministeriet oplyse følgende:
 Det er ministeriets opfattelse, at kommunalbestyrelsen som vilkår for at  

 gennemføre det pågældende vejudlæg kan kræve, at udstykkeren betaler en  

 passende del af de udgifter, der har været forbundet med anlæg m.v. af vejen.  

 Bidraget skal i så fald fastsættes af kommunalbestyrelsen.  

 Kommunalbestyrelsens beslutning herom kan ikke indbringes for  

 taksationsmyndighederne, men derimod for ministeriet for offentlige arbejder  

 i medfør af lovens § 7.
Derimod henfører spørgsmålet om, hvorvidt ejeren lider noget tab ved det  

 foretagne indgreb i ejendomsretten i mangel af enighed mellem kommunen og  

 ejeren under taksationsmyndighederne.
En eventuel erstatning skal betales af  

 kommunen, jfr. privatvejslovens § 64.
 Offentliggjort i VEJLOVE udgivet af DAFOLO.
