Delvis arbejdsgiverbetalt MBA  Ændret  

 vederlagsaftale Spørgsmål Svar Ad 1. Ja Ad 2. Nej Ad 3. Nej Ad 4. Nej Beskrivelse af  

 de faktiske forhold Spørger ønsker,  

 som et led i vedligeholdelsen og videreudviklingen af sine kompetencer, at  

 gennemføre  

 et MBA-studium i udlandet.
 En del af  

 studieafgiften planlægges finansieret af arbejdsgiveren via en aftalt de  

 facto  

 lønnedgang for spørgers vedkommende, dvs. således at denne del af  

 studieafgiften fratrækkes den bruttoløn han oppebærer i april, maj, juni, og  

 juli måned 2006.
 Den resterende  

 del af studieafgiften, skal han selv betale 4 måneder efter studiestart, dvs.  

 omkring årsskiftet 2006/2007.
 Spørger er ansat  

 på individuel ansættelseskontrakt.
 Arbejdsgiveren  

 og spørger har ved Tillæg 1 af 30. marts 2006 til ansættelseskontrakt af 15.  

 februar 2005 aftalt følgende:
"1.  

 Baggrund Medarbejderen  

 skal læse MBA-uddannelsen i udlandet ved en MBA-skole i perioden august  

 2006 - juli 2007 og Arbejdsgiveren ønsker at finansiere 60 % af  

 studieafgiften,  

 og Medarbejderen afholder selv de resterende 40%..
 Medarbejderen  

 fratræder sin stilling med udgangen af juli måned 2006.
 Parterne indgår  

 på denne baggrund følgende Tillæg 1 til ansættelseskontrakten af 15. februar  

 2005 ("Kontrakten"):
2.  

 Vederlagsændring Medarbejderens kontante  

 månedsløn bortfalder for medarbejderens resterende ansættelsesperiode, dvs. i  

 månederne april, maj, juni og juli 2006 ("Resterende  

 Ansættelsesperiode"). Tilsvarende bortfalder Medarbejderens adgang til  

 at  

 modtage bonus for kalenderåret 2006. Endelig bortfalder Parternes pligt til  

 at  

 indbetale pension i henhold til Arbejdsgiverens pensionsordning.
 For den  

 Resterende Ansættelsesperiode består Medarbejderens vederlag i stedet af  

 følgende:
 i)   

 Arbejdsgiveren betaler 2. rate af studieafgiften til MBA-skolen,  der  

 skal  

 være indbetalt til MBA-skolen senest den 28. juli 2006, således at beløbet  

 har  

 valør på MBA-skolens konto senest nævnte dato.
ii)  

 Medarbejderen honoreres med et kontant engangsbeløb der er 5.000 kr, mindre  

 en  

 den normale kontante månedsløn.
Beløbet forfalder til betaling den sidste  

 bankdag i juli måned 2006. I denne forbindelse afregnes Medarbejderen for  

 udgifter til sundheds-, forsikrings- og fitnessordningerx for den Resterende  

 Ansættelsesperiode.
For  

 fuldstændighedens skyld præciseres, at Medarbejderens deltagelse i  

 Arbejdsgiverens gruppelivsforsikring samt Arbejdsgiverens sundheds- og  

 hospitalsdækningsforsikring består uændret.
Kontraktens bestemmelser om  

 avisabonnement og hjemmearbejdsplads finder alene anvendelse frem til udløbet  

 af den Resterende Ansættelsesperiode.
3. Effektuering  

 af betaling af 2. rate til MBA-skolen Det er  

 Medarbejderen, som har indgået den formelle aftale med MBA-skolen om  

 MBA-uddannelsen og derfor Medarbejderen, som bliver faktureret af MBA-skolen,  

 herunder i relation til 2. rate af studieafgiften på beløbet x.
 Arbejdsgiveren  

 forpligter sig ved nærværende Tillæg til betale nævnte 2. rate rettidigt, jf.  

 punkt 2 (i) ovenfor.
Arbejdsgiverens  

 betaling af 2. rate af studieafgiften gennemføres ved deponering af beløbet x  

 den 19. juli 2006 (med tillæg af et beløb svarende til det overførselsgebyr,  

 der skal betales for at raten når frem til MBA-skolen uden gebyr for  

 MBA-skolen) på en spærret konto i x Bank i Medarbejderens navn.
Medarbejderen  

 har ikke adgang til at disponere over denne konto, og pengene deponeres i  

 overensstemmelse med deponeringsaftale med x Bank herom.
X Bank vil efter  

 deponeringsaftalen være instrueret om, at pengene umiddelbart efter  

 deponering  

 skal overføres til MBA-skolen konto i udlandet.
4. Eventuel  

 indeholdelse af kildeskat Medarbejderens  

 har ved anmodning om bindende svar af 25. januar 2006 bedt SKAT tage stilling  

 til de skattemæssige konsekvenser af den situation, at Arbejdsgiveren  

 afholder  

 en del af Medarbejderens studieafgift.
SKAT har ved brev af 16. marts 2006  

 kvitteret for modtagelse af anmodningen, udbedt sig supplerende oplysninger  

 og  

 oplyst, at anmodningen forelægges for Skatterådet senest 4 måneder efter  

 indbetaling af svargebyret (indbetalingsdato var 25. januar 2006).
Såfremt  

 Skatterådet inden 18. juli 2006 måtte nå til det resultat, at Arbejdsgiverens  

 betaling af 2. rate af studieafgiften skal medregnes i Medarbejderens  

 skattepligtige indkomst, og at Arbejdsgiveren således er pligtig at indeholde  

 kildeskat, er Medarbejderen pligtig at deponere et beløb til dækning af  

 Arbejdsgiverens eventuelle pligt til at indeholde kildeskat.
Det samme  

 gælder,  

 såfremt Skatterådet ikke har meddelt Medarbejderen en afgørelse i sagen  

 senest  

 den 18. juli 2006.
Det deponerede  

 beløb til afregning af kildeskat frigives til Arbejdsgiveren, så snart  

 Arbejdsgiveren har pligt til at afregne beløbet til skattemyndighederne,  

 medmindre skattemyndigheder, herunder Skatterådet eller Landsskatteretten,  

 eller domstolene forinden har fastslået, at 2. rate af studieafgiften ikke  

 skal  

 medregnes i Medarbejderens skattepligtige indkomst, og at Arbejdsgiveren  

 således ikke er pligtig at indeholde kildeskat.
Såfremt 2. rate ikke skal  

 medregnes i Medarbejderens skattepligtige indkomst mv., frigives det  

 deponerede  

 beløb til Medarbejderen." Spørger har i  

 øvrigt oplyst, at han selv har indgået aftale med MBA-skolen om MBA-studiet  

 (hvilket efter hans opfattelse må gælde for alle personer, der opnår  

 optagelse  

 på en MBA-skole). Det er derfor spørger, der bliver faktureret af MBA-skolen,  

 ikke  

 Arbejdsgiveren.
På denne baggrund etableres der til gennemførelse af  

 arbejdsgiverens betaling af 2. rate af studieafgiften en spærret  

 deponeringskonto  

 med det formål at sikre, at beløbet overføres (i) fra Arbejdsgiveren til  

 MBA-skolen, (ii) i rette tid og (iii) i faktureredes navn.
Arbejdsgiveren  

 ønsker ikke at eksponere sig i den situation, hvor man mod forventning skulle  

 blive mødt med et krav fra SKAT om indeholdes af kildeskat mv. i anledning af  

 denne ordning.
På denne baggrund har arbejdsgiveren og spørger indsat punkt 4  

 i  

 tillægget for det tilfælde, at der på tidspunktet for arbejdsgiverens  

 betaling  

 af 2. rate mod forventning ikke måtte være kommet et svar fra SKAT med  

 anerkendelse af, at ordningen er omfattet af LL § 31.
Spørgers  

 eventuelle opfattelse ifølge anmodning og bemærkninger til sagsfremstilling Spørger finder,  

 at vederlagsordninger med delvis arbejdsgiverbetalt studieafgift er omfattet  

 af  

 LL § 31, hvilket fremgår eksempelvis af Landsskatterettens afgørelse i  


  

 SKM2004.46.LSR  


.
At betalingen  

 gennemføres via en deponeringskonto ændrer efter spørgers opfattelse ikke på  

 realiteten i ordningen, nemlig den, at arbejdsgiveren afholder 2. rate af  

 studieafgiften.
Samtidig kan denne effektuering af betalingen ikke bringe  

 ordningen uden for området for LL § 31, når eksempelvis sammenholdes med  


  

 SKM2005.242.LSR  


,  

 hvor Landsskatteretten anerkendte en kontantrefusion fra en ny arbejdsgiver  

 til  

 en medarbejder, som havde gennemført et MBA-studium.
SKATs indstilling og begrundelse Skatterådets afgørelse og begrundelse Efter  

 ligningslovens § 31 kan en arbejdsgiver som led i et ansættelsesforhold  

 afholde  

 udgifter til uddannelse og kurser uden at den ansatte beskattes i den  

 anledning.
Bestemmelsen blev indsat ved lov 955 af 20. december 1999 og det  

 fremgår  

 af bemærkningerne til lovforslaget, at formålet med bestemmelsen bl.a. andet  

 er  

 at styrke virksomhedernes sociale ansvar og medvirke til et højere  

 uddannelsesniveau  

 for medarbejderne.
Efter de hidtil  

 gældende regler var medarbejderen som udgangspunkt kun skattefri, når  

 arbejdsgiveren afholdt udgifter i forbindelse med ajourføring eller  

 vedligeholdelse af medarbejderens kompetencer.
Medarbejderen var imidlertid  

 ikke  

 skattefri af ydelser i forbindelse med grund- eller videreuddannelse.
Ligningslovens §  

 31 er således udtryk for en forenkling, idet det nu ikke er nødvendigt at  

 sondre  

 mellem grund- og videreuddannelser på den ene side og ajourføring eller  

 vedligeholdelse på den anden side, når udgiften bliver afholdt af  

 arbejdsgiveren.
Uddannelsen skal være erhvervsrettet, men det er ikke en  

 betingelse, at den tager sigte på fortsat ansættelse hos den nuværende  

 arbejdsgiver.
I det omfang  

 udgifterne ikke dækkes af arbejdsgiveren, men af den ansatte selv, er der kun  

 fradrag efter skattelovgivningens almindelige regler.
Det fremgår direkte af  

 ligningslovens § 31 stk. 6.
 Der er ikke i  

 ligningslovens § 31 fastsat en beløbsmæssig begrænsning for, hvad en  

 uddannelse  

 må koste, og det fremgår direkte af bemærkningerne at skattefriheden omfatter  

 f.eks. diplom- og masteruddannelser.
 Det fremgår  

 endvidere af ligningslovens § 31 stk.1, at ydelser til dækning af udgifter i  

 forbindelse med uddannelser og kurser også er skattefri, når de modtages ved  

 ophør af et ansættelsesforhold.
 Arbejdsgiveren  

 kan i medfør af ligningslovens § 31 betale studieafgiften til MBA-skolen uden  

 at dette udløser beskatning af spørger.
 I det omfang  

 spørger selv afholder sine studieudgifter vil han ikke kunne opnå fradrag,  

 fordi der er tale om en videreuddannelse.
Parterne har  

 også mulighed for at indgå en aftale om, at spørger deltager i finansieringen  

 ved reduktion af sin kontante løn.
En sådan aftale må blot ikke være i strid  

 med kildeskattelovens § 46, stk.3, der foreskriver at indeholdelse af A-skat  

 skal gå forud for andre krav mod den pågældende A-indkomst, herunder krav fra  

 arbejdsgiveren.
 Ad spørgsmål 1.
 Der stilles  

 efter praksis følgende betingelser for, at skattemyndighederne ikke  

 tilsidesætter ændringer af en allerede eksisterende vederlagsaftale, der  

 indebære en fremtidig lavere kontant løn samtidig med, at den ansatte får  

 stillet et personalegode til rådighed af arbejdsgiveren.
 1. Der skal  

 foreligge en ændret vederlagsaftale, som indebærer en reel fremadrettet  

 nedgang  

 i den kontante løn.
 2. Overenskomster  

 som parterne er bundet af, skal kunne rumme den ændrede vederlagsaftale.
 3. Den  

 aftalte reduktion af den kontante løn skal som udgangspunkt løbe over hele  

 overenskomstperioden.
 4. Et  

 allerede erhvervet krav på kontantløn kan ikke konverteres til en  

 naturalieydelse uden at være i strid med kildeskattelovens § 46, stk.3.
5. Arbejdsgiveren  

 skal have en økonomisk risiko i forbindelse med ordningen.
Det indebærer, at  

 den ansattes kontante lønnedgang skal være et på forhånd fastsat beløb, der  

 ikke reguleres i takt med den ansattes forbrug af naturaliegodet eller af de  

 løbende omkostninger for arbejdsgiveren ved at stille godet til rådighed.
 6. Arbejdsgiveren  

 skal rent faktisk stille det pågældende gode til rådighed for den ansatte.  

 Arbejdsgiveren skal således enten være ejer af godet eller være kontraktspart  

 i  

 forhold til den eksterne leverandør af godet.
 I denne sag er  

 godet ikke umiddelbart stillet til rådighed af arbejdsgiveren, idet det er  

 spørger selv, der har indgået aftalen med MBA-skolen, og det er ham, og ikke  

 arbejdsgiveren, der er direkte forpligtet til at betale studieafgiften.
 I begge de sager  


  

 SKM2004.46.LSR  


  

 og  


  

 SKM2005.242.LSR  


,  

 som spørger henviser til, var studieafgiften eller - en del af denne -  

 oprindeligt betalt af arbejdsgiveren.
For så vidt  

 angår  


  

 SKM2004.46.LSR  


  

 var forholdet det, at arbejdsgiveren afholdt 100% af kursusudgifterne og  

 udgifter til materiale og bøger.
Den ansatte deltog i finansieringen med 50 %  

 ved en nedgang i den kontante løn i studietiden.
Efter endt studium ville  

 månedslønnen udgøre den samme som inden studierne begyndte.
Ligningsrådet  

 havde  

 efter indstilling fra styrelsen anset den aftalte reduktion af den kontante  

 løn, som en omgåelse af ligningslovens § 31 stk. stk. 6, fordi det reelt var  

 den ansatte selv, der betalte uddannelsesomkostningerne, og som stridende mod  

 kildeskattelovens § 46, stk. 3. I kendelsen fastslog Landsskatteretten, at  

 sådan som ligningslovens § 31 er formuleret var aftalen om nedsættelse af den  

 kontante løn, mod at arbejdsgiveren betalte uddannelsesomkostningerne, ikke  

 en  

 omgåelse af denne bestemmelse.
Landsskatteretten lagde vægt på, at der var  

 tale  

 om en reel lønnedgang, uanset at lønne automatisk ville blive  

 tilbagereguleret  

 efter endt uddannelse.
I den anden sag  

 som spørger henviser til,  




  

 SKM2005.242.LSR  


,  

 var forholdet det, at en arbejdsgiver havde betalt 75 % af udgiften til et  

 MBA-kursus.
Da den pågældende medarbejder imidlertid skiftede job krævede  

 arbejdsgiveren beløbet tilbagebetalt.
Den nye arbejdsgiver tilbød at betale  

 beløbet til den tidligere arbejdsgiver, og Landsskatteretten godkendte, at  

 denne betaling var omfattet af reglerne om skattefrihed, jf. ligningslovens §  

 31. Ligningsrådet har i en senere afgørelse  


  

 SKM2005.417.LR  


  

    

 afgivet en bindende forhåndsbesked om, hvorvidt en ydelse som medarbejderen  

 skal godtgøre sin nuværende arbejdsgiver ved opsigelse af sin stilling,  

 grundet  

 brud på en uddannelsesaftale, kan betales af en ny arbejdsgiver efter  

 reglerne  

 i ligningsloven § 31 dvs. skattefrit for medarbejderen.
Ligningsrådet fandt,  

 at  

 et sådan beløb ikke var en uddannelsesomkostning efter ligningsloven § 31.  

 Ligningsrådet lagde til grund, at udgifter til uddannelse, som er afholdt før  

 ansættelsesforholdets påbegyndelse, ikke er omfattet af ligningsloven § 31.  

 Det  

 gælder både, hvor udgifterne er afholdt af den ansatte selv, og hvor  

 udgifterne  

 er afholdt af en tidligere arbejdsgiver, der kan kræve disse udgifter  

 godtgjort  

 helt eller delvist som følge af ansættelsesforholdets ophør, og det gælder  

 uanset om uddannelsen er afsluttet eller ej.
Det skal tilføjes, at spørgerens  

 repræsentant henledte opmærksomheden på  




  

 SKM2005.242.LSR  


.  

 I sin indstilling og begrundelse til Ligningsrådet gav Told- og  

 Skattestyrelsen  

 som sin opfattelse udtryk for, at "resultatet i sagen  

 (landsskatteretssagen)  

 er korrekt, da medarbejderen ikke var skattepligtig til Danmark på det  

 tidspunkt, hvor han erhvervede ret til pengene fra sin nye arbejdsgiver.  

 Styrelsen er imidlertid uenig i begrundelsen for sagen, da udgiften efter  

 styrelsen opfattelse ikke kan være omfattet af ligningsloven § 31. Kendelsen  

 er  

 desuden meget konkret og ikke sammenlignelig med nærværende situation." Spørgsmålet er  

 imidlertid om kravet om, at godet skal være stillet til rådighed af  

 arbejdsgiveren, i alle tilfælde indebærer, at arbejdsgiveren skal være ejer  

 af  

 godet eller være kontraktspart i forhold til den eksterne leverandør af  

 godet.
For så vidt  

 angår fri telefon fremgår det direkte af ligningslovens § 16, stk.3, at  

 "godet" også omfatter den situation, hvor arbejdsgiveren betaler  

 den  

 ansattes telefon helt eller op til et bestemt beløb.
Tilsvarende fremgår det  

 af  

 ligningslovens § 31, at bestemmelsen omfatter ydelser til dækning af udgifter  

 i  

 forbindelse med uddannelser og kurser.
Der er i bestemmelsen intet krav om,  

 at  

 arbejdsgiveren skal være den direkte forpligtede.
 Det er på denne  

 baggrund og under henvisning til, at arbejdsgiverens betaling sker via en  

 deponeringskonto,  

 hvorover spørger ikke kan disponere, SKATs opfattelse, at godet i nærværende  

 sag er stillet til rådighed af arbejdsgiveren.
Da der er tale  

 om en individuel kontrakt, er det efter SKATs opfattelse tvivlsomt om den  

 omstændighed,  

 at aftalen i Tillæg 1 af 30. marts 2006 til ansættelseskontrakt af 15.  

 februar  

 2005 alene omfatter 4 måneder, i sig selv indebærer, at betingelse 3, om at  

 nedsættelsen af den kontante løn skal løbe over hele overenskomstperioden,  

 kan  

 gøres gældende.
Dertil kommer den omstændighed, at en betingelse ikke er  

 opfyldt, ikke nødvendigvis indebærer, at en aftale om ændret  

 vederlagssammensætning  

 kan tilsidesættes.
Således tog Skatteministeriet i  


  

 SKM2005.356.DEP  


  

 bekræftende til genmæle i en række sager, hvor en aftalt kontantlønsnedgang  

 ikke havde virkning for feriepenge og pensioner.
Det var Skatteministeriets  

 vurdering,  

 at der ikke var grundlag for at videreføre sagerne alene på en argumentation  

 om, at den aftalte kontantlønsnedgang ikke havde betydning for feriepenge og  

 pension.
 SKAT indstiller  

 under henvisning hertil, at der svares ja til spørgsmål 1.
 Ad spørgsmål 2.
 Der er efter  

 ligningslovens § 31 ikke en betingelse for anvendelsen af bestemmelsen at  

 arbejdsgiveren betaler den fulde studieudgift.
 SKAT indstiller  

 under henvisning hertil, at der svares nej til spørgsmål 2.
 Ad spørgsmål 3.
 Som det fremgår  

 af ligningslovens § 31, omfatter bestemmelsen også uddannelsesydelser, der  

 modtages  

 ved ophør af et ansættelsesforhold.
 SKAT indstiller  

 under henvisning dertil, at der svares nej på spørgsmål 3.
 Ad spørgsmål 4.
 SKAT indstiller  

 under henvisning til det under svaret på spørgsmål 3 anførte, at der svares  

 nej  

 på spørgsmål 4.
 Skatterådet  

  

 tiltræder SKATs  

 indstilling med den anførte begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
