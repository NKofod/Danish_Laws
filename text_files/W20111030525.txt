Offererstatningslovens § 6 a - egen skyld eller accept af risiko, j.nr. 11-520-18855 Ansøger, en 13-årig dreng, var i slagsmål med 7-8 elever i skolen.
Ansøgers storebror kom ham til undsætning.
Både ansøger og storebroren løb efter en af de angivne skadevoldere.
En lærer på skolen så umiddelbart efter ansøger skubbe denne skadevolder i ryggen med flade hænder, hvorved han faldt forover og ramte asfalten.
Politiet indstillede efterforskningen, da alle de implicerede var under 15 år.
Ansøger søgte godtgørelse for svie og smerte og erstatning for ødelagte briller.
Han havde fået en bule i panden og rifter og strækmærker på halsen.
Ud fra oplysningerne i sagen fandt nævnet, at der havde været tale om en slagsmålslignende situation, jf. straffelovens § 248, hvorefter nævnet meddelte afslag på erstatning.
