(forbedringsordningen) INDLEDNING.
 Forbedringsloven afløser den hidtidige moderniseringslov, L 222/1973 om  

 støtte til modernisering af jordbrugsbedrifter, og forbedringsloven er en  

 gennemførelse af de nu gældende EF-regler på området, RFO 797/85 om  

 forbedring af landbrugsstrukturernes effektivitet.
 Til brug ved ansøgning om støtte efter forbedringsloven er der udsendt:
- lov 198/86, forbedringsloven - bek. 121/87, forbedringsbekendtgørelsen - ansøgningsskema - vejledning, Jordbrugsdirektoratet, april 1987.
 Der er endvidere oplysninger at hente i en orienterende brochure  

 »Forbedringsstøtte til investeringer i jordbruget«, der er udsendt  

 af Landbrugets Informationskontor med støtte fra Jordbrugsdirektoratet.
Denne vejledning til udfyldelse af ansøgningsskemaet henvender sig  

 specielt til de sagkyndige konsulenter, der medvirker ved udarbejdelse af  

 ansøgninger efter forbedringsloven.
Vejledningen henvender sig ikke specielt  

 til gruppen af ansøgere, der snarere kan hente oplysning i den nævnte  

 brochure fra Landbrugets Informationskontor, samt i loven og bekendtgørelsen.
Vejledningen er bygget op som en gennemgang af ansøgningsskemaets enkelte  

 afsnit.
Vejledningen forudsætter kendskab til reglerne i lov og  

 bekendtgørelse.
Vejledningen kan ikke give svar på alle spørgsmål, men der er mulighed for  

 at ringe eller skrive til Jordbrugsdirektoratet.
Ved telefonisk henvendelse  

 skal der blot siges til omstillingen, at man har et spørgsmål vedrørende  

 Forbedringsloven.
Der vil være en gruppe af medarbejdere, der har til opgave  

 at besvare sådanne spørgsmål.
Ansøgningsskemaet skal udfyldes fuldstændigt og nøjagtigt.
Skemaet med  

 bilag skal indsendes til jordbrugskommissionen i 2 eksemplarer (genpart eller  

 fotokopi), hvoraf det originale skema indsendes til Jordbrugsdirektoratet.
Punkt A.
Ansøgers navn, personnummer m.v.
Oplysningerne skal vedrøre ansøgeren, dvs. den, der foretager  

  investeringerne og søger om tilskud.
Dette gælder uanset om ansøge r er ejer eller forpagter af jordbrugsbedriften.
Hvis ægtefæller begge deltager i driften af den ene ægtefælles eller  

 begges ejendom, er ansøger kun den ægtefælle, som i overvejende grad driver  

 ejendommen.
Det vil sige, at den ægtefælle, som i skattemæssig forstand er  

 betragtet som medhjælpende ægtefælle, ikke kan ansøge om forbedringsstøtte.
 Hvis bedriften ejes og drives af 2 (ikke ægtefæller) eller flere personer,  

 skal der udfyldes et skema for hver person med hensyn til punkterne A, B, D,  

 (eventuelt E), F, G og H, medens kun det ene skema udfyldes fuldt ud  

 omfattende hele bedriften.
Punkt B.
Ansøgers skattemæssige formue- og indkomstforhold efter  

  seneste selvangivelse.
Oplysningerne skal hidrøre fra den seneste selvangivelse.
Hvis  

 skattemyndighederne senere har foretaget ændringer i forhold til de  

 selvangivne beløb, lægges de ændrede beløb til grund.
 Det regnskabsår , der ligger til grund for den seneste selvangivelse,  

 anføres med måned og år for regnskabsårets begyndelse og slutning.
 Aktiver og gæld vedrører samtlige ansøgers aktiver og passiver uanset om  

 disse vedrører bedriften.
Værdien af fast ejendom anføres med den i selvangivelsen optagne  

 kontantejendomsværdi inden foretagelse af eventuelt formuenedslag.
Ligeledes  

 skal besætning, inventar og beholdninger anføres med værdien inden eventuelle  

 nedslag og nedskrivninger.
 Gælden anføres med kontantværdien.
Den skattepligtige formue vil i det omfang, der er foretaget nedslag og  

 nedskrivninger i selvangivelsen, ikke være lig med »i alt aktiver«  

 i pkt.
B.1) - »i alt gæld« i pkt.
B.2).
 Den skattepligtige indkomst skal kun vedrøre ansøger.En eventuel  

 ægtefælles indkcmst skal ikke medregnes.
Punkt C.
Beregning af ansøgers økonomiske behov for støtte på  

  ansøgningstidspunktet.
Ansøgeren, det vil sige den, der foretager investeringerne, skal have et  

 rimeligt økonomisk behov for støtte.
For at undersøge dette spørgsmål  

 foretages beregningen i punkt C.
Hvis slutresultatet af beregningen er nul  

 eller et negativt beløb, er betingelsen om økonomisk behov opfyldt.
Hvis slutresultatet af beregningen er positivt, vil Jordbrugsdirektoratet  

 reducere de tilskudsberettigede investeringsudgifter i skemaets pkt.
J.5) med  

 det positive beløb, inden tilskuddet beregnes.
Dvs., at hvis det positive  

 beløb er lig med eller overstiger de tilskudsberettigede  

 investeringsudgifter, kan der ikke ydes tilskud.
50% af bedriftens handelsværdi i nudrift skal beregnes som 50% af summen  

 af brugers kapitalværdier i nudrift, som opgjort i skemaets pkt.
Q.09.
Andre aktiver i pkt.
C.2) skal omfatte samtlige aktiver, der ikke er  

 medregnet under pkt.
Q.
Det vil sige værdien af anden fast ejendom end  

 jordbrugsbedriften, værdipapirer, udestående fordringer og kontant beholdning  

 og andre aktiver fra skemaets pkt.
B.1). Hvis der i tidsrummet fra seneste  

 indsendte selvangivelse til ansøgningstidspunktet, er sket væsentlige  

 ændringer eller ændringen er af betydning for, om økonomisk behov foreligger,  

 skal der korrigeres herfor.
Ialt gæld på ansøgningstidspunktet svarer til i alt gæld ifølge seneste  

 selvangivelse, jfr. pkt.
B.2), dog således, at der skal korrigeres for  

 eventuelle ændringer, der er sket efter tidspunktet for seneste skattemæssige  

 status.
Driftskapitalen fastsættes til 20% af bruttoudbyttet fra bedriften efter  

 planens gennemførelse.
Bruttoudbyttet fra bedriften er det samlede  

 bruttoudbytte som anført i pkt.
S.95.
 Fradraget på 200.000 kr. pr. heltidsbeskæftiget efter planens  

  gennemførelse beregnes på grundlag af antallet af heltidsbeskæftigede i pkt.  

 L.2) efter investering.
Slutresultatet i pkt.
C angives med + eller -.
Hvis flere personer ansøger om tilskud til investeringer på bedriften,  

 skal oplysningerne i pkt.
C omfatte summen af ansøgernes aktiver og gæld og  

 iøvrigt vedrøre hele bedriften.
Det er således en samlet vurdering af  

 ansøgernes økonomiske behov der foretages.
Hvis bedriften er bortforpagtet skal pkt.
C.1) udfyldes med 50% af  

 forpagterens besætning og maskiner og inventar m.m., hvis det er forpagteren,  

 der foretager investeringen.
I forpagtningstilfælde, hvor det er ejeren, der  

 foretager investeringen, skal pkt.
C.4) ikke udfyldes.
Punkt D.
Ejendomme og arealer under bedriften.
Oversigten skal omfatte samtlige ejendomme og arealer, som lovligt  drives  

 sammen , herunder ejendomme og arealer, som tilkøbes eller tilforpagtes som  

 led i forbedringsplanen.
Dog kan ejendomme og arealer, som agtes afhændet,  

 ikke medregnes.
Det samme gælder tilforpagtede ejendomme og arealer, hvor der  

 ikke er sikkerhed for, at forpagteren har rådighed over ejendommene og/eller  

 arealerne i mindst 12 år fra ansøgningstidspunktet at regne.
Hvis en forpagtet ejendom eller arealer af en sådan indgår i en  

 forbedringsplan, skal ejeren (bortforpagteren) medunderskrive ansøgningen.  

 Denne bestemmelse betyder, at en egentlig forpagtningskontrakt for 12 år ikke  

 er absolut påkrævet, men at ejeren ved sin underskrift giver tilsagn om, at  

 han vil genforhandle kontrakten med den hidtidige forpagter ved den nuværende  

 forpagtningskontrakts udløb.
For at udnytte denne fortrinsstilling skal  

 forpagteren være villig til at acceptere en forpagtningsafgift, der svarer  

 til, hvad der er normalt på den pågældende egn for jord af samme  

 beskaffenhed.
Det ejendomsnummer , der skal anføres i pkt.
D.1) er vurderingsnummeret,  

 som består af et 3-cifret kommunenummer og et 6-cifret nummer for den enkelte  

 ejendom.
Ejendomsnummeret findes bl.a. oplyst på ejendomsskattebilletten og  

 vurderingsmeddelelsen.
Jordbrugsbedriften skal omfatte mindst een ejendom, der er noteret  som  

 landbrug/gartneri i matriklen, og dermed undergivet landbrugspligt.
Dette  

 gælder dog ikke bedrifter, der i det væsentlige anvendes til gartneri,  

 frugtavl, planteskole eller pelsdyravl.
Ved pelsdyr forstås i  

 forbedringslovens forstand dyr, som avles med henblik på pelsning (f.eks.  

 mink og ræve). Den ejendom, hvorpå produktionen foregår, skal dog være  

 forsynet med en beboelsesbygning, og ejendommen skal drives af beboerne.
Der  

 kan således ikke ydes forbedringsstøtte i tilfælde, hvor f.eks. en  

 pelsdyravler har etableret en minkfarm på et lejet eller købt areal, hvis der  

 ikke på arealet er opført en bolig, som bebos af pelsdyravleren.
Hvis bedriften ikke omfatter en ejendom, der er undergivet landbrugspligt,  

 skal oplysninger om ejendommen, herunder oplysninger om ejendommens bolig,  

 anføres i pkt.
T.
Punkt E.
Ansøgning om det særlige tilskud til yngre jordbrugere.
 Dette punkt skal kun udfyldes, hvis der ansøges om det særlige tilskud til  

 yngre jordbrugere, der første gang som ejer eller forpagter driver en  

 jordbrugsbedrift.
 Betingelserne for ydelse af det særlige tilskud er følgende:
Der kan dispenseres fra denne bestemmelse, og man vil med de nødvendige  

 tilpasninger følge samme praksis som efter loven om udlån til yngre  

 jordbrugere og loven om statsgaranti og rentetilskud m.m. ved udlån til yngre  

 jordbrugere.
Dispensation vil f.eks kunne gives, hvis den tidligere ejendom i  

 det væsentligste kun har tjent som bolig.
Hvis to eller flere jordbrugere i fællesskab driver en bedrift, men kun  

 den ene opfylder betingelserne for at modtage det særlige tilskud, kan denne  

 person modtage et tilskud beregnet i forhold til anparten af bedriften.
Det  

 er dog en forudsætning, at anparten af bedriften udgør halvdelen eller  

 derover, og andelen i driften mindst svarer til anparten.
Hvis f.eks. en  

 fader og en søn i fællesskab driver en bedrift, der ejes i lige sameje, vil  

 sønnen ved en samlet investering på 800.000 kr. kunne modtage et særligt  

 tilskud beregnet i forhold til 400.000 kr.
 En yngre jordbruger, der ejer halvdelen af en bedrift og har forpagtet den  

 anden halvdel, og således driver hele bedriften, kan få tilskud i forhold til  

 hele investeringen.
Punkt F.
Støtte efter anden lov og/eller denne lov.
Pkt.
F.1) skal kun udfyldes med journalnummer, hvis ansøger på  

 ansøgningstidspunktet fortsat får udbetalt tilskud efter lov nr.  222 af 26.  

 april 1973 om støtte til modernisering af jordbrugsbedrifter  

 (moderniseringsloven). Journalnummer skal således ikke anføres, hvis  

 udbetalingen af tilskuddet er ophørt eller bortfaldet.
Det bemærkes i denne  

 forbindelse, at det forhold, at der ydes/er ydet tilskud til investeringer på  

 bedriften efter moderniseringsloven, ikke i sig selv er til hinder for, at  

 der ydes tilskud efter forbedringsloven (udviklingsplanen skal dog være  

 afsluttet eller tilskuddet skal være bortfaldet).
Men hvis ansøger på ansøgningstidspunktet fortsat får udbetalt  

 moderniseringstilskud, må det i mange tilfælde forventes, at  

 moderniseringsmålet er nået, og at arbejdsindkomsten pr. heltidsbeskæftiget i  

 nudrift overstiger referenceindkomsten.
Hvis arbejdsindkomsten pr.  

 heltidsbeskæftiget alligevel ikke beregnes til at overstige  

 referenceindkomsten, skal der, hvis udviklingsplanen er afsluttet inden for  

 de seneste 2 afsluttede  regnskabsår , vedlægges en nærmere redegørelse for  

 årsagen til, at arbejdsindkomsten pr. heltidsbeskæftiget ikke overstiger  

 referenceindkomsten.
Det understreges, at gennemførelse af en forbedringsplan kan medføre, at  

 forudsætningerne for fortsat at modtage tilskud efter moderniseringsloven  

 ændres, således at tilskuddet efter moderniseringsloven bortfalder helt eller  

 delvist.
Hvis f.eks. gennemførelse af forbedringsplanen medfører en ændret  

  produktion/anden anvendelse af bygninger m.v. i forhold til den godkendte  

 udviklingsplan, skal der vedlægges en nærmere redegørelse og eventuelt nye  

 beregninger vedrørende udviklingsplanen efter moderniseringsloven.
Pkt.
F.2) udfyldes kun , hvis ansøger tidligere har fået udbetalt tilskud  

 i forbindelse med gennemførelse af en forbedringsplan på den samme bedrift.  

 Punktet udfyldes således ikke første gang, der søges om forbedringsstøtte.
Pkt.
F.3) udfyldes kun , hvis ansøger har fået støtte eller tilsagn om  

 støtte til investeringer, der er gennemført (påbegyndt) efter den 30.  

 september 1985, og som ikke omfattes af forbedringsplanen.
Oplysninger skal desuden kun gives om investeringer på bedriften, hvortil  

 der er ydet støtte efter andre love end  moderniseringsloven og  

 forbedringsloven . Som eksempler kan nævnes: 1) tilskud efter loven om støtte  

 til miljøforbedrende investeringer på mindre landbrug m.v., 2) tilskud efter  

 loven om tilskud til dræning og vanding og 3) ydelse af jordbrugslån med  

 afdragsbidrag efter lov om indeksregulerede realkreditlån m.fl.
I sidstnævnte  

 tilfælde skal der kun gives oplysning, hvis jordbrugslånet med afdragsbidrag  

 er optaget til finansiering af  investeringer.
 Oplysninger om investeringer, der er straksafskrevet skal ikke anføres i  

 dette punkt, idet straksafskrivning ikke betragtes som støtte.
Den tilskudsberettigede investering anføres med det beløb, hvortil der er  

 ydet tilskud.
Hvis der f.eks. til en stald til 700.000 kr. kun er ydet et  

 jordbrugslån med afdragsbidrag på 500.000 kr., anføres 500.000 kr.
 Den del af den samlede tilskudsberettigede investering, der vedrører  

 investeringer i bygninger og installationer, som er afskrivningsberettigede  

 efter §§ 18 og 19 i loven om skattemæssige afskrivninger m.v. skal oplyses.  

 Endvidere skal investeringer i grundforbedring og miljøforbedrende  

 investeringer oplyses. Årsagen hertil er, at disse investeringer ikke fragår  

 ved beregningen af det maksimale beløb, hvoraf der kan ydes tilskud efter  

 forbedringsloven inden for en periode på 6 år.
Ved miljøforbedrende investeringer forstås investeringer, som efter deres  

 art er tilskudsberettigede efter loven om støtte til miljøforbedrende  

 investeringer i mindre landbrug m.v. (lov nr. 16. af 14. januar 1987). Som  

 eksempler på miljøforbedrende investeringer kan nævnes gylletanke, møddinger,  

 ajlebeholdere, pumper og el-installationer hertil.
Som eksempler på  

 investeringer, der ikke betragtes som miljøforbedrende investeringer, kan  

 nævnes udmugningssystemer, ændringer i stalde, indvendige gyllekanaler og  

 gyllevogne.
Punkt G.
Hvem driver jordbrugsbedriften?.
Spørgsmålet under pkt.
G. 1) skal altid besvares, medens pkt. 2-5 kun skal  

 udfyldes, hvis bedriften drives af en anden end ansøger  

 (forpagtningstilfælde).
Punkt H.
Oplysninger om den, der driver bedriften.
 Spørgsmålene i dette punkt skal besvares for så vidt angår den, der driver  

 jordbrugsbedriften som ejer eller forpagter, jfr. pkt.G.
Der kan som hovedregel ikke dispenseres fra kravet om jordbrug som  

 hovederhverv på ansøgningstidspunktet.
En tidsbegrænset dispensation kan dog  

 forventes meddelt, hvis årsagen til, at kravet ikke er opfyldt, er  

 midlertidig ansættelse på en anden jordbrugsbedrift, forpagtning af en anden  

 jordbrugsbedrift eller aftjening af værnepligt.
Hvis brugeren på ansøgningstidspunktet har beskæftigelse og/eller  

  indkomst uden for bedriften , skal man oplyse beskæftigelsens art,  

 arbejdstimer uden for bedriften og indkomst uden for bedriften, uanset  

 karakteren af beskæftigelsen og indkomsten.
Antallet af arbejdstimer og  

 indkomst uden for bedriften skal beregnes pr. år (ansøgningsåret). Hvis der  

 på tidspunktet for ansøgningens indgivelse sker ændringer i beskæftigelsen,  

 f.eks. at arbejdet uden for bedriften ophører eller begrænses, skal nærmere  

 oplysning herom gives.
Opgørelse af arbejdstiden.
Arbejdskraftforbruget på bedriften opgøres som  

 det antal timer, der skønsmæssigt anvendes på bedriften på årsbasis.  

 Arbejdskraftforbruget uden for bedriften opgøres på grundlag af de løn- og  

 timesedler, der måtte findes, eller eventuelt på grundlag af et skøn over det  

 arbejdskraftforbrug de omhandlede beskæftigelser efter deres karakter har.
 Ved opgørelsen af arbejdstiden uden for bedriften kan der ses bort fra  

 arbejde, der har karakter af borgerligt ombud, og arbejde i form af  

 tillidshverv, som beror på valg, og som det er naturligt jordbrugere påtager  

 sig (bestyrelsesposter i jordbrugets fællesvirksomheder o.lign.).
Arbejde af jordbrugsmæssig karakter for andre jordbrugere, såsom  

 maskinstationsarbejde og landbrugsvikararbejde, skal medregnes som arbejde  

 uden for bedriften.
Ligeledes skal arbejdstid i forbindelse med  

 kreaturhandel, handel med maskiner o.lign. medregnes ved opgørelsen af  

 arbejdstiden uden for bedriften.
 Hvis den arbejdstid, der anvendes uden for bedriften , højest svarer til  

 halvtidsbeskæftigelse, det vil sige højst 900 timer pr. år , anses  

 betingelsen om, at mere end halvdelen af arbejdstiden skal anvendes i  

 bedriften, dog for at være opfyldt.
Opgørelse af indkomsten . Ved indkomsten fra bedriften forstås bedriftens  

 driftsoverskud (bruttooverskud) med fradrag af faktisk betalte renter og  

 eventuelle forpagtningsafgifter.
Hvis man er i tvivl om størrelsen af  

 indkomsten fra bedriften, kan indkomsten fra bedriften opgøres på grundlag af  

 oplysningerne i ansøgningsskemaets pkt.
I, nemlig ved fra arbejdsindkomsten  

 fra bedriften i pkt.
I.97 at trække lønudgifter og tillægge forrentningen af  

 egenkapitalen i nudrift, jfr. skemaets pkt.
Q.13.
 Ved opgørelsen af indkomsten uden for bedriften kan der ses bort fra  

 indkomster af følgende kategorier:.
- Pensionsydelse og underholdsbidrag, - vederlag for udøvelse af borgerligt ombud og for tillidshverv, som beror  

 på valg, og som det er naturligt, at jordbrugere påtager sig  

 (bestyrelsesposter i jordbrugets fællesvirksomheder o.lign.), - renteindtægter af formue, forpagtningsindtægter o.lign.
 Ved opgørelsen af indkomsten uden for bedriften skal foruden lønindkomster  

 (herunder arbejdsløshedsunderstøttelse) tillige medregnes  

 maskinstationsindkomster, indkomst fra kreaturhandel, handel med maskiner  

 o.lign.
Det understreges, at den særlige regel i landbrugsloven, hvorefter  

 indkomstkravet anses for opfyldt, hvis indkomsten uden for bedriften højst  

 udgør halvdelen af referenceindkomsten, ikke finde r anvendelse i relation til forbedringslovens hovederhvervskrav.
 2. Faglig uddannelse . Kravene til jordbrugerens faglige uddannelse er  

 fastsat i bekendtgørelsens § 10 og er afhængig af hvilket  

 hovedproduktionsområde, bedriften skal anvendes til.
 Øverste ja/nej rubrik:
Anvendens bedriften til landbrug, gartneri, planteskole eller frugtavl, og  

 har jordbrugeren gennemgået det for det pågældende produktionsområde  

 fastsatte uddannelsesforløb, jfr. § 10, stk. 1, litra a-c, kan afkrydsning  

 ske i den øverste ja-rubrik.
Hvis bedriftens hovedproduktionsområde er  

 pelsdyravl eller gartneri, kan en jordbruger med »grønt bevis« ikke  

 sætte x i ja-rubrikken.
Der skal sættes x i nej-rubrikken, og den nederste  

 ja/nej rubrik skal udfyldes.
 Nederste ja/nej rubrik:
Anvendes bedriften til andre formål end landbrug, gartneri, planteskole  

 eller frugtavl, eller hvis jordbrugeren ikke har gennemgået det fastsatte  

 uddannelsesforløb, jfr. § 10, stk. 1, litra a - c, skal det oplyses, hvorvidt  

 jordbrugeren i 4 år inden for de seneste 10 år har gennemgået en praktisk  

 og/eller teoretisk uddannelse inden for det hovedproduktionsområde, som  

 bedriften skal anvendes til.
Der skal vedlægges nærmere oplysninger om  

 uddannelsesforløbet med angivelse af arbejdssteder, tidsperiode og angivelse  

 af beskæftigelsens art.
Jordbrugere født før 1958, som i 4 år inden for de seneste 10 år har  

 gennemgået en praktisk og/eller teoretisk uddannelse inden for det  

 hovedproduktionsområde, som bedriften skal anvendes til (landbrug,  

 pelsdyravl, gartneri, planteskole eller frugtavl), opfylder  

 uddannelseskravet, hvis jordbrugskommission og sagkyndig konsulent skønner,  

 at den pågældende er i besiddelse af tilstrækkelige faglige kvalifikationer  

 til gennemførelse af forbedringsplanen.
I disse tilfælde behøver man ikke at  

 indsende redegørelsen om uddannelsesforløbet til Jordbrugsdirektoratet, men  

 kun til jordbrugskommissionen.
I andre tilfælde afgør Jordbrugsdirektoratet konkret, om den pågældendes  

 faglige kvalifikationer er tilstrækkelige.
Redegørelsen om  

 uddannelsesforløbet skal i disse tilfælde indsende s til Jordbrugsdirektoratet.
3) Regnskabsføring.
Det skal oplyses, om den, der driver bedriften på  

 ansøgningstidspunktet fører driftsregnskab i henhold til § 11 i  

 bekendtgørelsen.
Det skal bemærkes, at det ikke er en betingelse, at der  

 føres driftsregnskab på ansøgningstidspunktet, men driftsregnskab skal føres  

 fra planens iværksættelse og i hele tilskudsperioden.
Punkt I.
Beregning af arbejdsindkomst fra bedriften på  

  ansøgningstidspunktet.
 Der skal foretages en beregning af bruttoudbytte, stykomkostninger og  

 dækningsbidrag for de enkelte driftsgrene (hver enkelt produktion) ved  

 bedriften på ansøgningstidspunktet.
Beregningerne skal foretages på årsbasis og på grundlag af seneste  

 regnskaber.
Der skal dog foretages korrektioner for unormale forhold som  

 f.eks. tørke, sygdom i besætningen eller uudnyttet produktionskapacitet.  

 Beregningerne skal foretages på grundlag af normaltal for priser og  

 omkostninger samt normale produktionsforhold, hvorunder ansøgers forhold og  

 bedriftens produktionsbetingelser tages i betragtning.
Ved beregningen af arbejdsindkomsten fra bedriften skal indgå indkomst fra  

 egentlig jordbrugsvirksomhed (herunder lejeværdi af egen bolig og værdi af  

 forbrug af egne produkter) og  skovbrugsvirksomhed . Man kan således ikke  

 medregne indkomster fra maskinstationsvirksomhed, udlejningsvirksomhed,  

 grusgravning m.v.
Indkomster fra skovbrugsvirksomhed skal som nævnt indgå i  

 beregningen af arbejdsindkomsten fra bedriften, men der kan ikke ydes tilskud  

 til investeringer inden for skovbrugsvirksomhed efter  

 forbedringsplanordningen.
 Tilskud til investeringer i forbindelse med dyrkning af gran, der anvendes  

 til juletræer og pyntegrønt, kan dog ydes efter forbedringsloven (indkøb af  

 planter er ikke tilskudsberettiget). Ligeledes skal indkomsten fra virksomhed  

 inden for æg- og fjerkræsektoren medregnes, selv om investeringer inden for  

 denne sektor ikke er tilskudsberettigede.
 Følgende andre produktioner, herunder »nicheproduktioner« kan  

 indgå i beregningen af arbejdsindkomsten og investeringer inden for den  

 pågældende sektor er tilskudsberettigede, hvis bedriften omfatter en ejendom,  

 der i matriklen er noteret som landbrug:
- Fåre- og gedeavl - Hjorteavl - Kanin- og hareavl - Biavl - Regnormeproduktion - Akvakulturer.
 Andre eksempler på »nicheproduktioner« kan konkret forelægges  

 Jordbrugsdirektoratet.
 Med hensyn til akvakulturer (f.eks. dambrug og åleopdræt) skal det  

 understreges, at tilskud til investeringer inden for disse sektorer kun kan  

 ydes efter forbedringsloven, hvis de investeringsudgifter, der efter deres  

 art er tilskudsberettigede, højst udgør 120.000 ECU (1.029.794 kr. i 1987).  

 Hvis de tilskudsberettigede investeringsudgifter overstiger dette beløb, er  

 ansøger henvist til at søge støtte efter fiskeriministeriets lovgivning.
De øvrige punkter under pkt.
I kan udfyldes på grundlag af skemaets  

 oplysninger i pkt.
R, nudrift.
Arbejdsindkomsten pr. heltidsbeskæftiget i pkt.
I.98, der beregnes ved at  

 dividere antallet af heltidsbeskæftigede a 1800 timer op i arbejdsindkomsten  

 fra bedriften i pkt.
I.97, skal være lavere end den referenceindkomst, der er  

 fastsat på ansøgningstidspunktet.
Landbrugsministeriet fastsætter hvert år  

 inden den 1. december referenceindkomsten, der skal være gældende i det  

 følgende kalenderår.
Oplysning om referenceindkomst bekendtgøres i  

 Statstidende.
Jordbrugsdirektoratet vil tillige udsende oplysning herom til  

 de sagkyndige konsulenter.
Punkt J.
Oversigt over de samlede planlagte investeringer, der  

 påtænkes gennemført inden planens afslutning.
 Der skal anføres alle de investeringer, der påtænkes gennemført  inden  

 planens afslutning, uanset om investeringen er tilskudsberettiget eller ej.
Som eksempler på investeringer, der ikke er tilskudsberettigede efter  

 forbedringsplanen, kan nævnes a) investeringer, hvortil der ydes  støtte  

 efter anden lovgivning, b) investeringer i dræningsanlæg og  investering i  

 vandingsanlæg inden for visse sektorer, c) miljøforbedrende investeringer,  

 der straksafskrives efter de særli ge regler for miljøinvesteringer og d) investeringer i forbindelse med  

 oprettelse eller udvidelse æble- og pæreplantager.
Investeringsbeløbet  

 vedrørende disse investeringer samt investeringsudgifter vedrørende  

 investeringer, der ikke er nødvendige til planens gennemførelse, skal  

 medtages under »Investeringsudgifter«, medens der under »Heraf  

 investeringsudgifter, der efter deres art er tilskudsberettigede«  

 anføres nul.
 ad a) Investeringer, hvortil der ydes støtte efter anden  lovgivning.
Investeringer kan ikke både opnå støtte efter forbedringsloven og støtte  

 efter anden lovgivning.
Som en undtagelse herfra gælder, at der kan ydes både  

 forbedringsstøtte og jordbrugslån med  afdragsbidrag til den samme  

 investering i det omfang, der er tale om 1) investeringer i bygninger og  

 installationer, der er afskrivningsberettigede efter afskrivningslovens §§ 18  

 og 19, ad b) Investeringer i dræningsanlæg og investering i vandingsanlæg  inden  

 for visse sektorer.
Tilskud til dræningsanlæg kan ikke ydes efter forbedringsloven, men kun  

 efter loven om tilskud til dræning og vanding.
Man gør dog opmærksom på, at  

 der for tiden (april 1987) ikke er afsat midler under loven om tilskud til  

 dræning og vanding til tilsagn om tilskud til dræningsarbejder.
Tilskud efter forbedringsloven til vandingsanlæg kan ydes inden for  

 gartneri, frugtavl og planteskoleproduktion, herunder frilandsgartneri på en  

 landbrugsejendom.
Ved frilandsgartneri forstås kun egentlig  

 gartneriproduktion som f.eks. grønsagsproduktion og ikke kartoffeldyrkning.
Inden for landbrugsproduktion kan tilskud efter forbedringsloven ydes til  

 de dele af mekaniske vandingsanlæg, som ikke er omfattet af loven om tilskud  

 til dræning og vanding.
Dvs. at tilskud efter forbedringsloven inden for  

 landbrugsproduktionen kan ydes til investeringer i de dele af vandingsanlæg,  

 der ikke nedgraves i jorden eller på anden måde bringes i varig forbindelse  

 med ejendommen.
Som eksempler på tilskudsberettigede investeringer efter  

 forbedringsloven inden for landbrugsproduktion kan nævnes vandingsmaskiner,  

 flytbare vandingsledninger, motorer og pumper.
 Man gør opmærksom på, at tilskud til vandingsanlæg efter loven om tilskud  

 til dræning og vanding har været suspenderet siden 1983.
 For at få støtte til vandingsanlæg efter forbedringsloven, skal det i  

 forbindelse med indberetning af den færdige investering dokumenteres, at der  

 foreligger endelig tilladelse til vandindvinding i mindst 10 år for den  

 nødvendige vandmængde.
 ad c) Miljøforbedrende investeringer, der straksafskrives efter de  

  særlige regler for miljøinvesteringer.
Der kan ikke opnås forbedringsstøtte til miljøforbedrende  investeringer ,  

 hvis investeringen straksafskrives efter de særlige regler i  

 afskrivningslovens §§ 3A og 21A.
Ansøger skal derfor vælge om en  

 miljøforbedrende investering skal søges støttet efter forbedringsloven eller  

 om investeringer skal straksafskrives efter de særlige regler i  

 afskrivningsloven for miljøforbedrende investeringer.
En del af et anlæg kan  

 således ikke støttes efter forbedringsloven, medens den anden del af anlægget  

 straksafskrives efter §§ 3A eller 21A.
Derimod har det ingen betydning for at  

 opnå forbedringsstøtte til en miljøforbedrende investering, at investeringen  

 straksafskrives efter de almindelige regler (»5 pct's-reglen«).
 ad d) Investeringer i forbindelse med oprettelse eller udvidelse af  

  æble- og pæreplantage.
Forbedringsstøtte kan ydes til indkøb af frugttræer og frugtbuske.
Støtte  

 kan dog ikke ydes til indkøb af æble- og pæretræer i forbindelse med  

 oprettelse eller udvidelse af plantager.
Desuden kan støtte ikke ydes til andre investeringer, der foretages med  

 henblik på oprettelse eller udvidelse af æble- og pæreplantager.
Derimod kan  

 støtte ydes til investeringer, herunder indkøb af træer, i forbindelse med  

 fornyelse af æble- og pæreplantager.
Pkt.
J. iøvrigt.
De investeringsudgifter, der kan medtages under pkt.
J, skal være  

  nettobeløbene , idet der fra udgiften fratrækkes moms, kontantrabatter og  

 beløb for ibyttetagne effekter.
Værdien af eget arbejde er ikke tilskudsberettiget.
Værdien heraf skal  

 dog indgå i beløbet under »Investeringsudgifter«, men ikke under  

 »Heraf investeringsudgifter, der efter deres art er  

 tilskudsberettigede«.
 Det bør tilstræbes, at det projekt, der skal omfattes af planen, vurderes  

 og planlægges så nøjagtigt som muligt, idet godkendelse af ændringer i  

 investeringerne ikke kan forventes . Hvis der ansøges om godkendelse af  

 ændringer af allerede godkendte investeringer, er det en absolut betingelse,  

 at ansøgning om ændring indsendes inden investeringen påbegyndes.
Under pkt.
J.1) medtages investeringer i bygninger og installationer, der  

 er afskrivningsberettigede efter §§ 18 og 19 i lov om skattemæssige  

 afskrivninger.
Ved nybygning og tilbygning anføres kvadratmeter.
Under pkt.
J.3) anføres alle andre investeringer end nævnt under pkt.
J.1)  

 Der kan f.eks. være tale om investeringer i inventar , der ikke er  

 afskrivningsberettigede efter afskrivningslovens §§ 18 og 19, maskiner,  

 besætning, og honorar til den sagkyndige konsulent.
Med hensyn til maskiner  

 bemærkes, at investeringer i maskiner er tilskudsberettigede, selv om der er  

 tale om udskiftning (byttesummen skal dog fratrækkes), hvis investeringen  

 iøvrigt er nødvendig for planens gennemførelse.
Besætningsudvidelse skal  

 altid medtages under »Investeringsudgifter«, uanset om  

 besætningsinvesteringen er tilskudsberettiget.
Under »Heraf  

 investeringsudgifter, der efter deres art er tilskudsberettigede »  

 medtages den del af besætningsudvidelsen, der er tilskudsberettigede, som  

 f.eks. køb af køer, køb af modermink, køb af moderfår og avlskaniner.
 Investeringer i svinesektoren .
Tilskud til investeringer i svinesektoren kan kun ydes til den del af  

 investeringen, der bringer antallet af slagtesvinepladser op på  400 på  

 bedriften. 1 plads til en årsso svarer til 6,5 slagtesvinepladser.
For sager,  

 hvor igangsætningstilladelse er modtaget i Jordbrugsdirektoratet før den 1.  

 januar 1987 , er grænsen dog 500 staldpladser.
 400 slagtesvinepladser svarer til 62 årssøer, og 500 slagtesvinepladser  

 svarer til 77 årssøer.
Ved investeringsudgifter i svinesektoren forstås udgiften til  

 svinestaldbygninger samt udgiften til tekniske anlæg og inventar, der  

 installeres i svinestaldbygninger.
Som eksempler på investeringer i  

 svinesektoren kan nævnes ventilationsanlæg, fodringsanlæg og indvendige dele  

 af udmugningsanlæg og gylleanlæg.
 Som investeringer uden for svinesektoren kan f.eks. nævnes  

 foderopbevaringsrum, fodersiloer og de dele af udmugnings- og gylleanlæg, der  

 placeres uden for svinestalden.
I pkt.
J.6) anføres investeringsudgiften i svinesektoren.  

  Besætningsudvidelse skal ikke medregnes.
 Hvis investeringen medfører, at antallet af slagtesvinepladser bringes op  

 over 400, vil tilskuddet til investeringen i svinesektoren blive reduceret  

 forholdsmæssigt således:
 400 - staldpladser i nudrift investeringsudg.
------------------------------------------- x i svinesektoren staldpl. eft. inv. - staldpl. i nudrift Eksempel: Antallet af slagtesvinepladser udvides fra 100 til 600, og  

 investeringsudgiften i svinesektoren udgør 400.000 kr.
Der kan højst ydes  

 tilskud til investeringer, der bringer antallet af slagtesvinepladser op på  

 400. Tilskuddet til investeringen i svinesektoren kan ydes i forhold til:
400 - 100 --------- x 400.000 kr. = 240.000 kr.
600 - 100 Ikke-kapacitetsudvidende investeringer i svinesektoren.
 Begrænsningerne for tilskud til investeringer i svinesektoren gælder ikke  

 for investeringer, der ikke medfører en udvidelse af produktionskapaciteten i  

 svinesektoren.
Hvis der alene er tale om, at en eksisterende stald forsynes med f.eks.  

 nye stier (reinvestering) uden at kapaciteten i stalden  udvides , vil denne  

 investering ikke blive berørt af reglerne om begrænsning af tilskuddet til  

 investeringer i svinesektoren.
Dette gælder uanset om antallet af pladser er  

 større eller mindre end 400. Hvis der i en stald reinvesteres uden at  

 kapaciteten udvides, skal investeringsudgiften i denne stald ikke medregnes  

 under pkt.J.6).
Ved investeringer i svinesektoren (både kapacitetsudvidelse og ikke  

 kapacitetsudvidelse) er tilskud til investeringer i denne sektor betinget af,  

 at mindst 35% af det foder, som svinene forbruger, ved forbedringsplanens  

 afslutning kan avles på bedriften.
Ved beregningen af foderforbruget er det  

 svinenes samlede foderforbrug   

 (ikke kun kornforbruget) målt i foderenheder, der er afgørende.
Det er ikke  

 nødvendigt, at foderet faktisk avles på bedriften, men bedriftens areal skal  

 have en sådan størrelse og bonitet, at det nødvendige foder kan avles på  

 bedriften.
Ved investeringer i svinesektoren oplyses i pkt.
J.9) antallet af  

 staldpladser i nudrift og efter investeringen.
 Investeringer i malkekvægsektoren.
 Ydelse af tilskud til investeringer i malkekvægsektoren er afhængig af om  

 antallet af heltidsbeskæftigede efter planens afslutning er over eller under  

 1,5.
 Hvis antallet af heltidsbeskæftigede på bedriften efter planens afslutning  

 højst vil udgøre 1,5 , er ydelse af tilskud til investeringer i  

 malkekvægsektoren betinget af, at investeringen højest bringer antallet af  

 årskøer op på 40 pr. heltidsbeskæftiget efter planens afslutning, dvs. højest  

 60 årskøer (ved 1,5 heltidsbeskæftiget).
 Hvis antallet af heltidsbeskæftigede på bedriften efter planens afslutning  

 overstiger 1,5 , er ydelse af tilskud til investeringer i malkekvægsektoren  

 betinget af, at antallet af årskøer højest forøges med 15%.
Disse 2 regler om investeringer i malkekvægsektoren er, i modsætning til  

 reglerne i svinesektoren, prohibitive . Det vil sige, at der ikke kan ydes  

 tilskud til nogen del af investeringen i malkekvægsektoren, hvis grænserne  

 overskrides.
Reglerne gælder både for investeringer under planen og for  

 investeringer, der  foretages uden for planen, men inden planens afslutning .  

 Hvis landmanden f.eks. for egen regning gennemfører yderligere investeringer  

 i malkekvægsektoren inden planens afslutning, og hvis dette medfører, at  

 grænserne overskrides, vil tilskuddet til investeringerne i malkekvægsektoren  

 bortfalde.
Planens afslutning er det tidspunkt, der er anført i skemaets pkt.  

 K.1), og ikke tidspunktet for investeringernes afslutning.
 Ved investeringsudgifter i malkekvægsektoren forstås udgifter til de  

 bygninger, der er direkte knyttet til mælkeproduktionen, udgifter til  

 tekniske anlæg og inventar, der installeres i sådanne bygninger, samt  

 udgifter til køb af malkekøer og kvier (opdræt) på 2 år eller derover.
 Som eksempler på investeringer i malkekvægsektoren kan nævnes  

 malkekvægstalde, malkestalde, malkerum, rørmalkningsanlæg, mælkekøletanke,  

 ventilationsanlæg og de indvendige dele af udmugnings- eller gylleanlæg.
 Som investeringer uden for malkekvægsektoren kan nævnes stalde til opdræt  

 eller fedekalve, lader og foderopbevaringsrum samt de dele af udmugningseller  

 gylleanlæg, der placeres uden for malkekvægstalden.
 Hvis en malkekvægstald både indeholder malkekøer og opdræt, eller hvis et  

 ventilationsanlæg, udmugnings- eller gylleanlæg installeres i en stald til  

 både malkekvæg og opdræt, skal investeringsudgiften fordeles, idet alene den  

 del af investeringsudgiften, der kan henføres til malkekøerne, betragtes som  

 hørende til malkekvægsektoren.
I pkt.
J.7) anføres investeringsudgiften i malkekvægsektoren, herunder  

 indkøb af køer og opdræt på 2 år og derover, men ikke udvidelse af besætning  

 ved eget tillæg.
 Ikke-kapacitetsudvidende investeringer i malkekvægsektoren.
 Reglerne om begrænsning af tilskuddet til investeringer i  

 malkekvægsektoren gælder kun for investeringer, der medfører en udvidelse af  

 produktionskapaciteten.
Hvis der alene er tale om, at en eksisterende stald forsynes med f.eks.  

 nye båse uden at kapaciteten i stalden udvides , vil denne investering ikke  

 blive berørt af reglerne om begrænsning af tilskuddet i malkekvægsektoren.  

 Hvis derimod kapaciteten i  stalden forøges ved den pågældende investering,  

 og hvis bedriftens samlede antal køer efter investeringen overstiger de  

 gældende grænser, kan tilskud ikke ydes til nogen del af investeringen i  

 malkekvægsektoren.
Dette skyldes, at reglerne i malkekvægsektoren er  

 prohibitive, jfr. ovenfor.
 Hvis en stald til køer rationaliseres, uden at kapaciteten udvides, skal  

 investeringsudgiften vedrørende denne investering ikke medregnes under pkt.  

 J.7).
Ved investeringer i malkekvægsektoren oplyses i pkt.
J. 10), om der  

 foreligger tilsagn om tildeling af en mælkekvote, der muliggør den produktion  

 og indtjening, der er forudsat i planen.
Dette tilsagn skal foreligge, inden  

 der kan meddeles forhåndstilsagn om tilskud efter forbedringsloven.
Den tildelte basisandel og det antal årskøer , der ligger til grund  

 herfor, skal oplyses.
Hvis beregningen af dækningsbidraget fra malkekøerne i  

 pkt.
S bygger på andre forudsætninger end den tildelte basisandel, kan  

 forbedringsstøtte ikke bevilges.
Såvel mælkeydelsen i nudrift som efter  

 investering skal oplyses.
I pkt.
J. 11) skal det oplyses, om nogen af de investeringer, der er  

 anført i pkt.
J under »Investeringsudgifter, der efter deres art er  

 tilskudsberettigede« vedrører en investering i opbevaring af  

 husdyrgødning eller ensilage.
Hvis den pågældende investering ikke er  

 medregnet under »Heraf investeringsudgifter, der efter deres art er  

 tilskudsberettigede«, skal der sættes x i nej-rubrikken.
Eksempel:  

 Investeringen straksafskrives efter de særlige regler i §§ 3A eller 21A i  

 afskrivningsloven.
Hvis investeringen i opbevaring af husdyrgødning eller ensilage er anført  

 under »Investeringsudgifter, der efter deres art er  

 tilskudsberettigede« skal en kopi af forhåndsvurderingen fra  kommunen  

 vedlægges.
Ved forhåndsvurderingen oplyser kommunen, om kravene i kapitlerne  

 2, 3 og 5-8 i husdyrgødningsbekendtgørelsen er opfyldt, og om  

 kapacitetskravet i § 4, stk. 1, i lov nr. 16 af 14. januar 1987 om støtte til  

 miljøforbedrende investeringer i mindre landbrug m.v. er opfyldt.
 Hvis kommunen ved forhåndsvurderingen har meddelt, at der skal  fratrækkes  

 15.000 kr. i investeringsudgiften som følge af, at ansøger ikke har  

 efterkommet et krav om lovliggørelse af det hidtidige anlægs indretning, skal  

 hele investeringsudgiften anføres under »investeringsudgifter«,  

 medens beløbet, der skal anføres under »Heraf investeringsudgifter, der  

 efter deres art er tilskudsberettigede« skal reduceres med fradraget på  

 15.000 kr.
Punkt K.
Tidsplan for investering/forbedringsplan samt  

  finansieringsplan .
I pkt.
K. 1) oplyses hvornår forbedringsplanen afsluttes . Det  

 understreges, at en plan normalt ikke kan afsluttes samtidig med  

 investeringernes afslutning, idet der må regnes med en indkøringsperiode.  

 Tidspunktet for planens afslutning må anslås under hensyn til karakteren og  

 omfanget af investeringerne, men planen skal afsluttes senest 6 år efter at  

 ansøgningen er imødekommet (meddelelse af forhåndstilsagn) eller der er givet  

 tilladelse til at begynde investeringerne (igangsætningstilladelse).
Tidspunkterne for investeringernes påbegyndelse og afslutning i pkt.  K 3)  

 og 4) skal anslås så nøjagtigt som muligt.
Hvis planen gennemføres i 2 etaper  

 må etape 2 først påbegyndes i det år, der er angivet i planen, og først når  

 der er meddelt særskilt  forhåndstilsagn til etapen.
Ved en etape forstås en  

 selvstændig investering.
En stald kan således ikke opføres og derefter  

 indberettes i etaper, hvorimod f.eks. en stald og en lade kan gennemføres i  

 hver sin etape.
Oplysningerne i pkt.
K.5) skal gives på grundlag af den  

 finansieringsplan, der forudsættes at være udarbejdet inden indsendelse af  

 ansøgning om tilskud, herunder på grundlag af lånetilbud.
 Beløbene skal angives som kontantprovenu, og ved lån skal den effektive  

 rente angives.
 Hvis der optages jordbrugslån med afdragsbidrag til finansiering af  

 investeringerne eller dele heraf, skal dette markeres med kryds i højre  

 kolonne.
Summen af beløbene (lån, forhøjelse af kassekredit eller lignende, egne  

 midler, værdien af eget arbejde og andet) skal svare til de samlede  

 investeringsudgifter i pkt.
J.5), idet ikke kun de tilskudsberettigede  

 investeringer skal finansieres.
Punkt L.
Arbejdskraftbehov.
Arbejdskraftbehovet på bedriften er det behov for arbejdskraft, der efter  

 bedriftens karakter er nødvendigt.
Det faktisk anvendte arbejdsforbrug på  

 bedriften er derfor ikke afgørende.
Ved beregningen af arbejdskraftbehovet  

 kan som udgangspunkt anvendes de timesatser, der er anført for de enkelte  

 produktionsgrene i »Håndbog for Driftsplanlægning«, idet der dog  

 skal tages hensyn til højere eller lavere mekaniseringsgrad på bedriften.  

 Anvendes timesatser, der afviger væsentligt fra normsatserne i »Håndbog  

 for Driftsplanlægning«, skal dette nærmere begrundes.
 Efter investeringen skal arbejdskraftbehovet mindst udgøre 900 timer  

  årligt, dog skal behovet udgøre mindst 1.400 timer ved godkendelse af plan  

 nr. 2 eller senere planer.
Punkt M.
Bedriftens hovedproduktionsområde.
Der kan ifølge sagens natur kun sættes eet kryds i hver kolonne  

 henholdsvis under nudrift og efter investering.
Ved bedriftens  

 hovedproduktion forstås den produktion, der giver det største bruttoudbytte,  

 jfr. bruttoudbytte i pkt.
I og S under beregning af dækningsbidrag.
Hvis der  

 er tale om en anden hovedproduktion end de anførte i skemaet, anføres  

 produktionen (f.eks. akvakulturer eller regnormeproduktion) i det tomme felt.
Punkt N.
Husdyrgødning og ensilage m.v.   Kravene i kapitlerne  

 2-8 og § 25 i Miljøministeriets bekendtgørelse nr. 15 af 24. januar 1986 om  

 husdyrgødning og ensilage m.v. (husdyrgødningsbekendtgørelsen) skal ifølge  

 husdyrgødningsbekendtgørelsen senest være opfyldt den 31.  december 1989. Ved  

 etablering af nye anlæg og ved ombygning af eksisterende anlæg skal disse  

 arbejder dog udføres i overensstemmelse med kravene i kapitlerne 3 og 5-8.  

 Bestemmelserne i § 25 cm arealkrav skal endvidere være opfyldt senest på det  

 tidspunkt, hvor dyreholdet udvides eller ejendommen skifter ejer.
For at få godkendt en forbedringsplan skal kravene i kapitlerne 2-8 og §  

 25 i husdyrgødningsbekendtgørelsen være opfyldt ved planens afslutning, dog  

 senest på det tidspunkt, der følger af husdyrgødningsbekendtgørelsen.
Hvis  

 opfyldelse af kravene forudsætter investeringer, skal disse investeringer  

 være medtaget i investeringsoversigten i pkt.
J.
For så vidt angår arealkravet i husdyrgødningsbekendtgørelsens § 25  

 bemærkes, at hvis ejendommens gødningsproduktion er større, end der kan  

 udbringes på ejendommens areal (inkl. forpagtede arealer), skal der foreligge  

 skriftlige aftaler, der sikrer, at den overskydende gødning kan afsættes til  

 anden ejendom, fællesanlæg eller biogasanlæg.
Hvis arealkravet ifølge  

 husdyrgødningsbekendtgørelsen skal være opfyldt på det tidspunkt, hvor  

 forbedringsplanen indgives, skal kopi af de aftaler, som er indsendt til  

 kommunen, vedlægges forbedringsplanen.
Hvis arealkravet først skal opfyldes  

 på et senere tidspunkt, skal kopi af aftalerne indsendes samtidig med  

 indberetning af driftsregnskabet.
 Punkt N skal altid udfyldes , hvis der efter planens gennemførelse vil  

 være husdyr på ejendommen.
Punkt O.
Arealanvendelse.
Den angivne arealanvendelse skal svare til den arealanvendelse, der er  

 forudsat ved beregningerne af arbejdsindkomsten fra bedriften i pkt.
I og S.  

 Arealer, der anvendes til andre produktioner end de trykte i pkt.
O, anføres  

 i de tomme felter.
Punkt P.
Husdyrhold/Gartneriprodukter.
For landbrugets vedkommende anføres husdyrhold i stk. (stambesætning og  

 årsproduktion) og for gartneriets vedkommende arealet i 100 kvadratmeter pr.  

 produktionsenhed.
Der medfølger en kodeliste med eksempler på de  

 produktioner, der kan tænkes aktuelle.
Kodenummeret skal anføres i første  

 kolonne.
Hvis der er tale om produktioner, der ikke er medtaget i kodelisten,  

 anføres de uden kodenummer.
Punkt Q.
Kapitalgrundlag.
 Kapitalværdierne i nudrift skal udtrykke de driftsmæssige handelsværdier,  

 således som disse fastsættes ved udarbejdelse af driftsregnskaber.
 Værdien af besætning kan ikke direkte ansættes til værdien i seneste  

 status, idet værdien skal ansættes for bedriftens gennemsnitlige  

 årsbesætning.
 Beholdninger ansættes til en anslået handelsværdi af normalbeholdningerne  

 svarende til de gennemsnitlige beholdninger i løbet af et år.
 Kapitalværdierne efter investering anføres som handelsværdierne i nudrift  

 med tillæg af samtlige investeringer, og ikke kun de tilskudsberettigede  

 investeringer.
Med hensyn til værdien af besætning bemærkes, at værdien skal ansættes for  

 det antal dyr, der forudsættes at være på bedriften efter investeringen, jfr.  

 skemaets pkt.
P, og værdien kan således  ikke ansættes som værdien i nudrift  

 med tillæg af indkøbte dyr, me n skal tillige tillægges værdien af eget tillæg.
Brugers gældsforpligtelser i nudrift i pkt.
Q.10 anføres med  

 kontantværdien.
Der ses bort fra gæld, der er tinglyst i ejendomme, der ikke  

 er omfattet af planen, og gæld vedrørende anden erhvervsvirksomhed.
Brugers  

 gældsforpligtelser efter investering fastsættes som gældsforpligtelser i  

 nudrift med tillæg af fremmedkapital (både egentlige lån og f.eks. forhøjelse  

 af kassekredit) til finansiering af samtlige investeringer.
 Faktisk betalte renter i nudrift skal angives pr. år, hvilket får  

 betydning, hvis der er stiftet gæld i løbet af et regnskabsår.  Faktisk  

 betalte renter efter investering skal anføres som renter i nudrift med tillæg  

 af renter af fremmedkapital (herunder forhøjelse af kassekredit) til  

 finansiering af investeringerne og med fradrag af det forventede årlige  

 tilskud efter forbedringsloven.
Forrentningen af egenkapitalen ansættes til 3,5% af det i pkt.
Q.11  

 angivne beløb.
 Ved beregningen af standardafskrivninger skal de anvendte  

 afskrivningsprocenter ligge inden for følgende intervaller, med mindre der  

 foreligger specielle forhold.
Bygninger: 2-4% Maskiner og inventar: 10-15% Grundforbedring: 4-12% Væksthuse: 3-9% Hvis andre procenter anvendes, skal nærmere redegørelse anføres i pkt.
T.
Punkt R.
Kapacitetsomkostninger m.v.
Kapacitetsomkostninger i nudrift ansættes til de årlige normale  

 omkostninger.
Kapacitetsomkostningerne i det seneste regnskabsår kan således  

 kun som udgangspunkt lægges til grund, idet der skal korrigeres for unormale  

 forhold i regnskabsåret.
Kapacitetsomkostninger efter investering angives  

 under hensyn til de ændringer, som forbedringsplanen medfører.
Der regnes med  

 samme pris- og omkostningsniveau som i nudrift.
Punkt S.
Beregning af arbejdsindkomst fra bedriften efter  

  forbedringsplanens gennemførelse.
Ved beregningen af bruttoudbytte, stykomkostninger og dækningsbidrag skal  

 der anvendes samme pris- og omkostningsniveau som i nudrift i pkt.
I.  

 Ændringer i beregningen af dækningsbidrag pr. enhed i forhold til nudrift må  

 kun foretages, hvis gennemførelsen af investeringerne kan betinge dette.
Der  

 kan f.eks. være tale om større dækningsbidrag som følge af ny foderteknik og  

 dermed mindre foderforbrug eller om større dækningsbidrag fra marken som  

 følge af vandingsanlæg.
 Spørgsmålet om, hvorvidt arbejdsindkomsten pr. heltidsbeskæftiget efter  

 planens gennemførelse mindst udgør 110 pct. af arbejdsindkomsten pr.  

 heltidsbeskæftiget i nudrift, skal altid besvares.
 Hvis stigningen i arbejdsindkomsten pr. heltidsbeskæftiget udgør mindre  

 end 10 pct., må der nærmere redegøres for om planen er nødvendig for at  

 opretholde indkomsten på det nuværende niveau (mindst 50 pct. af  

 referenceindkomsten). Hvis dette er tilfældet, kan tilskud ydes i forhold til  

 90 pct. af det beløb, der iøvrigt ville være tilskudsberettiget.
Punkt T.
Særlige bemærkninger.
I dette punkt anføres alle oplysninger, der skønnes nødvendige til  

 bedømmelse af forbedringsplanen.
Hvis pladsforhold gør det nødvendigt, kan  

 bilag vedlægges.
Punkt U.
Ansøgers underskrift.
Ansøger skal altid underskrive ansøgningen.
Hvis bedriften eller dele  

 heraf er forpagtet, skal både ejer og forpagter underskrive ansøgningen.
Punkt V.
Den sagkyndiges erklæring.
Kun ansøgninger og forbedringsplaner, der udarbejdes med bistand af en af  

 de af Jordbrugsdirektoratet udpegede sagkyndige konsulenter, vil blive  

 behandlet.
Konsulentnummeret anføres øverst på side 1 i ansøgningen.
Kodeliste til ansøgningsskemaets pkt.
P.
