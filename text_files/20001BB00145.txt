Fremsat den 13. marts 2001 af  

 Ole Sohn (SF), Anne Baastrup (SF), Aage Frandsen (SF),  

 Jes Lunde (SF) og  

 Kaj Stillinger (SF) Forslag til folketingsbeslutning om forlænget dagpengeret til ledige, der ikke har  

 fået den aktivering, de har ret til Folketinget opfordrer regeringen til snarest at  

 fremsætte lovforslag om ændring af lov om  

 arbejdsløshedsforsikring m.v., således at arbejdsløse  

 sikres en forlængelse af dagpengeretten indtil det tidspunkt, hvor de  

 har opnået aktivering i det omfang, de har ret til i henhold til  

  loven.
Bemærkninger til forslaget Det har længe været kendt, at AF,  

 bl.a. på grund af problemer med AMANDA-systemet, ikke har formået  

 at give de arbejdsløse aktivering i det omfang, som lovgivningen giver  

 dem ret og pligt til.
Nye tal fra Arbejdsmarkedsstyrelsen viser klart, at  

 problemerne nu har stået på så længe, at selv en  

 hurtig og radikal forbedring ikke vil kunne forhindre, at arbejdsløse  

 mister dagpengeretten uden at have få den aktivering, de ifølge  

 lovgivningen har ret til.
Situationen er således, at arbejdsløse uden  

 selv at have nogen skyld i form af arbejdsvægring, afvisning af  

 aktiveringstilbud m.v., men på grund af systemets problemer (AMANDA  

 m.v.) nægtes aktivering i det omfang, de har ret til.
Det kan få  

 den konsekvens for den enkelte arbejdsløse, at vedkommende helt mister  

 sin indtægt som følge af overgang til bistandssystemet.
 Accepteres denne situation, accepteres det reelt, at  

 retten og pligten til aktivering for en række ledige forvandles til  

 alene at være en pligt.
For SF er det ikke noget selvstændigt mål at  

 forøge mængden af aktivering til de arbejdsløse.
Hvis de  

 arbejdsløse kan gives en hurtigere, bedre og mere effektiv aktivering,  

 som hurtigt kan bringe dem ud af arbejdsløsheden, er det helt fint.  

 Men dette er åbenlyst ikke tilfældet.
 Løsningen på de akutte problemer er, at  

 arbejdsløse sikres den aktivering, de har ret til, og at aktiveringen  

 har en kvalitet, der kan bringe de pågældende i ordinær  

 beskæftigelse.
Folketinget må nu se i øjnene, at selv med  

 den mest optimistiske tro på reformer og forbedringer af både  

 aktiveringens omfang og kvalitet vil der blive arbejdsløse, som kommer  

 til at betale for bl.a.
AMANDA-problemerne, hvilket er dybt urimeligt.
Det svarer på ingen måde til intentionerne bag  

 den nuværende aktiveringspolitik.
Derfor foreslår SF, at  

 dagpengeretten forlænges med den periode, der kan sikre, at alle ledige  

 har fået den aktivering, de har krav på.
Skriftlig fremsættelse Ole Sohn (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forlænget  

 dagpengeret til ledige, der ikke har fået den aktivering, de har ret  

 til.
(Beslutningsforslag nr.
B 145).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
