 I medfør af § 7 i lov nr. 229 af 19.5.1971 om fremme af byggeriets  

 udvikling fastsætter byggestyrelsen i dette regulativ nærmere regler om  

 virksomheden i Statens Byggeforskningsinstitut.
Instituttets stilling § 1.  Instituttet er en selvstændig institution under  

 boligministeriets ressort.
Efter ministeriets nærmere bestemmelser udøves  

 ministeriets beføjelser af byggestyrelsen.
Instituttet anvender den  

 indregistrerede forkortelse SBI og et indregistreret bomærke.
Formål og opgaver § 2.  Instituttet er et målforskningsinstitut, som ud  

 fra samfundsmæssige helhedssynspunkter skal bidrage til at udvikle byggeriet  

 og det byggede miljø.
 § 3.  Instituttet skal medvirke til at forbedre  

 brugsværdien af byggeriet og det byggede miljø og til at skabe grundlaget for  

 en stadig effektivisering af byggeerhvervet.
 § 4.  Det er et led i instituttets arbejde at  

 udarbejde prognoser for udviklingen, at påpege direkte eller indirekte følger  

 af offentlige forholdsregler og at formulere kriterier for vurdering af  

 tekniske løsninger.
§ 5.  Med henblik på at løse sine opgaver, som de er  

 angivet i loven om fremme af byggeriets udvikling, skal instituttet - afdække behovene for forskning og udviklingsarbejde og prioritere  

 indsatsen - følge udenlandsk forskning og udviklingsarbejde og søge relevante,  

 udenlandske resultater anvendt her i landet efter fornøden tilpasning - gennemføre forsknings-, udviklings- og forsøgsopgaver eller foranstalte  

 sådanne opgaver gennemført og - indarbejde sine resultater gennem publicering, oplysningsvirksomhed,  

 offentlige forskrifter eller på anden måde.
Ledelse § 6.  Bestyrelsen er instituttets højeste myndighed.  

 Bestyrelsen skal fastlægge forudsætningerne for instituttets arbejde og  

 overvåge, at opgaverne løses fagligt og økonomisk forsvarligt.
Bestyrelsens  

 arbejdsopgaver fremgår nærmere af forretningsordenen.
§ 7.  Til at varetage instituttets daglige ledelse  

 ansætter bestyrelsen en direktør og en eller flere vicedirektører, som  

 tilsammen udgør instituttets direktion.
Bestyrelsen ansætter det overordnede  

 personale efter indstilling fra direktionen.
Det øvrige personale ansættes af  

 direktionen eller af den, der bemyndiges dertil af direktionen.
Virksomhed § 8.  Instituttet skal ved samarbejde med andre  

 institutioner medvirke til, at samfundets forsknings- og udviklingsmidler  

 anvendes bedst muligt.
Instituttets arbejde skal søges gennemført i  

 tilknytning til byggeriets og det byggede miljøs parter, myndigheder og  

 brugere.
 § 9.  Instituttet kan påtage sig opgaver for  

 offentlige eller private rekvirenter og modtage betaling herfor.
 § 10.  Instituttet kan yde bistand i forbindelse med  

 forberedelse og gennemførelse af lovgivning, offentlig planlægning og  

 offentligt udvalgsarbejde.
§ 11.  De forsknings- og udviklingsresultater, der  

 opnås gennem instituttets arbejde, er offentligt tilgængelige.
Ved opgaver  

 for rekvirenter kan der, hvor væsentlige hensyn taler derfor, træffes aftale  

 om at begrænse offentliggørelse af data fra undersøgelser, men ikke af  

 videnskabelige resultater.
Organisation § 12.  Der kan i instituttet etableres afdelinger,  

 sektioner og tværfaglige projektgrupper, inden for hvilke beslægtede opgaver  

 kan fremmes og samordnes.
Instituttet kan oprette egne laboratorier og  

 tilskynde til oprettelse af laboratorier, institutter og lignende.
 § 13.  Instituttet kan lade personer udenfor  

 instituttet, firmaer og institutioner bistå ved løsning af opgaver.  

 Instituttet bør tilstræbe en passende fordeling mellem intern og ekstern  

 indsats med sigte på størst mulig fleksibilitet og effektivitet i arbejdet.  

 Om opgaver, der udføres eksternt, oprettes i hvert enkelt tilfælde aftale,  

 hvori ydelse, vederlag og andre vilkår fastsættes.
 § 14.  Der kan i instituttet oprettes sekretariater  

 eller andre enheder, der forestår prøvnings- og godkendelsesordninger.
 § 15.  Instituttet kan nedsætte udvalg eller  

 arbejdsgrupper af repræsentantskabsmedlemmer eller andre til at yde bistand  

 ved formulering og gennemførelse af bestemte opgaver.
 § 16.  Instituttet kan hvert år anvende et beløb til  

 medarbejderes uddannelse, studier og studierejser indenfor instituttets  

 formål og opgaver.
Regnskab og revision § 17.  Instituttets regnskabsår er finansåret.  

 Regnskabet revideres af to at byggestyrelsen udnævnte revisorer, hvoraf den  

 ene skal være statsautoriseret revisor.
Regnskabet skal tillige med en  

 beretning om instituttets virksomhed indsendes til byggestyrelsen inden den  

 1. juli.
Ikrafttræden § 18.  Dette regulativ træder i kraft den 15.2.1983 og  

 afløser boligministeriets regulativ af 17.6.1968 for Statens  

 Byggeforskningsinstitut.
