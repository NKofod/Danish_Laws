 En advokat rejste spørgsmål om momspligten for erklæringer, Legal  

 Opinions, som han afgiver over for Dansk Eksportfinansieringsfond.
 Ved afgivelsen af en sådan erklæring attesterer han som advokat, at  

 låneaftalen mellem fonden som långiver og den udenlandske låntager er gyldig  

 efter dansk ret.
 Der er ikke tale om rådgivning for udenlandsk regning, selv om den  

 udenlandske låntager i sidste instans skal bære udgiften for advokatydelsen i  

 forbindelse med afgivelse af Legal Opinions.
 Dette skyldes, at advokatens ydelse leveres til fonden, som så kræver hans  

 vederlag refunderet af den udenlandske låntager.
 Nævnet traf afgørelse om, at den nævnte advokatydelse er momspligtig efter  

 lovens § 2, stk 2, således at ydelsen ikke kan undtages fra momspligten efter  

 lovens § 2, stk 3, pkt j (som finansieringsvirksomhed).
 Nævnet henviste i denne forbindelse til afgørelse nr 620, hvorefter  

 advokaters ydelser til penge- og realkreditinstitutter i form af redegørelser  

 og analyser til brug i konkrete sager er momspligtige.
