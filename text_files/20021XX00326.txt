Skriftlig fremsættelse (18. marts 2003) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om dansk militær deltagelse i en multinational indsats i  

 Irak.
(Beslutningsforslag nr.
B 118).
 Folketinget meddeler sit samtykke til, at danske militære  

 styrker stilles til rådighed for en multinational indsats i Irak.
USA har taget initiativ til at opbygge en koalition af  

 lande, der om nødvendigt med anvendelse af militære magtmidler vil  

 gennemtvinge  

 irakisk efterlevelse af landets nedrustningsforpligtelser i henhold til FNs  

 resolutioner.
Danmark er blandt den brede kreds af lande, der har modtaget en  

 amerikansk anmodning om militær støtte til denne multinationale indsats.
Regeringen finder, at et dansk militært bidrag til en  

 multinational indsats vil medvirke til at fjerne truslen mod den  

 internationale  

 fred og sikkerhed i regionen.
Et militært bidrag vil samtidig være i  

 overensstemmelse med den hidtidige danske politik over for Irak og med den  

 danske ikke-spredningspolitik i relation til masseødelæggelsesvåben.  

 Endvidere  

 vil et militært bidrag ligge i naturlig forlængelse af den traditionelle  

 danske  

 indsats for at medvirke til at styrke den internationale retsorden.
Det danske styrkebidrag til en multinational militær indsats  

 i Irak vil omfatte en ubåd, en korvet, et lægehold, samt et mindre bidrag af  

 stabs- og forbindelsespersonel.
Styrkebidraget er sammensat på grundlag af en  

 samlet vurdering af omstændighederne, herunder forsvarets muligheder for at  

 bidrage med de militære kapaciteter, som USA har efterspurgt.
Irak har over en årrække substantielt krænket sine  

 nedrustningsforpligtelser i henhold til FNs Sikkerhedsråds resolutioner.  

 Sikkerhedsrådet besluttede imidlertid med resolution 1441 af 8. november 2002  

 at give Irak en sidste chance for at opfylde sine nedrustningsforpligtelser  

 og  

 dermed undgå alvorlige konsekvenser.
Ifølge FNs våbeninspektører har Irak  

 ikke  

 overholdt kravene i resolution 1441 om omgående, betingelsesløst og aktivt  

 samarbejde, og det må derfor konstateres, at Irak dermed har forspildt sin  

 sidste chance i medfør af resolution 1441.
Våbeninspektørerne og det internationale samfund har trods  

 dette i en periode fortsat bestræbelserne på at tilvejebringe et egentligt og  

 frugtbart samarbejde med Irak m.h.p. opfyldelse af landets  

 nedrustningsforpligtelser.
Disse bestræbelser har trods et meget betydeligt  

 internationalt politisk og militært pres vist sig at være forgæves.
 På denne baggrund og på baggrund af erfaringerne fra de  

 seneste 12 års bestræbelser på at nedruste Irak finder regeringen ikke, at  

 der  

 er udsigt til, at yderligere tid til forhandling og inspektion vil kunne  

 frembringe det nødvendige irakiske samarbejde og dermed sikre opfyldelse af  

 landets nedrustningsforpligtelser.
 Regeringen finder det på denne baggrund velbegrundet, at det  

 internationale samfund anvender militære magtmidler til at gennemtvinge  

 opfyldelsen af Iraks nedrustningsforpligtelser.
 Regeringen lægger vægt på, at FNs Sikkerhedsråd tidligere  

 har bemyndiget anvendelse af militær magt mod Irak m.h.p. gennemtvingelse af  

 Sikkerhedsrådets krav og betingelser, og at denne bemyndigelse stadig står  

 ved  

 magt.
