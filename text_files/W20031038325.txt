Klage  

 over at praktiserende læge ikke henviste til udredning hos specialist samt  

 over  

 mangelfuld journalføring og brud på tavshedspligt Nævnet fandt grundlag for at kritisere den  

 praktiserende læges journalføring af konsultationerne i foråret, idet lægen  

 ikke havde noteret baggrunden for patientens henvendelser, samt at han ikke  

 havde noteret sine iagttagelser, overvejelser og behandlingsforslag.
Nævnet fandt ikke grundlag for at kritisere den  

 praktiserende læge for hans behandling af patienten i forbindelse med hendes  

 smerter i hoften.
Nævnet lagde til grund, at lægen ved sin undersøgelse fandt  

 muskulær årsag til symptomerne og henviste hende til fysioterapeut, og da  

 dette  

 ikke virkede, behandlede han hende med en blokade og bestilte en subakut  

 røntgenundersøgelse af hendes lænd.
Nævnet lagde desuden vægt på, at lægen  

 havde henvist patienten til speciallæge i ortopædkirurgi i maj og oktober  

 2000,  

 og at det først var ved konsultationen den 29. september 2000, at der blev  

 fundet tegn på lammelse af foden, og lægen på dette tidspunkt henviste  

 patienten til undersøgelse på reumatologisk afdeling.
Nævnet fandt ikke grundlag for at kritisere den  

 praktiserende læge for at have videregivet oplysninger om, at der måske ville  

 blive rejst en klagesag imod ham.
Nævnet oplyste, at en patient som  

 udgangspunkt  

 har krav på, at en sundhedsperson iagttager tavshed om, hvad de under  

 udøvelsen  

 af deres hverv får kendskab, erfarer eller får formodning om angående  

 helbredsforhold, øvrige rent private forhold og andre fortrolige oplysninger.  

 Nævnet lagde til grund, at lægens blotte oplysning om, at der måske ville  

 blive  

 rejst en klagesag mod ham, ikke var en tavshedspligtbelagt oplysning.
