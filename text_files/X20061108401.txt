Skyggesambeskatning - likvidation Spørgsmål Vil en  

 afregistrering af A i de græske selskabsregistre blive sidestillet med en  

 afhændelse/likvidation efter den tidligere ligningslovs § 33 E, stk. 3,  

 således  

 at afregistreringen ikke påvirker genbeskatningssaldoen for B (UK) Ltd.? Svar Ja, se  

 indstilling og begrundelse.
Beskrivelse af  

 de faktiske omstændigheder B (UK) Ltd. har  

 indtil udgangen af 2004 indgået i den danske sambeskatning, hvorigennem en  

 genbeskatningssaldo  

 er blevet oparbejdet.
 C har fravalgt den  

 nye internationale sambeskatning, hvorfor selskabet fra og med 2005 fører en  

 skyggesambeskatning for de tidligere sambeskattede selskaber fra udlandet.
B (UK) Ltd. og  

 dets tilknyttede datterselskaber har været uden aktivitet siden et frasalg af  

 X  

 aktiviteterne til tredjemand den 1. juli 2001, hvor den samlede afståelsessum  

 beløb sig til 1£.
Beløbet dækkede vel at mærke alle aktiviteterne i B (UK)  

 Ltd.  

 og dets datterselskaber.
Det er ikke tale om interne salg.
Underskuddene i B  

 (UK) Ltd. som har medført genbeskatningssaldoen, er primært oparbejdet frem  

 til  

 og med 2001, hvori salget blev gennemført.
 Da afhændelsen  

 bestod i et salg af aktiviteter har C efterfølgende arbejdet på at  

 likvidere/afhænde  

 samtlige selskaber i den daværende X gruppe, herunder også A.
 A er ejet  

 direkte af B (UK) Ltd. og blev i 2001 sat i likvidation ved  

 generalforsamlingsbeslutning den 31. oktober 2001.
De udpegede  

 likvidatorer Mr.
DK og hans hustru valgte imidlertid at træde tilbage i 2003.
 Siden 2003 har  

 selskabet været uden likvidator.
 Efter græsk ret  

 forventes et selskab under likvidation automatisk afregistreret i de  

 selskabsretlige  

 registre, når selskabet har været i likvidation i 5 år, hvilket for A vil  

 være  

 31. oktober 2006, jf. beskrivelsen nedenfor:
"According to the provisions of Greek Company Law  

 for Societes Anonymes (article 49 par. 6 of Law 2190/1920), the competent  

 Prefecture should proceed with the deregistration of the Company from the  

 Companies' Registry in case the liquidation has not been completed within  

 five (5)  

 years following the commencement of the liquidation.
The continuance  

 (extension) of the liquidation beyond the five-year time period requires a  

 special permission to be granted by the Minister of Development following an  

 application of the Company.
In any case, however, the liquidation cannot  

 exceed  

 the time period of ten (10) years.
The deregistration of the Company from the  

 Companies' Registry will be filed with the Companies' Registry and the  

 relevant  

 announcement will be published in the Official Government Gazette (FEK).  

 Following such publication the Company will cease to have legal personality  

 and  

 thus to exist."  

 Jf.
CP, LLM (Cs græske advokat).
Spørgers  

 eventuelle opfattelse ifølge anmodningen og bemærkninger til  

 sagsfremstillingen B (UK) Ltd. er i  

 besiddelse af en betydelig genbeskatningssaldo, hvorfor det er af stor  

 betydning, at eventuelle afhændelser/likvidationer af datterselskaber ikke  

 udløser genbeskatning hos moderselskabet.
 Det er derfor  

 væsentligt, at afregistreringen af A kan sidestilles med en  

 afhændelse/likvidation efter den tidligere ligningslovs § 33 E, stk. 3.
 A er uden  

 aktivitet, og selskabet har ingen aktiver eller kontantbeholdning, hvorfor  

 selskabet er insolvent.
 I lyset af, at A  

 er insolvent vil et salg af selskabet til tredjemand ikke kunne ske til mere  

 end 0 kr., hvorved der heller ikke vil blive udløst genbeskatning.
 Ligeledes skal  

 det anføres, at en traditionel likvidation heller ikke vil udløse  

 genbeskatning.
 Usikkerheden  

 består primært i, hvorvidt en afregistrering kan sidestilles med en  

 afhændelse/likvidation  

 efter den tidligere ligningslovs § 33E, stk. 3. Set i lyset af selskabets  

 insolvens har man ingen interesse i at anvende betydelige midler på at  

 forlænge  

 den 5 årige likvidationsperiode for at sikre en traditionel likvidation.
 Den automatiske  

 afregistrering efter udløbet af den 5 årige likvidationsperiode medfører  

 ligesom en almindelig likvidation, at selskabet ophører med at eksistere samt  

 at der efter afregistreringen ikke er nogen, som kan agere på vegne af  

 selskabet.  

 Det er endvidere væsentligt at bemærke, at afregistreringen proklameres på  

 samme vis som en likvidation.
 Det er spørgers  

 umiddelbare opfattelse, at afregistreringen har en retsvirkning som bør  

 sidestilles  

 med en likvidation i medfør af den tidligere ligningslovs § 33 E, stk. 3,  

 hvorved afregistreringen ikke udløser genbeskatning i B (UK) Ltd.
 Spørgeren  

 konkluderer følgende:
"Selskabet  

 er insolvent og har været i likvidation i snart fem år uden at likvidationen  

 dog er behørigt afsluttet.
Derfor afregistreres selskabet automatisk efter  

 græsk ret.
I den konkrete situation, hvor selskabet er insolvent, får  

 retsvirkningerne samme effekt som ved en almindelig likvidation.
Det er endvidere  

 væsentligt at gøre opmærksom på, at samtlige aktiver blev solgt for 5 år  

 siden,  

 og likvidationen derefter gik i gang.
De udpegede likvidatorer stoppede  

 imidlertid deres arbejde efter et par år, hvorfor vi nu står i den situation,  

 at selskabet afregistreres, hvis vi ikke foretager os yderligere.
 Da vi ikke har  

 kendskab til nogen kreditorer og selskabet er insolvent, vil en  

 afregistrering  

 være en passende afrunding, hvor vi ikke skulle bruge yderligere midler på  

 noget som reelt er uden værdi, idet retsvirkningerne ved afregistreringen er  

 de  

 samme som likvidationen.
Selskabets juridiske  

 identitet opløses og eventuelle kreditorer kan ikke rejse krav mod  

 moderselskabet,  

 da ingen midler udloddes." Supplerende bemærkninger fra spørgers græske advokat Advokaten  

 oplyser følgende om "retsvirkningerne af en eventuel afregistrering af A  

 (i  

 det følgende benævnt "Selskabet") fra selskabsregisteret foretaget  

 af  

 den kompetente præfekt efter udløb af femårsperioden, uden at likvidationen  

 er  

 (behørigt) gennemført.
 De er specielt  

 interesseret i korte svar på følgende spørgsmål:
1) Selskabet  

 er Dem bekendt insolvent.
Hvis Selskabet imidlertid var solvent, ville  

 aktionæren (B (UK) Ltd.) da modtage nettoprovenuet efter afregistrering? I  

 bekræftende fald, hvad sker der med eventuelle nye krav? 2) Ville  

 eventuelle kreditorer kunne fremsende deres krav til aktionæren (B (UK) Ltd.)  

 som konsekvens af afregistreringen? 3) Hvis  

 Selskabet stadig er registreret hos skattemyndighederne, ville  

 skattemyndighederne da kunne fremsende deres krav til aktionæren (B (UK)  

 Ltd.)? 4) Hvad er  

 konsekvensen af offentliggørelse af afregistreringen? 5) Har  

 offentliggørelsen samme retsvirkning som proklama ved en normal likvidation? Generelt bør De  

 være opmærksom på, at de problemstillinger, der knytter sig til  

 afregistrering  

 af et aktieselskab (SA) fra selskabsregisteret af den kompetente præfekt  

 efter  

 udløb af femårsperioden, uden at en likvidation er (behørigt) gennemført, er  

 temmelig uklare, og at anvendelsen heraf ikke har været prøvet i praksis.
Ad 1. Når  

 likvidationen er (behørigt) gennemført, realiseres selskabets aktiver,  

 fordringerne inddrives og gælden betales.
Hvis der resterer et  

 likvidationsprovenu efter ovenstående er gennemført, udloddes provenuet til  

 aktionærerne i forhold til deres procentvise andel i selskabet efter en  

 generalforsamlingsbeslutning.  

 Derefter afregistreres selskabet fra selskabsregisteret.
Når et selskab  

 afregistreres fra selskabsregisteret efter udløb af femårsperioden efter  

 likvidationen, uden at ovennævnte procedure for en (behørig) gennemførelse af  

 likvidationen følges, overføres selskabets aktiver til aktionærerne i forhold  

 til deres procentvise andel i selskabet.
Hvis der efter afregistreringen  

 dukker  

 kreditorer op, får selskabet normalt ny retskraft og skal genregistreres i  

 selskabsregisteret.  

 Kreditorerne har herefter mulighed for at anlægge sag mod selskabet.
I  

 praksis  

 vil aktionærerne dog kunne fyldestgøre kreditorernes krav direkte.
 Ad 2. Der  

 henvises til svaret i punkt 1 ovenfor.
 Ad 3. Generelt  

 kan skattemyndighederne ikke holde aktionærerne direkte ansvarlig for  

 betaling  

 af skatter (dette direkte ansvar ligger hovedsagelig hos likvidatorerne  

 og/eller de administrerende direktører).
Ad 4. Loven  

 kræver, at der sker offentliggørelse af afregistreringen i statstidende.
Der  

 er  

 fremsat forskellige synspunkter med hensyn til virkningen  

 af offentliggørelse.  

 Ifølge det fremherskende synspunkt og administrationens synspunkt ser det dog  

 ud til, at selskabet efter offentliggørelse ikke længere er et selvstændigt  

 retssubjekt (dvs. det ophører med at eksistere og har således ikke længere  

 rettigheder og forpligtelser).
Ad 5. Vi  

 forstår, at De med proklama mener indkaldelse af kreditorer til at anmelde  

 deres krav i forbindelse med konkursbehandling.
Ifølge græsk  

 selskabslovgivning  

 finder sådan indkaldelse ikke sted i forbindelse med likvidation." Vedrørende  

 spørgsmålet om aktionærerne ville være forpligtet til at betale kreditorerne  

 efter afregistrering af selskabet har advokaten uddybet følgende:
"Det  

 synspunkt er blevet støttet, at hvis aktionærerne har erhvervet aktiver i  

 selskabet, er de normalt forpligtede til at betale selskabets kreditorer på  

 grundlag af bestemmelserne om uretmæssig berigelse.
Synspunktet om, at  

 selskabet i et sådant tilfælde skal fyldestgøre kreditorerne direkte efter  

 det  

 har fået ny retskraft, er dog også blevet støttet.
Under alle omstændigheder  

 vil aktionærerne i sidste ende blive holdt ansvarlige for betaling af  

 kreditorer op til det beløb af selskabets aktiver, de har erhvervet, enten  

 direkte eller indirekte (ved at selskabet har fået fornyet retskraft)." SKATs afgørelse og begrundelse Ved lov nr. 426  

 af 6. juni 2005 (Nedsættelse af selskabsskatten og globalpuljeprincip i  

 sambeskatningen) ændredes reglerne om såvel national som international  

 sambeskatning.
International  

 sambeskatning er ifølge selskabsskattelovens §  

 31 A  

 valgfrit for koncernen.
Vælges international sambeskatning  

 omfatter sambeskatningen alle koncernens selskaber, faste driftssteder og  

 faste  

 ejendomme, der er beliggende i udlandet.
 For de  

 koncerner, der tidligere var omfattet af international sambeskatning, men  

 ikke  

 ønsker international sambeskatning efter de nye regler, er vedtaget en  

 overgangsordning i § 15, stk. 8, i lov nr. 426 af 6. juni 2005, hvorved  

 eventuelle genbeskatningssaldi løbende udlignes i takt med, at det/de  

 udenlandske selskaber indvinder overskud (skyggesambeskatning).
 Af § 15, stk. 8,  

 følger endvidere, at dispositioner, der tidligere udløste genbeskatning efter  

 reglerne i den daværende ligningslovs § 33 E, jf. lovbekendtgørelse nr. 995  

 af  

 7. oktober 2004 fortsat udløser genbeskatning indtil genbeskatningssaldoen er  

 udlignet.
 Af den tidligere  

 ligningslovs § 33 E, stk. 1, fremgik det, at såfremt et udenlandsk selskab  

 udtrådte  

 af sambeskatningen, og det udenlandske selskab i perioden med sambeskatning  

 havde haft underskud, der var fratrukket i andre selskabers skattepligtige  

 indkomst, skulle et beløb svarende til det fratrukne underskud genbeskattes.
 Som en  

 undtagelse hertil fulgte det af § 33 E, stk. 3, at hvis sambeskatningen  

 ophører  

 bl.a. som følge af datterselskabets konkurs eller likvidation - uden at  

 datterselskabets virksomhed helt eller delvis overføres til koncernforbundne  

 selskaber - medregnes højst et beløb svarende til den fortjeneste, som  

 datterselskabet ville have opnået ved ophør af virksomhed og salg til  

 handelsværdi af aktiver, der er i behold hos selskabet ved udløbet af det  

 sidste indkomstår under sambeskatningen, med tillæg af et beløb svarende til  

 skattefri udbytter og aktieavancer hidrørende fra det udenlandske selskab i  

 de  

 seneste fem år af sambeskatningsperioden.
Den begrænsede genbeskatning  

 af underskud gælder dog ikke i de tilfælde, hvor datterselskabets virksomhed  

 i  

 forbindelse med likvidationen helt eller delvist overføres til  

 koncernforbundne  

 selskaber.
I så fald skal der ske fuld genbeskatning af underskud efter den  

 daværende ligningslovs § 33 E, stk. 1, jf. stk. 3.
I nærværende sag  

 lægger SKAT, Store Selskaber, Service vægt på, at B (UK) Ltd. og dets  

 tilknyttede  

 datterselskaber har været uden aktivitet siden et frasalg af X aktiviteterne  

 til tredjemand den 1. juli 2001, hvor den samlede afståelsessum beløb sig til  

 1£.
Beløbet dækkede alle aktiviteterne i B (UK) Ltd. og dets datterselskaber.  

 Der var ikke tale om interne salg.
 Der anses  

 således ikke at være er tale om helt eller delvis afhændelse af selskabets  

 virksomhed til et koncernforbundet selskab.
 På det  

 foreliggende grundlag er det herefter SKATs opfattelse, at den omtalte  

 afregistrering efter græsk ret efter en konkret vurdering kan sidestilles med  

 en likvidation, som netop er karakteriseret ved, at selskabet, herunder dets  

 aktiver og forpligtelser, som helhed ophører med at eksistere.
 Der kan i den  

 forbindelse henvises til Skatteministeriets udarbejdede notat vedrørende L  

 118  

 - 1995/1996 om international sambeskatning m.v., hvoraf det på side 8  

 fremgår:
"Tilsvarende  

 opretholdes det gældende system med justeringer i tilfælde, hvor  

 sambeskatningsophøret skyldes datterselskabets konkurs.
Der skal således ikke  

 ske fuld genbeskatning af fratrukne underskud, hvis det viser sig, at det  

 udenlandske  

 datterselskabs aktiviteter ikke er bæredygtige.
Lovforslaget  

 sikrer således, at fradrag som følge af sambeskatning som hovedregel alene  

 bliver en skattekredit og ikke et endeligt fradrag.
Sambeskatningsinstituttet  

 giver således mulighed for skatteudskydelse - hvis det går godt - og mulighed  

 for endeligt fradrag - hvis det går skidt." Skatterådets  

 afgørelse og begrundelse Skatterådet  

 tiltræder indstillingen fra SKAT.
Skatterådet henviser til den af SKAT  

 anførte  

 begrundelse.
Svaret er  

 bindende for skattemyndighederne i følgende periode Svaret er  

 bindende i 5 år fra afgørelsens dato.
