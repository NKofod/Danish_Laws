Nr BTL 336 Betænkning over Forslag til lov om kommunernes adgang til at erhverve  

 boliger for at fremme udlændinges integration   

 Nr L 336 1992-93, 1. samling Afgivet af Kommunaludvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse uændret .
Et mindretal inden for flertallet (Socialistisk Folkepartis medlem af  

 udvalget) anfører, at ethvert tiltag til at skaffe flere boliger i kommunerne  

 skal støttes.
Derfor vil mindretallet også stemme for lovforslaget.  

 Mindretallet advarer imod at tro, at spredning af udlændinge i sig selv  

 fremmer integration, og at problemer løses ved at flytte rundt med mennesker.  

 For mindretallet er den del af lovforslaget, der giver kommunerne mulighed  

 for positiv særbehandling, ikke særlig tilfredsstillende.
Positiv  

 særbehandling og diskrimination er to sider af samme sag: man  

 forskelsbehandler.
Derfor opfordrer mindretallet ministeren til at følge nøje  

 med i og holde udvalget grundigt orienteret om, hvorledes loven  

 administreres.
 Et mindretal (Det Konservative Folkepartis, Venstres og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Et flertal inden for mindretallet (Det Konservative Folkepartis og  

 Venstres medlemmer af udvalget) ønsker ikke at medvirke til at gøre det til  

 en kommunal opgave at erhverve boliger med det formål at stå som udlejer.
Det  

 er efter flertallets opfattelse en opgave, som skal varetages af de  

 almennyttige boligselskaber såvel som private udlejere.
 Et mindretal inden for mindretallet (Fremskridtspartiets medlem af  

 udvalget) anfører, at det eneste gode, der kan siges om lovforslaget, er, at  

 det er frivilligt, om kommunerne vil påbegynde opkøb af beboelsesejendomme,  

 villaer m.v. til boliger for fremme af integrationen af udlændinge.
 Mindretallet finder, at lovforslaget er helt igennem udansk, og når det  

 anføres, at kommunen også kan opkøbe ejendomme til bolig for danskere, sker  

 dette jo kun for at skabe lighed.
 Man kunne i den forbindelse med rette spørge om, hvorfor der ikke for  

 mange år siden er givet mulighed for, at kommuner kunne købe boliger til  

 danskere, der f.eks. var i en nødsituation.
 Folketinget vil ved lovforslagets vedtagelse bidrage til, at mange  

 kommuner foretager opkøb med betragtelige kommunale udgifter til følge.
 Når det i bemærkningerne til lovforslaget anføres, at der ikke tilsigtes  

 samlede offentlige merudgifter, er dette udtryk for grov manipulation, da det  

 efter mindretallets vurderinger er stensikkert, at lovforslaget vil medføre  

 betragtelige kommunale merudgifter, og man kan så frygte, at disse f.eks.  

 skal spares på ældreområdet.
 Lovforslaget burde aldrig have set dagens lys.
 Det kan være, at kreditforeningerne måske jubler, fordi de nu kan se en  

 mulighed for at få deres ejendomme afsat til kommunerne.
 Et nærliggende spørgsmål vil være, om de danske familier, der bliver udsat  

 for en tvangsauktion, kan få deres respektive kommuner til at opkøbe boligen,  

 så familien kan blive boende til leje.
Erling Christensen (S) Grete Schødts (S) Poul Erik Dyrlund (S) Holger  

 Graversen (S) Klaus Hækkerup (S) fmd.
Peder Sass (S) Jørn Pedersen (S)  

 Pernille Frahm (SF) Torben Rechendorff (KF) Kirkegaard (KF) Per Tærsbøl (KF)  

 Lis Noer Holmberg (V) Erik Larsen (V) Else Winther Andersen (V) Poul Nødgaard  

 (FP) nfmd.
Ebbe Lundgaard (RV) Glønborg (KRF) Centrum-Demokraterne havde ikke medlemmer i udvalget.
