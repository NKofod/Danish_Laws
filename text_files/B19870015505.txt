 I medfør af §§ 4, 8 og 19 i lov nr. 186 af 31. marts 1973 om tilvirkning  

 og forhandling en gros m.m. af mejeriprodukter fastsættes følgende:
Almindelige bestemmelser § 1 .  Denne bekendtgørelse omfatter  

 kvalitetsbedømmelse af smør og mælkekonserves.
 Stk. 2.  Kvalitetsbedømmelse og undersøgelser af prøver,  

 udtaget i medfør af denne bekendtgørelse, forestås af Statskontrollen med  

 Mejeriprodukter og Æg m.m. (i det følgende benævnt Statskontrollen).  

 Bedømmelserne foretages efter aftale med De danske Mejeriers  

 Fællesorganisation ved Statskontrollens afdeling for bedømmelser af  

 mejeriprodukter.
 § 2.  For hvert produktområde nedsættes et rådgivende  

 udvalg, som har til opgave at medvirke ved tilrettelæggelsen af bedømmelserne  

 særligt med hensyn til:
 a. bedømmelsernes antal.
 b. prøvernes behandling og opbevaring.
 c. opdeling af bedømmelserne efter grupper.
 d. udpegning af dommere og sammensætning af dommerholdene.
 e. omfanget af produktions- og handelsorienterede bedømmelser.
 f. tilrettelæggelsen af specialbedømmelser, demonstrationsbedømmelser m.m.
 g. udfærdigelse af dommervejledninger.
 Stk. 2.  Udvalgene, der har 7 medlemmer, sammensættes af  

 repræsentanter udpeget af Statskontrollen (2), De danske Mejeriers  

 Fællesorganisation (1), eksportud valg/brancheorganisationer (1) og  

 produktudvalg (3). Statskontrollen besætter formandsposten og varetager  

 udvalgenes sekretariat.
 § 3.  Prøver, der udtages til bedømmelse efter  

 reglerne i denne bekendtgørelse, udtages på foranledning af Statskontrollen.  

 Udtagelsen kan ske hos mejerivirksomheder, autoriserede eksportører, eller i  

 øvrigt hvor de pågældende mejeriprodukter forefindes under opbevaring eller  

 forsendelse.
 Stk. 2.  Prøverne udtages, mærkes, emballeres og  

 indsendes for virksomhedens regning til bedømmelserne i henhold til nærmere  

 herfor af Statskontrollen udarbejdede forskrifter.
 Stk. 3.  Mejerivirksomhederne, de autoriserede  

 eksportører m.fl., skal være Statskontrollen behjælpelig ved udtagning,  

 emballering og forsendelse af prøverne.
Stk. 4.  Prøverne underkastes efter herom gældende  

 bestemmelser fysiske, kemiske og bakteriologiske undersøgelser.
Såfremt det  

 ved de foretagne undersøgelser konstateres, at produktets sammensætning m.m.  

 ikke svarer til gældende bestemmelser, gøres ansvar gældende over for  

 vedkommende mejeri.
Stk. 5.  Statskontrollen fastsætter efter forhandling  

 med det rådgivende udvalg for det pågældende produktområde bestemmelser om  

 prøvens behandling og opbevaring, herunder bestemmelser om produkternes alder  

 ved bedømmelsen, opbevaringstemperatur, tidsintervallet mellem prøvens  

 modtagelse og bedømmelse, holdbarhedsbedømmelse samt eventuelle supplerende  

 laboratorieundersøgelser.
Det kan pålægges de berørte mejerier at betale  

 udgifterne ved sådanne undersøgelser.
 § 4.  Til enhver bedømmelse indkaldes et dommerhold på  

 mindst 4 dommere, der mindst skal omfatte repræsentanter for eksportører,  

 producenter, samt Statskontrollen.
 Stk. 2.  Bedømmelsen ledes af Statskontrollen.
Stk. 3.  Statskontrollen udpeger dommere til de enkelte  

 bedømmelser og drager omsorg for disses indkaldelse.
Statskontrollen  

 gennemfører løbende kontrol med dommernes egnethed.
 Stk. 4.  Bedømmelses- og undersøgelsesresultaterne  

 sendes snarest muligt til samtlige mejerivirksomheder, hvis produkter har  

 deltaget i den pågældende bedømmelse, samt til autoriserede eksportører.
Smør § 5.  Fra enhver mejerivirksomhed, der har ret til  

 brug af lurmærket på smør jfr. bestemmelserne i den til enhver tid gældende  

 bekendtgørelse om smør, udtages hver uge prøver af virksomhedens produktion  

 af smør i lurmærket emballage til bedømmelse og undersøgelse efter reglerne i  

 denne bekendtgørelse.
Antallet af ugentlige prøver skal mindst udgøre  

 følgende:
Ved fastsættelse af produktionens størrelse regnes med nærmest forudgående  

 mejeriår.
Dog skal der tages hensyn til eventuelle sammenlægninger af  

 smørproducerende mejerivirksomheder.
 Stk. 2.  Mejerivirksomheder, der har ret til brug af  

 lurmærket på smør, men som ikke tilvirker smør mindst 1 gang ugentlig, skal  

 holde Statskontrollen underrettet om produktionsperioderne.
 Stk. 3.  Såfremt Statskontrollen gentagne gange ikke er  

 i stand til at få prøver af smør fra en mejerivirksomhed til bedømmelse, kan  

 retten til brug af lurmærket fratages virksomheden.
§ 6.  Ved bedømmelsen skal hver dommer give hver prøve  

 en karakter med talværdi fra 15 og nedefter til 0 for henholdsvis smørrets  

 udseende, konsistens samt lugt og smag, samt en hovedkarakter, som skal være  

 dommerens samlede indtryk af smørret som handels- eller eksportvare.  

 Hovedkarakteren behøver ikke at være et gennemsnit af de nævnte  

 egenskabskarakterer.
Hver dommer skal gøre bemærkning om de fejl, som  

 konstateres ved enhver prøve smør, der gives karakter 9 eller derunder.  

 Gennemsnittet af de af de enkelte dommere givne hovedkarakterer er  

 bedømmelsens resultat.
Gennemsnitskarakteren skal angives med een decimal.
 § 7.  Såfremt gennemsnittet af hovedkaraktererne for  

 samtlige bedømte prøver af en mejerivirksomheds lurmærkede smør, bedømt ved 5  

 på hinanden følgende bedømmelser er lavere end 9 point fratages retten til  

 brug af lurmærket.
Stk. 2.  Retten til brug af lurmærket fortabes  

 ligeledes, dersom to af de opnåede hovedkarakterer inden for den i stk. 1  

 nævnte periode er på 8 point eller derunder.
Dette gælder dog ikke såfremt de  

 to smørprøver, der ved bedømmelsen har opnået hovedkarakterer på 8 point  

 eller derunder, er fra samme dagsproduktion.
Stk. 3.  Fortabelse af retten til brug af lurmærket  

 stilles dog i bero, såfremt mejerivirksomheden straks efter modtagelse af  

 meddelelse herom fra Statskontrollen retter henvendelse til Statskontrollen  

 med forslag til foranstaltninger, der kan klarlægge årsagerne til og rette  

 fejlene ved mejeriets smørproduktion.
Mejerivirksomheden skal samtidig  

 indvillige i at lade et af Statskontrollen fastsat antal prøver af på  

 hinanden følgende dagsproduktioner kvalitetsbedømme.
 Stk. 4.  Såfremt de gennemførte foranstaltninger ikke  

 inden for en måned fra modtagelsen af mejerivirksomhedens henvendelse kan  

 afsluttes med at prøver på 7 på hinanden følgende dagsproduktioner godkendes  

 som lurmærket smør, træder fortabelsen af retten til brug af lurmærket i  

 kraft.
 Stk. 5.  Omkostninger forbundet med gennemførelsen af de  

 i stk. 3 nævnte foranstaltninger kan kræves afholdt af vedkommende  

 mejerivirksomhed.
§ 8.  Mejerivirksomheder, som i medfør af  

 bestemmelserne i § 7 har mistet retten til brug af lurmærket, og som ønsker  

 at generhverve denne ret, skal over for Statskontrollen fremsætte begæring  

 herom, og prøver af virksomhedens egen smørproduktion udtages herefter ved  

 kontrollens foranstaltning til bedømmelse ved Statskontrollens afdeling for  

 bedømmelser af mejeriprodukter.
Såfremt ingen prøver af virksomhedens smør  

 fra 7 forskellige produktionsdatoer ved mindst to på hinanden følgende  

 bedømmelser får hovedkarakter på under 10, vil virksomheden på ny modtage  

 retten til brug af lurmærket.
 § 9.  Af prøver bestående af detailpakket smør  

 fratages tre pakker til kontrol med smørrets holdbarhed efter udløbet af den  

 på pakkerne angivne holdbarhedsdato.
 Stk. 2.  Holdbarhedsbedømmelsen skal finde sted i  

 forbindelse med førstkommende smørbedømmelse efter udløbet af den i stk. 1  

 omhandlede holdbarhedsdato.
Stk. 3.  Såfremt en prøve smør ved en  

 holdbarhedsbedømmelse får hovedkarakter på 8 eller derunder, pålægges der  

 vedkommende ansvarlige virksomhed en bøde.
Der pålægges ligeledes den  

 ansvarlige virksomhed en bøde, dersom en prøve smør får en karakter for lugt  

 og smag på 6 eller derunder.
Ansvaret pålægges efter bestemmelserne i den til  

 enhver tid gældende bekendtgørelse om smør m.v.
Mælkekonserves § 10.  Fra enhver mejerivirksomhed, der har ret til  

 brug af lurmærket på mælkekonserves, jfr. den til enhver tid gældende  

 bekendtgørelse om mælkekonserves, skal der årligt udtages et antal prøver til  

 bedømmelse efter reglerne i denne bekendtgørelse.
 Stk. 2.  Antal prøver mælkekonserves til bedømmelse  

 fastsættes på grundlag af produktionens størrelse efter følgende  

 retningslinier:
 Stk. 3.  De udtagne prøver mælkekonserves skal bedømmes  

 som »frisk« prøve såvel som »holdbarhedsprøve«.  

 Opbevaringstider og temperaturer fastsættes af Statskontrollen efter  

 forhandling med det rådgivende udvalg for mælkekonserves, jfr. § 2.
§ 11.  Ved bedømmelsen skal hver dommer give hver  

 prøve en karakter med talværdi fra 15 og nedefter til 0 for henholdsvis  

 udseende, konsistens samt for lugt og smag, samt en hovedkarakter, som skal  

 være udtryk for dommerens samlede indtryk af produktet som handels- eller  

 eksportvare.
Hovedkarakteren behøver ikke at være et gennemsnit af de nævnte  

 egenskabskarakterer.
Hver dommer skal gøre bemærkning om de fejl, der  

 konstateres ved enhver prøve, der gives karakter 9 eller derunder.  

 Gennemsnittet af de af de enkelte dommere givne hovedkarakterer er  

 bedømmelsens resultat.
Gennemsnitskarakteren skal angives med een decimal.
Stk. 2.  Såfremt prøver af mælkekonserves af de enkelte  

 arter ved bedømmelse af såvel »frisk« prøve og senere som  

 »holdbarhedsprøve« får hovedkarakter 8 eller derunder, pålægges der  

 den pågældende virksomhed en bøde.
Ligeledes pålægges bøde, såfremt en prøve  

 af mælkekonserves ved bedømmelsen som »holdbarhedsprøve« får  

 hovedkarakter 6 eller derunder.
Ansvaret pålægges efter bestemmelserne i den  

 til enhver tid gældende bekendtgørelse om mælkekonserves m.m.
Særlige bestemmelser § 12.  Ved Statskontrollens afdeling for bedømmelser  

 af mejeriprodukter kan der afholdes særlige bedømmelser af mejeriprodukter  

 efter anmodning fra brancheforeninger o.lign.
 Stk. 2.  Udgifter, der er forbundet med afholdelse af  

 sådanne særlige bedømmelser, pålægges de foreninger og virksomheder, hvormed  

 der er truffet aftale om afholdelse af disse bedømmelser.
 Stk. 3.  Ved sådanne bedømmelser kan Statskontrollen  

 fravige bestemmelserne i denne bekendtgørelse.
 § 13.  Enhver mejerivirksomhed og enhver eksportør kan  

 efter forudgående aftale med bedømmelsesafdelingen indsende prøver af  

 mejeriprodukter til vejledende kvalitetsbedømmelse.
 Stk. 2.  I tilfælde hvor en prøve indsendt til en  

 vejledende bedømmelse ikke findes at opfylde de gældende bestemmelser med  

 hensyn til kvaliteten, pålægges der ikke den ansvarlige virksomhed bøde.
 § 14.  Denne bekendtgørelse træder i kraft den 4.  

 april 1987. Samtidig ophæves bekendtgørelse nr. 223 af 11. juni 1975 om  

 kvalitetsbedømmelse af smør m.m. samt regulativ af 4. marts 1942 for  

 lagerbedømmelse og undersøgelser af dansk smør.
