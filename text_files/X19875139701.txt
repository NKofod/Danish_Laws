 Der klagedes over, at pengeinstituttet havde gjort en panteret i nogle  

 pantebreve gældende for sit tilgodehavende hos trediemand, et anpartsselskab,  

 som klageren havde haft et samarbejde med.
 Tilsynet fandt det ikke i overensstemmelse med god  

 pengeinstitutpraksis, at udvidelsen af panteretten var sket med den  

 efterfølgende tilføjelse på det originale sikkerhedsstillelsesdokument, uden  

 at pengeinstituttet havde sikret sig behørig dokumentation for denne  

 udvidelse.
 Tilsynets skrivelse af 4. september 1987 vedrørende omfanget af en  

 sikkerhedsstillelse.
 Der klagedes over, at pengeinstituttet havde gjort en panteret i nogle  

 pantebreve gældende for sit tilgodehavende hos trediemand, et anpartsselskab,  

 som klageren havde haft et samarbejde med.
Ifølge sikkerhedsstillelsesdokumentet var panteretten udvidet til også at  

 omfatte sikkerhed for enhver forpligtelse for anpartsselskabet.
Denne passus  

 var efterfølgende, men ifølge pengeinstituttet med klagers accept, påført det  

 originale dokument.
 Tilsynet fandt det ikke i overensstemmelse med god pengeinstitutpraksis,  

 at udvidelsen af panteretten var sket med den efterfølgende tilføjelse på det  

 originale sikkerhedsstillelsesdokument, uden at pengeinstituttet havde sikret  

 sig behørig dokumentation for denne udvidelse, f.eks. ved tilsvarende  

 påtegning herom på den til klager udleverede dokumentkopi eller ved en  

 særskilt af klager underskrevet påtegning herom.
