Ligestillingsnævnets afgørelse J.nr.
E. 2.2.0040 Ikke godtgjort, at afskedigelsen af kvinde som havde aborteret to gange inden for seks måneder, skyldtes kvindens ønske om at blive gravid igen. ¬¬Klageren blev ansat hos indklagede i september 2001. I maj 2002 blev klageren gravid, men aborterede i august 2002. Klageren blev i slutningen af august 2002 indkaldt til samtale med indklagede, hvor det blev tilkendegivet, at klagerens arbejdsindsats fortsat ikke gav grundlag for lønforhøjelse.
I efteråret 2002 blev klageren igen gravid og var sygemeldt fra 15. oktober til 25. november 2002, hvor hun igen aborterede.
Klageren var fortsat sygemeldt indtil d. 16. december 2002. Klageren blev opsagt 10. januar 2003. Da klageren ikke var gravid, da afskedigelsen fandt sted, påhvilede det ikke indklagede at bevise, at afskedigelsen ikke var begrundet i graviditet eller barsel efter ligebehandlingslovens § 16, stk. 4. Klageren havde ikke påvist faktiske omstændigheder, der gav anledning til at formode, at der var udøvet direkte eller indirekte forskelsbehandling i henhold til ligebehandlingslovens § 16 a.
Klagen blev derfor ikke taget til følge.
