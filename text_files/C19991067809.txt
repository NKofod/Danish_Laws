Kundgørelse om øvelsesskydning  

 med tjenestevåben 1. Skydningerne.
 Politimesteren (politidirektøren) foranlediger  

 øvelsesskydninger afholdt således:
- med tjenestepistol hvert forår og efterår, - med maskinpistol hvert forår eller  

 efterår.
 Øvelsesskydningerne afvikles efter skydeprogrammerne i  

 "Håndbog for skydeledere".
 2. Sikkerhed.
 Skydningerne må kun ledes af  

 polititjenestemænd, der er i besiddelse af gyldigt "Certifikat for  

 skydeledere i politiet".
 Såfremt en politikreds ikke selv råder over en  

 skydeleder, kan en sådan anvises af regionspolitilederen.
 Før skydningerne skal skytterne modtage grundig  

 instruktion i våbenbetjening, korrekt sigte, åndedræts- og  

 aftræksteknik, indtagelse af de korrekte skydestillinger, samt  

 være orienteret om behandling og omgang med ammunition, således  

 at uheld undgås.
 For at undgå høreskader skal der anvendes  

 høreværn ved al skydning med skarp - og løs  

 ammunition.
 Skydelederen er ansvarlig for, at alle der deltager i  

 skydning, eller som opholder sig i umiddelbar nærhed heraf, har anlagt  

 høreværn.
 Som høreværn må kun benyttes de  

 autoriserede ørebeskyttere (ørepropper eller ørekopper),  

 der udleveres af skydelederen, som samtidig skal vejlede om korrekt  

 anvendelse af høreværnet.
 Ved symptomer på høreskade (nedsat  

 hørelse, øresmerter eller susen for ørerne ud over  

 kortere tidsrum) skal vedkommende lægeundersøges.
 3. Ammunition skivemateriel mv.
 Skydebaner, skivemateriel mv. rekvireres af politimesteren  

 (politidirektøren).
Ammunition til halvårlige øvelsesskydninger  

 udtages af politikredsens egen beholdning.
Ammunition til andre skydninger  

 rekvireres hos regionspolitilederen.
 Fremmed ammunition og løs ammunition må ikke  

 forefindes på skydebanen.
 Erstatning for bortskudt ammunition rekvireres hos  

 politiregionen på blanket P 378.
 Tomme patronhylstre opsamles og afleveres til  

 regionsdepotet.
 Politiregionen rekvirerer erstatningsammunition ved  

 indsendelse af skrivelse med opgørelse over forbrug til  

 Rigspolitichefens afdeling C, Udrustningssektionen.
 4. Pligten til at deltage.
 Politipersonale og jurister med udleveret  

 tjenestevåben har pligt til at deltage i pistolskydningerne.
 Politipersonale under 50 år har pligt til at deltage  

 i maskinpistolskydningerne.
 Politipersonale, der er fyldt 50 år og har  

 gennemgået uddannelse som maskinpistolskytte, skal efter  

 politimesterens bestemmelse deltage i maskinpistolskydning, såfremt  

 særlige forhold i politikredsen - herunder aldersfordeling mv. -  

 tilsiger dette.
 Personale, som udfører tjeneste uden for  

 sædvanlige tjenestested (turnuspersonale og rejseafdeling mv.), skal  

 deltage på det midlertidige tjenestested.
 Personale, der gør tjeneste i rigspolitichefens  

 afdelinger, bortset fra afdeling F., gennemfører  

 øvelsesskydninger under respektive politimestre  

 (politidirektøren).
 5. Indberetningspligt mv.
 Med henblik på kontrol med personale, der udebliver  

 fra pligtige skydninger, skal indberetningsskema (blanket P 384) "Oversigt  

 vedrørende tjenesteskydningspligtige, der ikke har deltaget" udfyldes  

 omhyggeligt, specielt vedrørende fraværsårsag.  

 Fravær af tjenstlige grunde skal uddybes nærmere.
 I øvrigt henvises til brugervejledningen  

 vedrørende "Indberetning om tjenesteskydning", blanket P 385.
 Indberetning om tjenesteskydning (blanket P 384) indsendes  

 til regionspolitilederen, der indsender samtlige indberetninger til  

 Rigspolitichefen.
 Resultatlister (blanket P 383) kan efter skydningernes  

 afholdelse opbevares i politikredsen efter politimesterens bestemmelse.
 Resultatlister (blanket P 383) for personale, som udfører tjeneste  

 uden for sædvanlige tjenestested skal af politimesteren  

 (politidirektøren) straks sendes direkte til skytternes  

 sædvanlige tjenestested.
