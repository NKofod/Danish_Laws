 Bekendtgørelse om ændring af bekendtgørelse om pas mv.
§ 1 I bekendtgørelse nr. 166 af 25. februar 1997 om pas,  

 som senest ændret ved bekendtgørelse nr. 959 af 28. november 2002, foretages  

 følgende ændringer:
 1.  

  

 Efter  

 § 20 indsættes:
 »  

 § 20 a  

  

 . Et barn  

 under 15 år med selvstændigt pas eller selvstændig særlig rejselegitimation  

 kan  

 af den eller dem, der har forældremyndigheden over barnet, kræves slettet af  

 andre personers pas, jf. paslovens § 2 a.
Stk. 2.  

  

 En  

 anmodning om sletning indgives skriftligt til politiet på det sted, hvor  

 indehaveren eller indehaverne af forældremyndigheden har bopæl.
Anmodningen  

 skal være underskrevet af den eller dem, der har forældremyndigheden over  

 barnet, og skal være ledsaget af dokumentation for, at den eller de  

 pågældende  

 har forældremyndigheden over barnet.
Barnets pas skal forevises ved  

 indgivelsen  

 af anmodningen.
 Stk. 3.  

  

 Hvis den  

 eller de personer, der anmoder om sletning, har bopæl i udlandet, indgives  

 anmodningen om sletning til Rigspolitichefen gennem den nærmeste stedlige  

 repræsentation.
 Stk. 4.  

  

 Det pas,  

 hvori et barn ønskes slettet, kan midlertidigt inddrages med henblik på  

 sletning.
Stk. 5.  

  

 Afgørelsen  

 om sletning kan ikke indbringes for anden administrativ myndighed.« § 2 Bekendtgørelsen træder i kraft den 1. juli 2003.
