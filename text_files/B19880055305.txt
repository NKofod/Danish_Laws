 I medfør af § 40 g, stk. 2, jf. § 153, stk. 1, i lov om luftfart, jf.  

 lovbekendtgørelse nr. 408 af 11. september 1985, fastsættes følgende:
Gyldighedsområde § 1.  Denne bekendtgørelse gælder for virksomheder med  

 5 ansatte eller derover, som gør tjeneste som besætningsmedlemmer på  

 luftfartøj.
 Stk. 2.  Ved »besætningsmedlemmer« forstås  

 personer, som i henhold til luftfartsloven eller bestemmelser udfærdiget i  

 medfør af denne er indehaver af certifikat udstedt eller godkendt af Statens  

 Luftfartsvæsen (pilotcertifikat, flymaskinistcertifikat, navigatørcertifikat  

 eller kabinebesætningscertifikat).
 Stk. 3.  En indehaver af certifikat, der har ret til  

 umiddelbart at udøve certifikatets rettighed i en bestemt virksomhed,  

 betragtes som ansat i virksomheden i den periode, som certifikatrettigheden  

 må udøves i den pågældende virksomhed.
Sikkerhedsrepræsentanter § 2.  I virksomheder, der omfattes af § 1, skal de  

 ansatte flyvebesætningsmedlemmer henholdsvis kabinebesætningsmedlemmer hver  

 af deres midte vælge en sikkerhedsrepræsentant for hver luftfartøjstype eller  

 andet hensigtsmæssigt afgrænset arbejdsområde.
Stk. 2.  Valget som sikkerhedsrepræsentant gælder for 2  

 år, dog længst indtil sikkerhedsrepræsentantens ansættelse i virksomheden som  

 flyvebesætningsmedlem henholdsvis kabinebesætningsmedlem ophører.
Afgår  

 sikkerhedsrepræsentanten i løbet af perioden, skal der vælges en ny  

 sikkerhedsrepræsentant.
Hvis den resterende del af valgperioden er mindre end  

 et halvt år gælder valget tillige for næste valgperiode.
Genvalg kan finde  

 sted.
 Stk. 3.  Samtlige ansatte besætningsmedlemmer i  

 virksomheden har valgret og er valgbare ved valg af sikkerhedsrepræsentant.
 Stk. 4.  Det påhviler arbejdsgiveren at sikre, at valg  

 af sikkerhedsrepræsentant kan finde sted i overensstemmelse med stk. 1-3, og  

 at meddele resultatet af valget til Statens Luftfartsvæsen.
 Stk. 5.  Sikkerhedsrepræsentanten er beskyttet mod  

 afskedigelse og anden forringelse af sine forhold på samme måde som  

 tillidsmænd inden for vedkommende eller tilsvarende faglige område.
 § 3.  Arbejdsgiveren afholder udgifterne ved  

 sikkerhedsrepræsentantens hverv og godtgør sikkerhedsrepræsentanten tab af  

 indtægt, herunder ved nødvendig deltagelse i sikkerhedskurser m.v., jf. §§ 4  

 og 5.
 Stk. 2.  Arbejdsgiveren skal give  

 sikkerhedsrepræsentanten lejlighed til at erhverve sig den fornødne viden om  

 eller uddannelse i sikkerhedsmæssige spørgsmål.
 Stk. 3.  Arbejdsgiveren skal give  

 sikkerhedsrepræsentanterne en efter forholdene rimelig tid til at varetage  

 deres pligter i sikkerhedsarbejdet.
 § 4.  Trafik- og Kommunikationsministeren godkender  

 efter indstilling fra Arbejdsmiljørådet for luftfart form, indhold og  

 varighed af de i § 3, stk. 1, nævnte sikkerhedskurser.
 § 5.  Senest 4 uger efter sikkerhedsrepræsentantens  

 valg skal arbejdsgiveren tilmelde denne til et godkendt kursus.
 Stk. 2.  Sikkerhedsrepræsentanten har pligt til at  

 deltage i en uddannelse godkendt efter denne bekendtgørelse.
 Stk. 3.  Undtaget fra stk. 1 og stk. 2 er  

 sikkerhedsrepræsentanter, der i forvejen har gennemgået en uddannelse  

 godkendt efter denne bekendtgørelse.
 Stk. 4.  Kursusafgiften indbetales af arbejdsgiveren til  

 den, der af ministeren er godkendt til at forestå uddannelsen.
Sikkerhedsudvalg § 6.  I virksomheder, der omfattes af § 1, oprettes et  

 sikkerhedsudvalg.
Stk. 2.  Sikkerhedsudvalget består af højst 2  

 sikkerhedsrepræsentanter valgt af flyvebesætningsmedlemmer og højst 2  

 sikkerhedsrepræsentanter valgt af kabinebesætningsmedlemmer.
Arbejdsgiveren  

 udpeger et tilsvarende antal repræsentanter.
 Stk. 3.  Det enkelte sikkerhedsudvalg kan aftale anden  

 sammensætning.
 Stk. 4.  Formanden for udvalget udpeges af  

 arbejdsgiveren blandt udvalgets medlemmer efter indstilling fra disse.
Stk. 5.  Formanden sørger for, at der udarbejdes en  

 liste over, hvem der er medlemmer af udvalget, og at denne sendes til Statens  

 Luftfartsvæsen.
Formanden sørger endvidere for, at de ansatte  

 besætningsmedlemmer i virksomheden bliver bekendt med, hvem der er medlemmer  

 af udvalget.
 Stk. 6.  Formanden skal holde udvalget underrettet om  

 arbejdsmiljøarbejdet og om problemer af arbejdsmiljømæssig art, der opstår  

 mellem møderne.
 § 7.  Sikkerhedsudvalget skal indenfor virksomheden  

 være rådgivende med hensyn til planlægning og gennemførelse af  

 foranstaltninger af betydning for arbejdsmiljøet for tjeneste på  

 luftfartøjer.
Stk. 2.  Sikkerhedsudvalget holder ordinært møde mindst  

 een gang årligt.
Formanden indkalder til mødet med mindst 4 ugers varsel og  

 sørger for, at udvalgsmedlemmerne og øvrige ansatte besætningsmedlemmer gøres  

 bekendt med dagsordenen senest 10 dage før mødet.
Stk. 3.  Ekstraordinært møde skal afholdes på begæring  

 af ethvert af medlemmerne, dog højst hver 2. måned.
Møde skal dog altid  

 afholdes, hvis et flertal af medlemmerne fremsætter begæring herom.
 Stk. 4.  Formanden foranlediger, at der udarbejdes  

 referat af sikkerhedsudvalgets møder.
§ 8.  Statens Luftfartsvæsen skal ved besøg i  

 virksomheden træde i forbindelse med vedkommende sikkerhedsrepræsentanter og  

 repræsentanter for sikkerhedsudvalget.
Disse har fri adgang til at forelægge  

 spørgsmål af arbejdsmiljømæssig art for luftfartsvæsenet.
Straffebestemmelser § 9.  Overtræder en arbejdsgiver denne bekendtgørelse  

 eller påbud, der udstedes i medfør af den, kan der efter § 149, stk. 10, i  

 lov om luftfart pålægges den pågældende bødeansvar, selv om overtrædelsen  

 ikke kan tilregnes ham som forsætlig eller uagtsom.
For sådant bødeansvar  

 fastsættes ingen forvandlingsstraf.
Overgangs- og ikrafttrædelsesbestemmelser § 10.  Bekendtgørelsen træder i kraft ved  

 bekendtgørelsen i Lovtidende.
Samtidig ophæves Ministeriet for Offentlige  

 Arbejders bekendtgørelse nr. 490 af 20. november 1985.
Stk. 2.  Bestemmelsen i § 5, stk. 1, træder dog først i  

 kraft på det tidspunkt, hvor ministerens godkendelse i henhold til § 4  

 foreligger.
For sikkerhedsrepræsentanter, som er valgt forud for dette  

 tidspunkt, regnes fristen efter § 5, stk. 1, fra godkendelsens dato.
