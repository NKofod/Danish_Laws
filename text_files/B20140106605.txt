Bekendtgørelse om ændring af bekendtgørelse om sikkerhed ved bestemte idrætsbegivenheder § 1 I bekendtgørelse nr. 650 af 26. juni 2008 om sikkerhed ved bestemte idrætsbegivenheder, som ændret ved bekendtgørelse nr. 697 af 18. juni 2013, foretages følgende ændringer:
 1. Indledningen affattes således:
»I medfør af § 1, stk. 2, § 4, stk. 6 og 7, § 6, stk. 4, og § 9, stk. 4, i lov nr. 307 af 30. april 2008 om sikkerhed ved bestemte idrætsbegivenheder, som ændret ved lov nr. 736 af 25. juni 2014, fastsættes:« 2. I § 2 indsættes som stk. 6:
»Stk. 6. Sager om autorisation efter denne bekendtgørelse behandles af politidirektøren i Midt- og Vestjyllands Politi, hvis ansøgeren har bopæl i Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds eller Syd- og Sønderjyllands politikreds.
Har ansøgeren bopæl i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds eller Bornholms politikreds, eller har ansøgeren bopæl i udlandet, behandles sagen af politidirektøren i Københavns Vestegns Politi.« 3. I § 3 indsættes efter stk. 2 som nyt stk. 3:
»Stk. 3. Sager om kontrol af en tjenesteyders erhvervsmæssige kvalifikationer behandles af den myndighed inden for politiet, der efter § 2, stk. 6, vil skulle behandle en sag om autorisation.« Stk. 3 bliver herefter stk. 4.
§ 2 Bekendtgørelsen træder i kraft den 1. oktober 2014.
