 Indtil 1. juli 1987 må frø til udsæd af hestebønne, oliehør og  

 opiatvalmue sælges som handelsfrø. Efter denne dato må frø til udsæd af disse  

 arter kun sælges i EF-området, hvis det er certificeret som præ-basissfrø,  

 basisfrø eller certificeret frø. Kategorien handelsfrø for andre arter vil  

 til senere datoer blive inddraget.
Efter EF-kommissionens direktiv af 27. februar 1986 (86/109/EØF) skal  

 kategorien »handelsfrø« for en række arter af foderplanter samt  

 olie- og spindplanter ophøre.
Frø til udsæd af arterne hestebønne, oliehør og  

 opiatvalmue må efter den 1. juli 1987 kun sælges som præ-basisfrø, basisfrø  

 eller certificeret frø. For de øvrige arter, hvor kategorien  

 »handelsfrø« er tilladt, træder bestemmelsen i kraft henholdsvis 1.  

 juli 1989 og 1. juli 1991.
 I nedenstående oversigt er anført de arter, der i henhold til  

 bekendtgørelse om markfrø må sælges som handelsfrø. I oversigten er anført  

 den dato, fra hvilken frø af arterne kun må sælges inden for EF-området, hvis  

 det er certificeret som præ-basis-, basis- eller certificeret frø:
 1. juli 1987: Hestebønne, oliehør og opiatvalmue.
 1. juli 1989: Hundehvene, stortoppet hvene, krybhvene,  

 alm. hvene, engrævehale, draphavre, knoldrottehale, lundrapgræs, stortoppet  

 rapgræs, alm. rapgræs, guldhavre, alm. kællingetand, hvid lupin, smalbladet  

 lupin, gul lupin, humlesneglebælg, alsikekløver og sareptasennep.
 1. juli 1991: Fåresvingel, stivbladet svingel,  

 blodkløver, omvendt kløver, fodervikke og sandvikke.
 Efter den 1. juli 1991 er kategorien »handelsfrø« kun tilladt  

 for arterne: Enårig rapgræs, hanekløver, esparsette, alexandrinerkløver,  

 bukkehorn, ungarsk vikke samt sort sennep.
