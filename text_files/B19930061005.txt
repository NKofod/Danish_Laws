(ingeniørhøjskolerne) (For perioden 1. august 1993 - 31. juli  

 1994) I henhold til § 6, stk. 1, i lov om teknika, jf. lovbekendtgørelse nr. 673 af 29. juli 1992, fastsættes:
Adgangen til uddannelsen § 1.  Om adgangen til diplomingeniøruddannelsen ved  

 teknika henvises til bekendtgørelse nr. 326 af 26. maj 1987 om optagelse ved  

 ingeniøruddannelserne på Danmarks Tekniske Højskole, Danmarks Ingeniørakademi  

 og teknika med senere ændringer samt bekendtgørelse nr. 163 af 12. marts 1992  

 om adgangsbetingelser ved visse videregående uddannelser.
 Stk. 2.  Det enkelte teknikum kan give adgang til  

 uddannelsen for ansøgere med en videregående teknikeruddannelse, hvis  

 ansøgeren har kvalifikationer, der kan sidestilles med adgangskravene, og det  

 skønnes, at ansøgeren vil kunne gennemføre uddannelsen på normeret tid.
Uddannelsens formål og struktur § 2.  Diplomingeniøruddannelsen er en  

 bacheloruddannelse, der skal være et afrundet uddannelsesforløb.
Uddannelsen  

 har til formål at give grundlag for at udøve erhvervsfunktioner ved at  

 omsætte naturvidenskabens og de tekniske videnskabers forskningsresultater  

 til praktisk anvendelse og at danne grundlag for en kandidatuddannelse.
Stk. 2.  Teknikum tilrettelægger bachelorforløbet med et  

 fagudbud med tilvalgsmuligheder, som giver den studerende valgmulighed mellem  

 at afslutte forløbet eller at søge optagelse på civilingeniørstudiets sidste  

 to år.
Optagelsen på civilingeniørstudiet vil bl.a. være betinget af  

 sammensætningen af fagelementerne i bacheloruddannelsen.
 § 3.  Uddannelsens varighed er 31/2 år inklusive 1/2  

 års lønnet ingeniørpraktik.
 Stk. 2.  Studerende med en erhvervsuddannelse eller  

 lignende kan fravælge ingeniørpraktikken.
 Stk. 3.  Teknikum kan godkende, at praktikelementer,  

 gennemført i en tidligere uddannelse, træder i stedet for ingeniørpraktik,  

 eller at ulønnet ingeniørpraktik træder i stedet for lønnet ingeniørpraktik.
§ 4.  De anførte uddannelseslængder angiver det antal  

 årsværk, der skal lægges til grund ved planlægningen af uddannelsen.
Et  

 årsværk er en fuldtidsstuderendes arbejde i et år.
 § 5.  Uddannelsen skal tilrettelægges således, at de  

 studerende kan fuldføre uddannelsen til diplomingeniør på 42 måneder (7  

 semestre), hvoraf ingeniørpraktikken udgør 6 måneder (1 semester).
 § 6.  Der kan inden for uddannelsestiden  

 tilrettelægges kurser i værkstedsteknik i op til i alt 5 ugers varighed for  

 studerende, der ikke har en forudgående erhvervsuddannelse eller tilsvarende  

 forudsætninger.
 § 7.  Det enkelte teknikum fastsætter i  

 overensstemmelse med uddannelsens formål nærmere regler for uddannelsen i en  

 studieordning.
§ 8.  En studieordning skal indeholde regler om Stk. 2.  En studieordning kan indeholde hjemmel for  

 teknikum til at dispensere fra de regler i studieordningen, der alene er  

 fastsat af teknikum.
 Stk. 3.  Studieordninger og ændringer af studieordninger  

 sendes til censorer og Undervisningsministeriet til orientering.
Bedømmelse § 9.  De kvalifikationer, der er erhvervet ved  

 uddannelsen, dokumenteres ved prøver, herunder bedømmelse af skriftlige  

 opgaver.
 Stk. 2.  Prøverne er enten interne eller eksterne.
 Stk. 3.  Mindst 1/3 af uddannelsen skal dokumenteres ved  

 eksterne prøver, og prøveformerne skal sikre, at der sker en individuel  

 bedømmelse af den studerende.
Stk. 4.  Ved bedømmelsen gives enten karakter efter  

 13-skalaen efter de fælles regler om karaktergivning ved de højere  

 uddannelsesinstitutioner eller bedømmelsen Bestået/Ikke bestået.
Bedømmelsen  

 Bestået/Ikke bestået kan højst anvendes ved prøver, der dækker 1/3 af  

 uddannelsen.
 Stk. 5.  Beståede uddannelseselementer kan ikke tages  

 om.
 § 10.  Senest ved udgangen af 2. semester efter  

 studiestart skal den studerende indstille sig til og bestå en prøve for at  

 kunne fortsætte studiet, jf. bekendtgørelse om en 1. årsprøve.
§ 11.  En uddannelse er gennemført, når den studerende Andre bestemmelser § 12.  Et teknikum kan i hvert enkelt tilfælde eller  

 ved almindelige regler godkende, at prøver eller studieelementer, der er  

 bestået eller godkendt ved en anden uddannelsesinstitution, træder i stedet  

 for tilsvarende prøver eller undervisning ved det pågældende teknikum.
§ 13.  Dimittender, der har gennemført  

 ingeniøruddannelsen efter denne bekendtgørelse, har ret til at anvende titlen  

 diplomingeniør med tilføjelse i parentes (akademi) for dimittender, der er  

 optaget på uddannelsen på grundlag af en hf-, hhx-, htx- eller  

 studentereksamen, og (teknikum) for dimittender, der har en  

 erhvervsuddannelse.
Dimittender, der opfylder begge betingelser, kan vælge  

 mellem betegnelserne (akademi) eller (teknikum).
 Stk. 2.  Diplomingeniører har endvidere ret til  

 betegnelsen Bachelor of Engineering (B.E.).
 Klage, dispensation m.v.
§ 14.  Klager over teknikums afgørelser i henhold til  

 denne bekendtgørelse indgives til det pågældende teknikum.
Teknikums  

 afgørelse kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved visse videregående  

 uddannelsesinstitutioner.
 § 15.  Undervisningsministeriet kan dispensere fra  

 bekendtgørelsens regler, når det findes begrundet i usædvanlige forhold.
 Stk. 2.  Undervisningsministeriet kan tillade teknikum  

 at dispensere fra bekendtgørelsens regler inden for nærmere angivne rammer.
 Ikraftræden m.v.
 § 16.  Bekendtgørelsen træder i kraft den 1. august  

 1993 og har virkning fra den 1. august 1993 til den 31. juli 1994.  

 Bekendtgørelsen finder anvendelse på studerende, der optages på  

 ingeniøruddannelsen ved sommeroptaget 1993 og ved vinteroptaget 1993/94.
 Stk. 2.  § 3, stk. 3, i bekendtgørelse nr. 326 af 26.  

 maj 1987 om optagelse ved ingeniøruddannelserne på Danmarks Tekniske  

 Højskole, Danmarks Ingeniørakademi og teknika ophæves.
 Stk. 3.  Studerende, der er optaget inden sommeren 1993,  

 kan vælge at overgå til diplomingeniøruddannelsen efter denne bekendtgørelse.  

 Teknikum fastsætter nærmere regler herom.
