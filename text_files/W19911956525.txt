 En offentlig arbejdsgiver havde pligt til at betale sygedagpenge til  

 lønmodtageren i hele fraværsperioden, selv om lønmodtageren under normale  

 omstændigheder skulle have modtaget arbejdsløshedsdagpenge i en del af  

 perioden.
 SAGSFREMSTILLING:
Kommunen traf afgørelse om, at arbejdsgiveren havde pligt til at udbetale sygedagpenge til lønmodtageren i en periode, hvor pågældende under normale omstændigheder ville have modtaget dagpenge fra arbejdsløshedskassen.
Lønmodtageren var ansat som rengøringsassistent ved det kommunale  

 skolevæsen.
Hun havde frigørelsesattest og kunne derfor modtage supplerende  

 dagpenge fra arbejdsløshedskassen i skolens ferieperioder, hvor hun ikke  

 arbejdede.
Arbejdsgiveren anførte, at lønmodtageren skulle have modtaget arbejdsløshedsdagpenge i juleferien 1990, hvis hun ikke havde været syg, og at kommunens dagpengekontor derfor måtte være forpligtet til at udbetale dagpenge i denne periode.
Det anførtes desuden, at det ville være urimeligt, at en arbejdsgiver kan få ekstraudgifter i forbindelse med udfærdigelse af frigørelsesattester.
 AFGØRELSE:
Arbejdsgiveren har pligt til som offentlig arbejdsgiver at udbetale dagpenge til lønmodtageren i hele fraværsperioden fra den 29.
oktober 1990 til den 4. januar 1991, idet retten til dagpenge fra en offentlig arbejdsgiver består, så længe lønmodtageren er ansat, jf.
 dagpengelovens § 3, stk. 4.
 Dagpengeudvalget tiltræder således kommunens afgørelse.
 (* 1) Offentliggjort af Socialministeriet i SM D-004-92 15/02/1992.
 (* 2) Overført til historisk base ved saneringsrunden oktober 1995.
