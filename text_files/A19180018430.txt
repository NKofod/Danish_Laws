Lov om Udnyttelse af Vandkraften i Gudenaa Vi Christian den Tiende, af Guds Naade Konge til Danmark, etc. etc.  

 Gøre Vitterligt: Rigsdagen har vedtaget og Vi ved Vort Samtykke  

 stadfæstet følgende Lov:
 § 1. Ministeren for offentlige Arbejder bemyndiges  

 til at meddele Viborg Amtsraad og Aarhus Byraad samt de andre Amtsraad og  

 Byraad i Viborg, Aarhus og Randers Amter, som maatte slutte sig til det fra  

 de fornævnte kommunale Bestyrelser allerede fremkomne Andragende,  

 Koncession paa Udnyttelse af Vandkraften i Gudenaa ved Anlæg af et  

 Elektricitetsværk ved Tange og et mindre Værk i nærheden af  

 Kongensbro og ved disse Værkers Drift i 80 Aar fra den Dag at regne, da  

 Værket ved Tange aabnes for Drift.
 I Koncessionen bliver der at optage Bestemmelse om:
a)	at Koncessionshaverne skal forelægge Ministeren  

 fuldstændige Planer til Anlæget med Redegørelse for  

 Sikringen af den til Anlæget og dets Drift fornødne Kapital, og  

 at Anlæget ikke maa paabegyndes, forinden Ministerens Godkendelse heraf  

 foreligger; b)	at koncessionshaverne med hensyn til Anlægets  

 vandbygningstekniske Del skal være underkastede det Tilsyn, som  

 Ministeren foreskriver saavel med Anlægets Udførelse som med  

 dets senere Vedligeholdelse, og være pligtige til at efterkomme ethvert  

 af dette Tilsyn givet Paalæg; c)	 at Koncessionshavernes elektriske  

 Stærkstrømsanlæg i et og alt er underkastet den for  

 saadanne Anlæg til enhver Tid gældende Lovgivning med  

 tilhørende Reglementer m. m. og det deri foreskrevne Tilsyn, ligesom  

 paa den anden Side de i Lov om elektriske Stærkstrømsanlæg  

 Nr. 77 af 19. April 1907 Kap.
III givne Regler om Adgang til  

 Fremførelse af Ledninger m. m. skal finde Anvendelse paa  

 Koncessionshavernes Anlæg; d)	at Koncessionshaverne er pligtige til at godtgøre  

 Statskassen alle Udgifter ved det af Staten førte Tilsyn efter  

 Ministerens nærmere Bestemmelse; e)	at Koncessionshaverne er pligtige til at efterkomme samtlige  

 de Forskrifter, som af Ministeren maatte blive givet til opretholdelse af  

 Fiskeriet i Gudenaa, derunder Tilvejebringelse af Opklækningsanstalter  

 for Fiskeyngel, dog at Koncessionshavernes samlede Udgift til  

 Opførelse af saadanne Fiskerianlæg ikke maa overstige 10,000 Kr.  

 og til deres Drift og Vedligeholdelse ikke over Halvdelen af de virkelige  

 Udgifter og ikke over 1,000 Kr. aarlig; f)	at det forbeholdes Ministeren, saafremt efter hans  

 skøn Hensynet til Pramfart eller Træflaadning paa Aaen maatte  

 gøre det nødvendigt, at paalægge Koncessionshaverne paa  

 egen Bekostning at opføre Anlæg til Prammenes eller Træets  

 Transport over Dæmningerne og at deltage i Udgifterne ved disse  

 Anlægs Vedligeholdelse og Drift med Halvdelen.
Saadanne Anlægs  

 Udførelse kan dog ikke forlanges paabegyndt, før der er stillet  

 betryggende Sikkerhed for Tilvejebringelsen af den anden Halvdel af  

 Udgifterne til Anlægenes Vedligeholdelse og Drift; g)	at det forbeholdes Ministeren efter Forhandling med  

 Landbrugsministeren at bestemme, at al Jagt og Fiskeri med undtagelse af  

 Lystfiskeri skal være forbudt paa de Arealer, hvor Vandet af  

 Koncessionshaverne opstemmes for at danne Reguleringsbassin; h)	at Koncessionshaverne er pligtige til paa egen Bekostning at  

 træffe alle de Sikrings- og Reguleringsforanstaltninger, som deres  

 Anlæg skønnes at nødvendiggøre, samt til at holde  

 Aaens løb fra Silkeborg  til Bjerringbro oprenset efter de derom til  

 enhver Tid givne Forskrifter; i)	at Anlæget ved Tange skal paabegyndes inden 2 Aar efter  

 Koncessionens Meddelelse og være fuldført inden en af Ministeren  

 fastsat Frist; k)	at der sikres samtlige Elektricitetsværker i Randers, Viborg  

 og Aarhus Amter Adgang til at faa leveret Strøm fra Anlægene,  

 dog at Elektricitetsforsyningsselskaber, som dannes af Beboerne i de  

 Anlægene nærmest liggende Kommuner, skal være forlods  

 berettigede til Forsyning med den fornødne Elektricitet til Lys og  

 Kraft for Landbrug og Haandværk.
De nærmere Vilkaar, Takster og  

 Regler for Elektricitetens Fordeling skal være underkastede Ministerens  

 Godkendelse; l)	at Koncessionshavernes Anlæg skal være  

 underkastede de Regler, som Ministeren maatte fastsætte angaaende  

 Samarbejde med andre Elektricitetsværker; m)	at Koncessionshaverne kun med Ministerens Samtykke kan  

 overdrage den dem meddelte Koncession til andre; n)	at de for Koncessionshavernes eller deres Successorers, jfr.  

 foranstaaende Post m), Udnyttelsen af Koncessionen gældende  

 Vedtægter skal være godkendte af Ministeren; o)	at enhver Medindehaver af Koncessionen og alle under  

 Koncessionshaverne ansatte skal have dansk Indfødsret og være  

 danske Undersaatter; p)	at Spørgsmaalet om, hvorledes der ved  

 Koncessionstidens Udløb bliver at forholde med Koncessionshavernes  

 Anlæg, til den Tid bliver at fastsætte ved Lov, og q)	at der, naar ikke længere mindst Halvdelen af den i  

 Koncessionshavernes Anlæg anbragte Kapital ejes af Kommuner, skal  

 være forbeholdt Staten Adgang til at overtage Anlægene ved  

 Ekspropriation efter Lovgivningens almindelige Regler.
§ 2. Enhver er pligtig at afgive den Grund, som er  

 nødvendig til Gennemførelse af de Anlæg, der i henhold  

 til en i medfør af foranstaaende § 1 given Koncession er godkendte af  

 Ministeren for offentlige Arbejder, samt til at finde sig i de  

 Indskrænkninger i og Ulemper for Driften af hans Ejendom, som deraf  

 maatte være en Følge, alt imod fuld Erstatning, der bliver at  

 fastsætte efter de for Afstaaelse af Jord m. v. til Jernbaner ved  

 Forordningen af 5. Marts 1845 foreskrevne Regler.
Overensstemmende med  

 Forskrifterne i denne Forordning bliver det at afgøre, hvilken Del af  

 Erstatningen der, hvis Jorden bruges af en anden end Ejeren, skal  

 tillægges Brugeren.
I Tilfælde, hvor Ekspropriation af en del af  

 en Ejendom i væsentlig Grad vil forringe Brugsværdien af den  

 øvrige del af Ejendommen, kan paa Ejeren derom nedlagt Paastand  

 Koncessionshaverne tilpligtes at erhverve hele Ejendommen.
§ 3. Til Afgørelse om alle  

 Spørgsmaal om Foranstaltninger i og ved Gudenaa, der er en  

 følge af Gennemførelsen af de Anlæg, som Ministeren for  

 offentlige Arbejder i medfør af Koncessionen har godkendt, og at de  

 herom fastsatte Bestemmelser vedrørende Fiskeriet, jfr. § 1 e) og g),  

til endelig Ordning af Retsforholdet til samtlige Lodsejere og  

 fiskeberettigede og til Fastsættelse af Erstatninger for  

 Afgivelse af Jord, Ejendomsindskrænkninger og Ulemper samt Ophør  

 af eller Indskrænkning i Fiskerirettigheder, nedsættes der af  

 Ministeren for offentlige Arbejder med skønsom Hensyntagen til den  

 fornødne Sagkundskab en Kommission (Gudenaa-Kommissionen), der ved  

 sine Forhandlinger har at følge de i Lov af 30. December 1858 for  

 Landvæsenskommissioner fastsatte Regler, jfr. for Fiskerisagers  

 vedkommende Lov om Ferskvandsfiskeriet Nr. 317 af 2. Juni 1917 § 11,  

 næstsidste Punktum.
Den endelige Fastsættelse af Erstatning for  

 Ejendomsindskrænkninger, Skade og Ulemper, foraarsaget ved Vandets  

 Opstemning, kan af den paagældende Ejer kræves udsat til et Aar  

 efter Anlægets Fuldførelse.
Kommissionens afgørelser angaaende Erstatningsspørgsmaal  

 kan saavel af Koncessionshaverne som af de erstatningsberettigede indankes  

 til endelig Afgørelse ved en Overlandvæsenskommission, jfr.
Lov  

 af 30. December 1858.
 Kommissionen skal kunne tilkende de Kommuner, der lider Tab ved  

 oversvømmede Arealers unddragelse fra Skattepligt uden paa anden maade  

 at opnaa tilsvarende fordele ved Koncessionshavernes Anlæg, en passende  

 Erstatning herfor.
 Alle Erstatninger bliver at udrede af Koncessionshaverne, der ligeledes  

 godtgør Statskassen de med Gudenaa-Kommissionen forbundne Omkostninger  

 efter derom af Ministeren for offentlige Arbejder fastsatte Regler.
§ 4. Naar den i § 1 omhandlede Koncession  

 udfærdiges, kan den i Lov angaaende Farten paa Gudenaa mellem Silkeborg  

 og Randers af 30. Januar 1861 § 1 omhandlede Aabestyrelse ophæves ved  

 kgl.
Anordning, ved hvilken der derhos kan foretages de Ændringer og  

 Modifikationer i nysnævntes Lovs Bestemmelser samt i Lov Nr. 89 af 31.  

 Marts 1915 om Fiskeri i Randers Fjord og Gudenaa m. m., som efter indhentet  

 Betænkning fra Gudenaa-Kommissionen skønnes formaalstjenlige  

 under Hensyn til de Koncessionshaverne tillagte Rettigheder og paalagte  

 Forpligtelser.
 Hvorefter alle vedkommende sig have at  

 rette.
