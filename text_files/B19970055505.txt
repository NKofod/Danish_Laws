 I henhold til § 3, stk. 2, § 5 og § 22, stk. 3 i lov om lægemidler, jf.  

 lovbekendtgørelse nr. 656 af 28. juli 1995 med senere ændringer, fastsættes:
 § 1.  Forhandling af de lægemidler, der er opført i  

 bilag 1, 2 og 3 til bekendtgørelsen, er ikke forbeholdt apoteker.
 Stk. 2.  Lægemiddelstyrelsen kan stille krav om, at det  

 enkelte lægemiddels etiket, pakningsstørrelse og emballage skal godkendes af  

 Lægemiddelstyrelsen.
 § 2.  De foderlægemidler, der er opført i bilag 1,  

 pkt. 7 og 8, må kun forhandles og udleveres fra en virksomhed, der har  

 Lægemiddelstyrelsens godkendelse hertil, jf. bekendtgørelse om fremstilling  

 og forhandling m.v. af foderlægemidler til fisk samt bekendtgørelse om  

 fremstilling og forhandling m.v. af foderlægemidler til dyr.
 § 3.  Kun blodbanker og bloddepoter, der er godkendt  

 af Lægemiddelstyrelsen i medfør af§ 8, stk. 1, i lov om lægemidler, kan i  

 overensstemmmelse med en læges anvisning forhandle og udlevere de lægemidler,  

 der er opført i bilag 2, pkt. 5.
 § 4.  Virksomheder, der udelukkende oplagrer,  

 forhandler og udleverer lægemidler, der er opført i bilag 2, pkt. 1-4 er for  

 så vidt angår disse lægemidler ikke omfattet af bestemmelserne i § 8, stk.  

 1-3, i lov om lægemidler.
 § 5.  De lægemidler, der er opført i bilag 3, pkt.  

 1-8, kan udover på apoteker og sygehusapoteker oplagres på og udleveres fra  

 skadestuer på offentlige sygehuse til skadestuer eller andre afdelinger på  

 andre offentlige sygehuse.
 Stk. 2.  Skadestuer på offentlige sygehuse, der  

 udleverer lægemidler, der er opført i bilag 3, pkt. 1-8, til andre skadestuer  

 på offentlige sygehuse, er for så vidt angår disse lægemidler ikke omfattet  

 af bestemmelserne i § 8, stk. 1-3, i lov om lægemidler.
 Stk. 3.  Lægemiddelstyrelsen skal underrettes om  

 priserne på de lægemidler, der er omfattet af stk. 1.
 § 6.  Det militære forsvar kan til oplæg i  

 beredskabslagre indkøbe lægemidler uden for apoteker.
 Stk. 2.  Indkøb og oplagring af hvert enkelt parti  

 lægemidler kræver Lægemiddelstyrelsens godkendelse.
 § 7.  Bekendtgørelsen træder i kraft den 1. september  

 1997.
 Stk. 2.  Bekendtgørelse nr. 345 af 30. maj 1995 om  

 lægemidlers fritagelse fra apoteksforbehold ophæves samtidig.
