 Landsskatteretskendelse af 11/10 2001.
Forening  renter af værdipapirer og driftskapital Foreningen A klager for indkomstårene 1998 og 1999 over, at de  

 stedlige skattemyndigheder har forhøjet den skattepligtige indkomst med  

 renter  

 og udbytte af kapital.
 Det er oplyst, at foreningen er skattepligtig efter reglerne i  

 selskabsskatteloven § 1, stk. 1, nr. 6, og det fremgår af foreningens  

 vedtægter  

 bl.a., at foreningens formål er at virke for udviklingen af håndværk og  

 industri, samt støtte samarbejdet mellem disse indbyrdes og med andre  

 erhvervsgrene i X og omegn i bestræbelserne på at sikre en løbende udvikling  

 af  

 den lokale erhvervsstruktur i overensstemmelse med områdets fysiske  

 ressourcer.
Det er videre oplyst, at foreningen ejer en ejendom, der  

 udlejes.
Resultatet ved driften af ejendommen opgøres i et særskilt  

 ejendomsregnskab, og nettoresultatet af dette regnskab er herefter indgået i  

 foreningens opgørelse af skattepligtig indkomst ved erhvervsmæssig  

 virksomhed.  

 I 1997 var der et overskud ved ejendommens drift på 120.840 kr., i 1998 var  

 der  

 et underskud på 410.347 kr. og i 1999 et underskud på 371.821 kr.
I  

 ejendomsregnskabet indgår renteudgifter vedrørende prioritetsgæld i  

 ejendommen.
 Det er endvidere oplyst, at prioritetsgælden i ejendommen i 1998  

 blev forøget med ca. 5.300.000 kr., og at provenuet fra denne låneoptagelse  

 blev anvendt til anskaffelse af kreditforeningsobligationer og  

 investeringsbeviser.  

 Disse obligationer indgår ved foreningens opgørelse af anlægskapital, og  

 renter  

 og udbytte fra disse værdipapirer er ved indkomstopgørelsen anset som renter  

 og  

 udbytte af anlægskapital og derfor ikke medregnet ved opgørelsen af  

 foreningens  

 skattepligtige indkomst.
Den kommunale skatteforvaltning har anset renteindtægter og udbytter  

 fra foreningens beholdning af værdipapirer for skattepligtige.
Det er til  

 støtte herfor bl.a. anført, at udlejningen af foreningens ejendom må anses  

 for  

 erhvervsmæssig virksomhed omfattet af selskabsskattelovens § 1, stk. 1, nr.  

 6,  

 jf. selskabsskatteloven § 1, stk. 4. Renter af erhvervsmæssig driftskapital  

 skal medregnes ved opgørelsen af et eventuelt overskud ved erhvervsmæssig  

 virksomhed, jf. cirkulære nr. 136 af 7.11.1988, pkt. 52. De obligationer og  

 investeringsbeviser, der er erhvervet i 1998 for det provenu, der er opnået  

 ved  

 belåning af ejendommen, er et led i selve erhvervsvirksomheden, og renter og  

 udbytte heraf er derfor skattepligtige.
Der er herved videre henvist til, at  

 der overføres midler fra foreningen til ejendommen til finansiering af  

 driftsunderskud og afdrag på prioritetsgæld i ejendommen.
I 1999 er beløbet  

 opgjort til 691.443 kr.
Denne overførsel har alene været mulig som følge af  

 overførsel af låneprovenuet fra ejendommen til foreningen i 1998, idet  

 egenkapitalen  

 uden for ejendommen ved udgangen af 1997 udgjorde 520.884 kr.
Da  

 obligationerne  

 og investeringsbeviserne er blevet brugt til finansiering af  

 erhvervsvirksomheden, skal de betragtes som driftskapital, og afkastet skal  

 medregnes med opgørelsen af den skattepligtige indkomst.
 Foreningens revisor har nedlagt påstand om, at der alene sker  

 forhøjelse med 60.000 kr. for 1998 og 120.000 kr. for 1999.
Til støtte herfor har han bl.a. anført, at foreningen er enig i,  

 at der til den skattepligtige indkomst skal medregnes en forrentning af den  

 erhvervsmæssige driftskapital i relation til foreningens virksomhed med  

 udlejning af ejendommen.
Foreningen er imidlertid ikke enig med  

 skatteforvaltningen med hensyn til definition og opgørelse af denne  

 driftskapital.
I relation til foreningens formål i henhold til vedtægterne er  

 al kapital at betragte som anlægskapital  dog bortset fra en mindre  

 uvæsentlig  

 driftskapital til varetagelse af foreningens administration.
Ejendommen blev  

 overdraget til en fond den 1.5.2000, og indtil dette tidspunkt var den en del  

 af den bundne anlægskapital og udgjorde således i 1998 og 1999 en  

 gren af  

 foreningen.
Den skattemæssige driftskapital skal efter foreningens opfattelse  

 defineres som den kapital, der er nødvendig og tilstrækkelig til drift af  

 ejendommen.
Den skattemæssige driftskapital er den kapital, som sikrer, at  

 virksomheden kan virke som en selvstændig enhed  og kun den.
Begrebet  

 en  

 gren af virksomheden findes tilsvarende i fusionsskatteloven,  

 hvor der i  

 forbindelse med gennemførelse af tilførsel af aktiver tales om  

 en gren af  

 virksomheden, og hvor det kræves, at den likvide driftskapital i grenen  

 er  

 tilstrækkelig til, at grenen kan virke som en selvstændig enhed.
Begrebet  

 en  

 gren af virksomheden må kunne anvendes analogt ved definitionen af den  

 skattemæssige driftskapital i dette tilfælde.
Foreningens revisor har  

 herefter  

 på baggrund af de faktisk realiserede tal i henhold til årsregnskaberne  

 opgjort  

 den skattemæssige driftskapital til 2.000.000 kr., idet han hertil videre har  

 bemærket, at ved overdragelsen af ejendommen pr. 1.5.2000 til en nystiftet  

 fond  

 blev der tillige overdraget aktiver og gældsposter, som naturligt vedrørte  

 grenen af virksomheden.
Herunder blev der overdraget 1.830.220  

 kr. i form af  

 likvider og obligationer, som blev anset for at være den nødvendige og  

 tilstrækkelige driftskapital i den nye fond.
Det må derfor konkluderes, at  

 2.000.000 kr. er den nødvendige og tilstrækkelige driftskapital, som er  

 tilknyttet ejendommen.
Denne driftskapital skal herefter forrentes til 6 %  

 p.a.  

 i perioden 1.7.1998  1.5.2000, og han har således beregnet  

 renteindtægterne af  

 denne kapital til 60.000 kr. for 1998 og 120.000 kr. for 1999.
Revisor har supplerende bl.a. anført, at foreningen anser sig  

 som en enhed  uden opdeling i to kasser/afdelinger  en  

 industriforening og en  

 ejendom.
Foreningen anser hele kapitalen som værende anlægskapital som en  

 enhed  

 analogt til erhvervsfondsloven, som ikke giver mulighed for opdeling af  

 grundkapitalen i flere afdelinger.
Begrebet driftskapital er derfor kun  

 relevant i relation at definere den skattemæssige forrentning, som vedrører  

 den  

 erhvervsmæssige gren.
 Landsskatteretten skal  

 udtale:
Ifølge selskabsskattelovens § 1, stk. 1, nr. 6, jf. stk. 4 er  

 foreningen skattepligtig af indtægter ved erhvervsmæssig virksomhed.
Ifølge  

 punkt 52 i cirkulære nr. 136 af 7.11.1988 skal renter af erhvervsmæssig  

 driftskapital medregnes ved opgørelsen af et eventuelt overskud ved  

 erhvervsmæssig virksomhed, ligesom tilsvarende renteudgifter vil kunne  

 fradrages.
I perioden efter, at der blev optaget et yderligere lån med  

 sikkerhed i den omhandlede ejendom, har ejendommen givet underskud   

 ikke  

 mindst på grund af de forøgede renteudgifter ved lånet, der er medtaget ved  

 opgørelsen af resultatet af ejendommens drift.
Det bemærkes videre, at det  

 ikke  

 ses at være bestridt, at låneprovenuet blev anvendt til investering i  

 obligationer og investeringsbeviser.
Det fremgår endvidere, at en del af  

 renteindtægterne fra disse værdipapirer blev anvendt til finansiering af  

 underskuddet ved ejendommens drift.
Under disse omstændigheder finder retten, at der er en sådan  

 forbindelse mellem den erhvervsmæssige virksomhed med udlejning af  

 ejendommen,  

 og foreningens indtægter fra beholdningen af værdipapirer, at det er med  

 rette,  

 at disse er medregnet ved opgørelsen af foreningens skattepligtige indkomst  

 efter selskabsskattelovens § 1, stk. 1, nr. 6, jf. stk. 4, idet yderligere  

 bemærkes, at der ikke ses at være grundlag for at foretage en opdeling af  

 formuen.
Der er herved bl.a. henset til, at udgifterne til den del af  

 foreningens virke, der ikke er erhvervsmæssig, alene udgør et beskedent beløb  

 i  

 forhold til foreningens renteindtægter og ejendommens drift.
De påklagede  

 ansættelser vil derfor være at stadfæste.
