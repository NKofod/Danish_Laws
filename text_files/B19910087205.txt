 I medfør af § 8 e i lov om offentlige myndigheders registre, jf.
lovbekendtgørelse nr. 654 af 20. september 1991 og efter indhentet udtalelse fra Registertilsynet, fastsættes:
Almindelige bestemmelser § 1.  De typer af edb-registre, der er nævnt i kapitel  

 2, undtages fra bestemmelserne i § 4, stk. 2 og 3, jf. § 5, § 6 samt § 7,  

 stk. 1-3, i lov om offentlige myndigheders registre.
Det gælder dog ikke,  

 hvis registret indeholder oplysninger om rent private forhold, jf. lovens §  

 9, stk. 2.
 Stk. 2.  En statslig myndighed, der opretter et  

 register, der er omfattet af stk. 1, skal inden 4 uger efter oprettelsen  

 anmelde registret til Registertilsynet med angivelse af registrets formål,  

 personkreds, dataindhold og størrelse.
Stk. 3.  Registre omfattet af stk. 1, der føres for en  

 kommunal myndighed, kan oprettes i henhold til beslutning fra vedkommende  

 kommunalbestyrelse.
Kommunalbestyrelsen kan bemyndige et kommunalt udvalg  

 eller den kommunale forvaltning til at træffe afgørelse om oprettelsen.
 Stk. 4.  Forinden et enkeltkommunalt register, som er  

 omfattet af stk. 1, tages i brug, skal den, der opretter registret, udarbejde  

 en beskrivelse af registrets formål, personkreds, dataindhold og størrelse,  

 der kan danne grundlag for den i stk. 5 nævnte indberetning.
Stk. 5.  Kommunalbestyrelsen skal hvert kvartal  

 udarbejde en oversigt over de registre, der er oprettet i kommunen i henhold  

 til stk. 1. Oversigten skal indeholde den i stk. 4 nævnte beskrivelse af  

 registret.
Oversigten indsendes inden 4 uger efter kvartalets udløb til  

 Registertilsynet.
 Stk. 6.  Finansministeren skal inden 4 uger efter  

 godkendelsen af et fælleskommunalt register anmelde registret til  

 Registertilsynet med angivelse af registrets formål, personkreds, dataindhold  

 og størrelse.
 § 2.  Registrene kan, foruden de i kapitel 2 opregnede  

 oplysningstyper, indeholde enhver ikke fortrolig oplysning,  

 identifikationsoplysninger, herunder personnumre, samt oplysninger om  

 betaling til og fra en offentlig myndighed, jf. lovens § 8 a og § 8 b.
§ 3.  Samkøring af registre, omfattet af kapitel 2, må  

 ikke finde sted, jf. dog lovens § 4, stk. 3, § 6, stk. 4, og § 7, stk. 3, om  

 samkøring efter forudgående fastsættelse af forskrifter.
Det gælder dog ikke  

 samkøring, som udelukkende foretages med henblik på uddrag i statistisk eller  

 videnskabeligt øjemed eller med henblik på opdatering af  

 identifikationsoplysninger og betalingsoplysninger.
 § 4.  Registertilsynet kan bestemme, at der under  

 hensyn til et registers formål, personkreds, dataindhold, størrelse og  

 anvendelsesområde skal udfærdiges forskrift for registret.
 Stk. 2.  Registertilsynet kan bestemme, at anmeldelser  

 og indberetninger efter § 1, stk. 2, 5 og 6, skal ske på nærmere angiven  

 måde, herunder ved anvendelse af blanketter, som er udfærdiget af  

 Registertilsynet.
Registertyper Miljøsystemer § 5.  Registre, der anvendes til tilsyn og kontrol i  

 henhold til miljø-, olie- og kemikalieaffalds-, affaldsdepot-, råstof-,  

 sandflugt-, skov-, jagt-, naturfrednings- og levnedsmiddellovgivningen, og  

 som ikke indeholder andre end følgende oplysninger om erhvervsdrivende og  

 erhvervsvirksomheder, jf. dog § 2:
Personaleadministrationssystemer § 6.  Registre, der anvendes til administration af  

 personaleforhold for personer, der virker eller har virket i offentlig  

 tjeneste eller hverv, og som ikke indeholder andre end følgende oplysninger,  

 jf. dog § 2:
Undervisningssystemer § 7.  Registre, der anvendes til administration og  

 planlægning af undervisning, og som ikke indeholder fortrolige oplysninger om  

 værger og personale og ikke andre end følgende oplysninger om elever, jf. dog  

 § 2:
Bibliotekssystemer § 8.  Registre, der anvendes ved administration af  

 udlån m.v. på biblioteker, og som ikke indeholder andre end følgende  

 oplysninger om låneren, jf. dog § 2:
 Civilforsvarssystemer m.v.
 § 9.  Registre, der anvendes ved administration af  

 lokale civilforsvar, og som ikke indeholder andre end følgende oplysninger om  

 tjenestegørende eller mobiliseringspligtige personer ved civilforsvaret, jf.  

 dog § 2:
 § 10.  Registre, der anvendes til administration af  

 kontrol med brandfarlige bygninger m.v., og som alene indeholder følgende  

 oplysninger om ejeren eller brugeren af bygningen, jf. dog § 2:
Erhvervsregistre § 11.  Registre, der anvendes til administration af  

 erhvervs- eller beskæftigelsesfremmende foranstaltninger, og som ikke  

 indeholder andre oplysninger end oplysninger, som den registrerede selv har  

 afgivet, eller som den registrerede har givet skriftligt samtykke til  

 registreringen af, jf. dog § 2.
Offentlige servicesystemer § 12.  Registre, der anvendes til administration af  

 ordninger vedrørende udbringning af mad, og som ikke indeholder andre end  

 følgende oplysninger om de personer, der indgår i madordningen, jf. dog § 2:
 § 13.  Registre, der anvendes ved administration af  

 ventelister til offentlige institutioner m.v., og som ikke indeholder andre  

 end følgende oplysninger om ansøgeren eller barnet, jf. dog § 2:
Ikrafttræden § 14.  Bekendtgørelsen træder i kraft den 1. januar  

 1992. Samtidig ophæves bekendtgørelse nr. 120 af 11. marts 1988 om undtagelse  

 af visse offentlige edb-registre fra bestemmelserne om oprettelse af  

 registre.
