Kendelse fra Pressenævnet i sag nr.  

 84/2002 [En mand   K] har klaget til Pressenævnet over, at  

 Ekstra Bladet har offentliggjort nævnets kendelse i sag nr. 69/2002 i  

 strid med medieansvarslovens § 49, 2. pkt.
I medfør af medieansvarslovens § 49 pålagde  

 Pressenævnet ved kendelse af 14. august 2002 Ekstra Bladet at  

 offentliggøre et resumé af kendelsen i anledning af en artikel  

 bragt i Ekstra Bladet den 26. juni 2002. Den 21. august 2002 bragte bladet  

 nævnets kendelse.
Kendelsen var placeret ved siden af en omtale af en  

 sag, som var blevet behandlet på samme nævnsmøde den 14.  

 august 2002 (sag nr. 66/2002), og hvor nævnet ikke havde fundet  

 anledning til at udtale kritik af bladet.
Nævnets kendelse og bladets  

 omtale af den anden sag var ledsaget af overskrifterne "OPGIVET  

 SAG" og "STRID OM DIREKTØR", der var angivet med fede  

 typer, og placeret i samme rubrik under en fælles overskrift  

 "KENDELSER FRA PRESSENÆVNET".
 Pressenævnet pålagde i medfør af  

 medieansvarslovens § 49 den ansvarshavende redaktør af Ekstra Bladet  

 at offentliggøre følgende:
 "Kendelse fra Pressenævnet:
 Den 26. juni 2002 bragte Ekstra Bladet en omtale af en  

 netop afsluttet retssag, som [K] havde anlagt mod bladets ansvarshavende  

 chefredaktør og to journalister.
 [K] har klaget til Pressenævnet, idet han finder, at  

 bladet har tilsidesat god presseskik.
 Pressenævnet lægger på baggrund af  

 sagens oplysninger til grund, at påtalen mod klager for  

 overtrædelse af straffelovens § 108, stk. 1, blev opgivet, idet videre  

 forfølgning ikke kunne ventes at føre til domfældelse,  

 jf. retsplejelovens § 721, stk. 1, nr. 2, ligesom forholdet blev anset for  

 forældet, jf. straffelovens § 93, stk. 1, nr. 3.
Nævnet finder, at artiklens omtale af dette  

 spørgsmål ikke er korrekt, idet det ikke i artiklen angives, at  

 Rigsadvokaten efter forelæggelse for justitsministeren   udover  

 begrundelsen om forældelse   tillige ved afgørelsen om  

 påtaleopgivelse lagde til grund, at videre forfølgning ikke  

 kunne ventes at føre til, at klager blev fundet skyldig til straf.
Det  

 er nævnets opfattelse, at læseren må få det indtryk,  

 at klager alene undgik en straffesag på grund af  

 spørgsmålet om forældelse.
Nævnet finder, at bladet  

 herved har handlet i strid med god presseskik og udtaler sin kritik.
Nævnet finder endvidere, at bladet inden  

 offentliggørelsen burde have undersøgt, hvorvidt dommen var  

 anket eller påtænktes anket.
Ved at undlade dette har bladet  

 tilsidesat god presseskik, og nævnet udtaler tillige på dette  

 punkt sin kritik.
 København den 14. august 2002.
Axel Kierkegaard, Aage Lundgaard, Tage Clausen og Kirsten  

 Dyregaard." Klageren har anført, at bladet har forsinket  

 offentliggørelsen af resumeet af Pressenævnets kendelse med fem  

 dage, hvilket ikke opfylder kravet fra nævnet om, at  

 offentliggørelsen skal ske "snarest muligt". Det  

 bemærkes i den forbindelse, at der er tale om et dagblad, der udkommer  

 alle ugens dage.
Offentliggørelsen er således i strid med  

 medieansvarslovens § 49, 2. pkt.
Det må lægges til grund, at  

 bladet   i lighed med klager   modtog nævnets kendelse med posten  

 fredag den 16. august 2002. Bladet havde således rigeligt med tid til  

 at nå en offentliggørelse den følgende dag.  

 Offentliggørelsen skete imidlertid først onsdag den 21. august  

 2002. Klager har henvist til nævnets afgørelser i sag nr.  

 99/1997 og 137/1997.
Klageren har videre anført, at  

 offentliggørelsen af resumeet af nævnets kendelse ikke er  

 foretaget som pålagt af nævnet, dvs. uden kommenterende  

 tilføjelser i teksten og nøjagtig således som teksten er  

 angivet.
I offentliggørelsen af resumeet er således med fede  

 typer indsat overskriften "OPGIVET SAG". Denne tekst fremgår  

 ikke af nævnets offentliggørelsespålæg og er derfor  

 en kommenterende tilføjelse indsat af bladet.
Tilføjelsen er  

 endvidere en direkte vildledning af læserne, da den er usand, hvilket  

 bladet var bekendt med.
Sagen var netop ikke "opgivet", men anket  

 til Østre Landsret.
Ligeledes er overskriften ikke i overensstemmelse  

 med nævnets pålæg, idet teksten i overskriften er  

 "KENDELSER FRA PRESSENÆVNET". Ligeledes er det  

 første ord herefter, ordet "Den", helt udeladt i bladets  

 tekst.
Bladet har også på dette punkt tilsidesat  

 medieansvarslovens § 49, 2. pkt.
Klageren har endelig anført, at resumeet af  

 kendelsen ikke er placeret på en så fremtrædende måde  

 i bladet, som det med rimelighed kan forlanges.
Resumeet er anbragt ved siden  

 af en redaktionel omtale af en anden klagesag over bladet, hvor nævnet  

 ved kendelse af 19. juni 2002 afgjorde, at bladet ikke havde handlet i strid  

 med god presseskik.
Efter klagers opfattelse er der i nærværende  

 sag en så enorm diskrepans i forhold til  

 offentliggørelsesmåden af artiklen den 26. juni 2002 og  

 offentliggørelsen af nævnets kendelse, at klager har vanskeligt  

 ved at forestille sig, at offentliggørelsen af kendelsen overhovedet  

 kunne foretages på en mindre fremtrædende måde.
Udover  

 placeringen allerbagest i bladet   før sex- og massageannoncerne   er  

 der tale om et bevidst forsøg på at sløre og  

 utydeliggøre, at det drejer sig om et enkeltstående  

 resumé af en kendelse fra nævnet.
Bladet har på en helt  

 uanstændig måde ved brug af en række tekniske og  

 redaktionelle manipulationsmuligheder nærmest gjort teksten fra  

 nævnet usynlig for bladets læsere.
Klager har henvist til  

 nævnets afgørelse i sag nr. 110/2000, hvor nævnet ses at  

 have ændret praksis i sin fortolkning af medieansvarslovens relevante  

 bestemmelser.
Klageren har sammenfattende anført, at da bladet  

 således har tilsidesat samtlige de muligheder, der eksisterer for  

 overtrædelse af medieansvarslovens § 49, 2. pkt., er der tale om en  

 sådan grovhed, at nævnet bør udtale alvorlig kritik af  

 bladet, ligesom det kræves, at nævnets resumé genoptrykkes  

 i bladet i overensstemmelse med medieansvarslovens bestemmelser.
Nævnet  

 bør i den forbindelse over for bladet specifikt angive, på  

 hvilke nærmere betingelser genoptrykningen skal finde sted.
Efter  

 klagers opfattelse bør nævnets afgørelse i sag nr.  

 59/1992 kunne finde analog anvendelse ved afgørelsen af  

 nærværende sag.
Bladet har anført, at klagen over, at man skulle  

 have forsinket offentliggørelsen af Pressenævnets resumé  

 med 5 dage, er absurd.
Fredag den 16. august 2002 modtog bladets  

 ansvarshavende chefredaktør nævnets kendelse.
Han havde  

 imidlertid først tid til at ekspedere sagen den følgende  

 arbejdsdag mandag den 19. august 2002. Chefredaktøren havde modtaget  

 fire kendelser fra Pressenævnet, hvoraf han bragte to i udgaven for  

 tirsdag den 20. august 2002 og to i avisen for onsdag den 21. august 2002.  

 Kravet om, at offentliggørelsen skal ske "snarest muligt",  

 er dermed opfyldt.
Bladet har videre anført, at klagerens  

 udlægning af hensigten med overskriften, hvormed der helt neutralt  

 henvises til anklagemyndighedens opgivelse af sagen imod klager, savner  

 mening.
Sædvanligvis bringes alene overskriften "Kendelse fra  

 Pressenævnet", men da der her foreligger to afgørelser, som  

 bladet gerne vil meddele læserne, har de fået hver deres neutrale  

 overskrift.
Såfremt disse overskrifter var undladt, ville teksterne  

 have fremtrådt uindbydende.
Bladet har endelig anført, at Pressenævnet  

 ikke beskæftiger sig med, hvorledes nævnets kendelser placeres i  

 de enkelte medier.
Som tidligere nævnt er nærværende  

 kendelse ligefrem fremhævet med en neutral overskrift, ligesom den er  

 anbragt på en toneplads, der påkalder sig læserens  

 opmærksomhed.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
Efter medieansvarslovens § 49 kan Pressenævnet  

 pålægge redaktøren for det indklagede massemedie snarest  

 muligt at offentliggøre en kendelse i et af nævnet nærmere  

 fastlagt omfang.
En sådan offentliggørelse skal ske uden  

 kommenterende tilføjelser og på en så fremtrædende  

 måde, som det med rimelighed kan forlanges.
Med hensyn til tidspunktet for offentliggørelsen af  

 nævnets kendelse fremgår det af sagens oplysninger, at bladet  

 modtog kendelsen fredag den 16. august 2002, og at denne blev bragt i bladet  

 onsdag den 21. august 2002 i det 5. nr. af bladet, der udkom efter  

 modtagelsen af kendelsen.
Nævnet finder, at bladet burde have bragt  

 kendelsen tidligere end sket, og nævnet udtaler i den anledning sin  

 kritik.
Offentliggørelse af en kendelse skal bringes under  

 den overskrift, som er angivet i pålægget, "Kendelse fra  

 Pressenævnet". Bladet offentliggjorde imidlertid kendelsen under  

 en fremhævet overskrift "Opgivet sag". Kendelsen blev bragt i  

 en rubrik, hvor der tillige var omtale af en anden sag.
Rubrikken havde en  

 ikke fremhævet fælles overskrift "Kendelser fra  

 Pressenævnet". Den fremhævede overskrift "Opgivet  

 sag" kan tilmed give anledning til misforståelse af kendelsens  

 indhold.
Nævnet pålægger derfor bladet at foretage en ny  

 offentliggørelse af nævnets kendelse af 14. august 2002 i sag  

 nr. 69/2002 med den overskrift, der fremgår af  

 pålægget.
 På samme side som offentliggørelsen af  

 nævnets kendelse bragte bladet en omtale af en anden sag, hvor  

 nævnet fandt, at bladet ikke havde tilsidesat god presseskik.  

 Nævnet finder ikke grundlag for at udtale kritik i anledning af dette,  

 men finder, at det er i strid med pålægget, at omtalen af den  

 anden sag blev bragt i samme rubrik og under en fælles overskrift.
 Nævnet har i øvrigt ingen bemærkninger  

 til bladets placering af nævnets kendelse.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet:
I medfør af medieansvarslovens § 49  

 pålagde Pressenævnet ved kendelse af 14. august 2002 Ekstra  

 Bladet at offentliggøre et resumé af kendelsen i anledning af  

 en artikel bragt i Ekstra Bladet den 26. juni 2002. Den 16. august 2002  

 modtog Ekstra Bladet nævnets pålæg om  

 offentliggørelse.
Den 21. august 2002 bragte bladet nævnets  

 resumé.
 [K] har efterfølgende klaget til  

 Pressenævnet, idet han finder, at nævnets kendelse er  

 offentliggjort i strid med medieansvarslovens § 49, idet bladet har bragt  

 nævnets kendelse for sent.
 Pressenævnet udtaler:
Efter medieansvarslovens § 49 kan Pressenævnet  

 pålægge redaktøren for det indklagede massemedie snarest  

 muligt at offentliggøre en kendelse i et af nævnet nærmere  

 fastlagt omfang.
En sådan offentliggørelse skal ske uden  

 kommenterende tilføjelser og på en så fremtrædende  

 måde, som det med rimelighed kan forlanges.
Med hensyn til tidspunktet for offentliggørelsen af  

 nævnets kendelse fremgår det af sagens oplysninger, at bladet  

 modtog kendelsen fredag den 16. august 2002, og at denne blev bragt i bladet  

 onsdag den 21. august 2002 i det 5. nr. af bladet, der udkom efter  

 modtagelsen af kendelsen.
Nævnet finder, at bladet burde have bragt  

 kendelsen tidligere end sket, og nævnet udtaler i den anledning sin  

 kritik.
København, den 23. oktober 2002 Niels Grubbe, Finn Rowold, Kaare R.
Skou og Kirsten  

 Dyregaard." Afsagt den 23. oktober 2002.
