Konvertible obligationer Reference : LV 1994 S.G.2.4.6.5 S.G.1.5 Ligningsrådet blev spurgt om følgende:
 Spørgsmål :
1. Det ønskes bekræftet, at en forlængelse af de  

 konvertible obligationer ikke vil få indflydelse på hverken  

 obligationsindehaveren eller selskabets skattemæssige situation.
Det  

 vil sige, at såvel selskabet som obligationsindehaverne bliver  

 beskattet, som om konverteringstidspunktet oprindelig var aftalt til det  

 efter forlængelsen fastsatte tidspunkt.
 2. Såfremt spørgsmål 1 besvares benægtende,  

 ønskes de skattemæssige konsekvenser for henholdsvis selskabet  

 og obligationsindehaverne oplyst.
 Svar :
 1 og 2 - se vedlagte sagsfremstilling og begrundelse.
 Sagsfremstilling og begrundelse :
 A A-S, der p.t. har en aktiekapital på 15,1 mio. kr., ejes af B A/S  

 med 79,5 pct. og advokat A med 20,5 pct..
 Selskabets to direktører tegnede i november 1992 konvertible  

 obligationer i selskabet ved indbetaling af henholdsvis kr. 1.300.000 og kr.  

 650.000 til pari kurs.
 Følgende hovedbetingelser er fælles for de konvertible  

 obligationer:
På nuværende tidspunkt har obligationsindehaverne og selskabet  

 drøftet en forlængelse af obligationerne, hvilket skal  

 forstås således, at man ønsker at udskyde det eventuelle  

 konverteringstidspunkt 3-5 år.
I den mellemliggende periode vil man  

 fortsætte forrentningen i henhold til den oprindelige aftale.
Der er  

 således i forhold til de nuværende konvertible obligationer alene  

 tale om, at tidspunktet, hvor obligationsindehaveren kan vælge  

 konvertering, flyttes fra 31.12.1995 til 31.12.1998, 1999 eller 2000, hvilket  

 endnu ikke er aftalt.
 Ligningsrådet skal udtale:
 Ved konvertible obligationer forstår man et gældsbrev, der  

 giver långiveren ret, men ikke pligt til at konvertere sin fordring til  

 aktier i selskabet på et senere tidspunkt.
 Obligationerne kan skattemæssigt kun ligestilles med aktier,  

 så længe de er konvertible.
Sker der en ændring i de aftalte vilkår, er udgangspunktet, at  

 der foreligger en ny aftale.
Hvis der foreligger en ny aftale, må de  

 skattemæssige konsekvenser heraf vurderes på dette tidspunkt,  

 herunder om de konvertible obligationer opfylder mindsterentekravet på  

 "udstedelsestidspunktet", gældsbrevets kursværdi m.v.
 Ligningsrådet finder, at en forlængelse af de konvertible  

 lånevilkår indebærer en så væsentlig  

 ændring af de konvertible obligationer, at de må anses for  

 indfriet på det tidspunkt, hvor der indgås endelig og bindende  

 aftale om forlængelse.
 Afståelsessummen for de nuværende konvertible obligationer  

 anses at være handelsværdien af de nye konvertible  

 obligationer.
 Der henvises i øvrigt til pkt. 11.2.1 i cirkulære nr. 137 af  

 19.7.1994 om aktieavancebeskatning.
