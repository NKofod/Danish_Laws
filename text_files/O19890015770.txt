Resumé A's førtidspensionssag blev afgjort i Den Sociale Ankestyrelse.
 A anmodede om aktindsigt i ankestyrelsens referat af møde i hans  

 pensionssag, men fik afslag under henvisning til, at der var tale om et  

 internt  

 arbejdsdokument.
 Mødereferatet i A's sag indeholdt - ud over oplysninger, som  

 tjente til at identificere sagen - alene oplysninger om ankestyrelsens  

 beslutning om afgørelsen af sagen.
Det var således ombudsmandens opfattelse, at mødereferatet var  

 omfattet af retten til aktindsigt efter forvaltningslovens § 13, nr. 1.  

 Ombudsmanden gjorde ankestyrelsen bekendt med sin opfattelse og henstillede  

 til styrelsen at træffe en ny afgørelse vedrørende A's anmodning om  

 aktindsigt.
Herefter sendte ankestyrelsen A en kopi af mødereferatet. (J. nr.  

 1989-729-040).
 Aktindsigt i mødereferat.
 A klagede over, at Den  

 Sociale Ankestyrelse havde afslået at give ham aktindsigt i et referat af  

 møde i ankestyrelsen om A's pensionssag.
Den Sociale Ankestyrelse  

 meddelte A, at han ikke kunne få aktindsigt i referatet.
Ankestyrelsens  

 afgørelse var truffet med henvisning til, at retten til aktindsigt ikke  

 omfatter internt arbejdsmateriale, og at ankestyrelsen ikke havde fundet  

 grundlag for at udlevere referatet til A.
 I anledning af A's klage til  

 mig henviste ankestyrelsen bl.a. til, at referatet fra mødet alene refererede  

 til den trufne beslutning.
 Jeg udtalte følgende i en  

 skrivelse til A:
 "Det kan ikke give mig  

 anledning til bemærkninger, at ankestyrelsen har anset det pågældende  

 dokument  

 for et internt arbejdsdokument i forvaltningslovens forstand, (jf.  

 forvaltningslovens § 12, stk. 1, nr. 1).
 Det er imidlertid ikke  

 ethvert internt arbejdsdokument, der kan undtages fra retten til aktindsigt.  

 En del interne arbejdsdokumenter er således efter bestemmelserne i  

 forvaltningslovens § 12, stk. 2, og § 13 omfattet af retten til aktindsigt.
 Forvaltningslovens § 13  

 indeholder bl.a. følgende bestemmelse:
"Retten til aktindsigt  

 omfatter uanset bestemmelserne i § 12 interne arbejdsdokumenter, som  

 foreligger  

 i endelig form, når 1) dokumenterne alene  

 gengiver indholdet af myndighedens endelige beslutning vedrørende en sags  

 afgørelse, ..." I bemærkningerne til  

 forvaltningslovens § 13 henvises der til den tilsvarende bestemmelse i  

 offentlighedslovens  

 § 8. I bemærkninger hertil er bl.a. anført følgende om bestemmelsen:
 "...
 Bestemmelsen i nr. 1 omfatter  

 dokumenter, der alene gengiver indholdet af myndighedens endelige beslutning  

 vedrørende en sags afgørelse.
Det forudsættes herved, at  

 dokumentet ikke tillige indeholder oplysning om myndighedens overvejelser  

 vedrørende beslutningen eller i øvrigt er af foreløbig karakter, som f.eks.  

 koncepter, der først udarbejdes, efter at vedkommende - typisk kollegiale -  

 myndighed  

 har truffet sin afgørelse.
F.eks. vil en beslutningsprotokol - i modsætning  

 til voterings- og forhandlingsprotokoller - være omfattet af bestemmelsen i  

 nr. 1. Såfremt beslutningen alene består i tiltrædelser af en indstilling,  

 vil adgangen til aktindsigt også omfatte denne, i det omfang det er  

 nødvendigt  

 for at få kendskab til beslutningens indhold.
Det vil formentlig i praksis  

 navnlig sige indstillingens konklusion " Mødereferatet i Deres sag  

 indeholder ingen oplysninger om ankestyrelsens overvejelser i sagen.
Som også  

 anført af styrelsen indeholder referatet - udover oplysninger, der tjener til  

 at identificere sagen - alene oplysning om ankestyrelsens beslutning om  

 afgørelsen af Deres sag.
 Mødereferatet i Deres sag er  

 således omfattet af retten til aktindsigt efter forvaltningslovens § 13, nr.  

 1.
Jeg har gjort ankestyrelsen  

 bekendt med min opfattelse.
Samtidig har jeg henstillet til styrelsen af  

 træffe  

 en ny afgørelse vedrørende Deres anmodning om aktindsigt.
..." I et brev af 4. maj 1990  

 meddelte ankestyrelsen mig, at ankestyrelsen nu havde sendt A en kopi af  

 mødereferatet.
 Jeg meddelte Den Sociale  

 Ankestyrelse, at jeg ikke foretog videre i sagen.
