Fremsat den 9. november 2000 af Keld  

 Albrechtsen(EL) og Helge Bo Jensen(EL) Forslag til folketingsbeslutning om suspension af EU-Middelhavsassocieringsaftalen med  

 Israel Folketinget opfordrer regeringen til i EU at  

 foreslå, at EU suspenderer den indgåede  

 Middelhavsassocieringsaftale mellem EU og Israel, indtil Israel overholder  

 artikel 2 i aftalen.
Bemærkninger til forslaget Den 21. februar 1997 godkendte et stort  

 flertal her i Folketinget EU-aftalen med Israel - på grundlag af  

 beslutningsforslag nr.
B 7, som blev fremsat den 2. oktober 1996.
Forud var gået en lang behandling i Folketingets  

 Europaudvalg, hvor udenrigsministeren havde besvaret en lang række  

 spørgsmål, bl.a. fra Enhedslistens side.
Enhedslistens  

 indstilling var, at det var et helt forkert signal at sende Israel, at man  

 indgik en sådan associeringsaftale med landet, selv om Israel  

 førte en hård undertrykkelsespolitik over for  

 palæstinenserne i de besatte områder og behandlede det store  

 palæstinensiske mindretal inden for Israels grænser som  

 andenklasses borgere.
 Forslagsstillerne henviste dengang til artikel 2 i  

 associeringsaftalen, hvor det hedder:
 »Forbindelserne mellem parterne samt alle bestemmelserne i  

 denne aftale bygger på respekten for menneskerettighederne og de  

 demokratiske principper, som ligger til grund for deres interne og  

 internationale politik, og som udgør et væsentligt element i  

 aftalen«.
 Desuden skrev udenrigsministeren dengang i sine  

 bemærkninger til B 7:
»Respekten for de demokratiske principper og for  

menneskerettighederne udgør et væsentligt element for  

 partnerskabet.
I  tilfælde af den ene parts misligholdelse vil den  

 anden part i medfør af aftalens bestemmelser kunne træffe  

 passende foranstaltninger.
Manglende overholdelse af aftalens  

 væsentligste elementer vil således kunne føre til  

 suspension af aftalen«.
 Forslagsstillerne sagde, at en ratifikation af Folketinget  

 af denne aftale var det samme som at godkende den israelske politik.  

 Heroverfor mente nogle fra det store flertal, som i sidste ende godkendte  

 aftalen, at man skulle vedtage den og bruge den proces, som ville  

 følge i sporet på aftalen, til at presse Israel til at standse  

 undertrykkelsen af den palæstinensiske befolkning.
Forslagsstillerne er af den opfattelse, at udviklingen  

 mildt sagt ikke har vist det ønskede resultat.
Derfor bør  

 Danmark i EU arbejde for og direkte foreslå, at EU suspenderer den  

 indgåede aftale med henvisning til de kontinuerlige israelske  

 overtrædelser af artikel 2 i den indgåede aftale.
 Som begrundelse for at godkende aftalen skrev en del af  

 flertallet, bestående af S, SF, RV og CD:
 »Partierne lægger stor vægt på  

 aftalernes artikel 2, som henviser til, at respekten for de demokratiske  

 principper og menneskerettighederne, som de er stadfæstet i  

 verdenserklæringen om menneskerettighederne, ligger til grund for  

 Fællesskabets og »de enkelte landes« interne og internationale politik  

 og udgør et væsentligt element i denne aftale.
 Partierne har noteret sig, at regeringen har lovet at give  

 Folketinget en regelmæssig orientering om menneskerettighederne i alle  

 de lande, som der er indgået Euro-Middelhavsassocieringsaftaler med.
 Partierne har desuden noteret sig, at regeringen vil  

 arbejde for, at EU etablerer en overvågningsmekanisme, som skal  

 stå for løbende overvågning af aftalerne med henblik  

 på overholdelse af aftalernes artikel 2«.
Allerede den 11. november 1997 måtte en af  

 deltagerne i dette betænkningsbidrag, Elisabeth Arnold fra RV,  

 konstatere, at »Udviklingen siden Folketingets godkendelse af aftalen med  

 Israel har kun bekræftet, at det ikke går fremad med  

 overholdelsen af menneskerettighederne.
Nu kommer så kritikken fra  

 Amnesty, og derfor må EU tage stilling til, hvad det skal have af  

 konsekvenser for Israel«.
Denne udtalelse kom Elisabeth Arnold med til  

 Berlingske Tidende som reaktion på en rapport fra Amnesty International  

 om den israelske brug af tortur.
 Forslagsstillerne vil også henvise til den  

 resolution, som FN s Sikkerhedsråd vedtog den 7. oktober 2000, hvori  

 Sikkerhedsrådet fordømte volden, herunder den overdrevne brug af  

 magt over for palæstinenserne, som har resulteret i tab af menneskeliv  

 og sårede.
Resolutionen opfordrer også Israel til at overholde  

 den fjerde Genèvekonvention, der handler om beskyttelse af civile i  

 krigssituationer.
Resolutionen anbefaler også nedsættelsen af en  

 gruppe som - hurtigt og objektivt - kan undersøge, hvad der igangsatte  

 denne nyeste konfrontation mellem de israelske styrker og  

 palæstinenserne.
Som bekendt har Israel afvist FN s resolution og dermed  

 afvist at indstille den militære undertrykkelse af den  

 palæstinensiske befolkning.
Israel har heller ikke villet have en  

 uafhængig gruppe til at undersøge årsagen til den seneste  

 konfrontation.
Forslagsstillerne må derfor anbefale, at Danmark  

 ønsker en suspension af den EU-aftale, som er indgået med  

 Israel, i erkendelse af, at den hidtidige politik ikke har givet de  

 ønskede resultater.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om suspension af  

 EU-Middelhavsassocieringsaftalen med Israel.
(Beslutningsforslag nr.
B 39).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
