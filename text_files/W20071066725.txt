Klage over manglende operativ behandling af en fistel Nævnet fandt ikke grundlag for at kritisere overlægens behandling samt dennes videre plan for behandling af patienten.
 Nævnet har herved lagt vægt på, at patienten gennem længere tid havde haft en kronisk infektion på grund af tryksåret samt at patientens tilstand var så dårlig, at det var relevant, at overlægen nøje gennem hele forløbet overvejede om, der var der var indikation for at foretage et kirurgisk indgreb.
 Nævnet lagde endvidere vægt på, at der ikke i forløbet var tilstrækkelige tydelige kliniske tegn på, at infektionen stammede fra tryksåret og dermed gav indikation for et kirurgisk indgreb.
