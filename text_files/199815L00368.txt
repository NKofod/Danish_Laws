Tillægsbetænkning afgivet af  

 Erhvervsudvalget den 9. april 1999 Tillægsbetænkning over Lovforslag om grænseoverskridende  

 pengeoverførsler Efter afgivelse af betænkning over og 2. behandling  

 af lovforslaget har udvalget påny behandlet dette i et møde.
 Udvalget har modtaget en henvendelse fra  

 Forbrugerrådet og anmodet økonomiministeren om at kommentere  

 denne.
 Ministeren anfører i sit svar, at hun ikke deler  

 Forbrugerrådets opfattelse af lovforslagets betydning for den  

 gældende retstilstand.
 Udvalget henholder sig til ministerens svar, der optrykkes  

 som bilag til tillægsbetænkningen.
 Herefter indstiller udvalget lovforslaget til  

vedtagelse i den affattelse, hvori det foreligger efter 2.  

 behandling.
René Skau Johansen (S)  

 Bjarne Laustsen (S) Ole Vagn Christensen (S)  

 Claus Larsen-Jensen (S)  

 Frode Sørensen (S) nfmd.  

 Christine Antorini (SF) Sonja Albrink (CD)  

 Morten Helveg Petersen (RV) Frank Aaen (EL)  

 Svend Erik Hovmand (V) Pia Larsen (V)  

 Kim Andersen (V)  

 Mariann Fischer Boel (V) fmd.  

 Pernille Sams (KF) Christian Jensen (FP)  

 Egil Møller (DF) Ole M.
Nielsen (KRF) Bilag Ministerens svar på spørgsmål 4 Spørgsmål 4:
Ministeren bedes kommentere henvendelse af 31. marts 1999  

 fra Forbrugerrådet, jf.
L 104 - bilag 17.
 Svar på spørgsmål 4:
 I Forbrugerrådets henvendelse tages udgangspunkt i,  

 at der allerede gælder et objektivt ansvar i dansk ret i forbindelse  

 med pengeoverførsler.
Jeg kan oplyse, at det i forbindelse med den danske  

 behandling af direktivforslaget er lagt til grund, at det er de almindelige  

 regler om professionelt ansvar, der gælder for formidlere af  

 grænseoverskridende pengeoverførsler.
Det har heller ikke under  

 høringen af lovforslaget været fremført, at der allerede  

 skulle gælde et objektivt ansvar ifølge dansk ret.
Jesper V.
Krenchels kommentar, som Forbrugerrådet  

 henviser til, påviser imidlertid ikke, at der i dansk ret er en  

 utvetydig regel eller retsafgørelse, der indebærer, at der  

 allerede i dag gælder et objektivt ansvar ved grænseoverskridende  

 pengeoverførsler.
Det anføres alene, at det i litteraturen  

 fremgår, at ansvarsgrundlaget må antages at være objektivt  

 ansvar.
Lovforslaget er udtryk for en overbygning på de  

 almindelige danske erstatningsretlige regler.
Dette fremgår  

 således af lovforslagets § 1, stk. 9 (nu stk. 8), der klart angiver, at  

 forslaget ikke påvirker de rettigheder, som bl.a. forbrugeren har efter  

 dansk rets øvrige regler, herunder reglerne om erstatning.
Med forslaget fastsættes utvetydige regler om  

 objektivt ansvar for grænseoverskridende pengeoverførsler op til  

 12.500 euro.
Jeg går ud fra, at Forbrugerrådet er enige i, at en  

 utvetydig lovregel under alle omstændigheder skaber større  

 sikkerhed for forbrugerne end formodninger og antagelser i den juridiske  

 litteratur.
For så vidt angår  

 overførselsbeløb op til modværdien af 12.500 euro, har  

 forbrugeren et retskrav på inden for 14 dage at få tilbagebetalt  

 hele beløbet.
Alternativet hertil - såfremt pengeinstituttet  

 ikke mener at være forpligtet til at tilbagebetale beløbet - vil  

 være at indbringe sagen for Pengeinstitutankenævnet og/eller  

 domstolene, hvilket er en meget tidskrævende og bekostelig proces.
 Det er således min klare opfattelse, at forbrugernes  

 retsstilling som følge af § 1, stk. 9 (nu stk. 8),  for så vidt  

 angår beløb op til 12.500 euro forbedres, samtidig med at  

 retstilstanden for beløb ud over de 12.500 euro er uændret.  

 Hertil kommer de øvrige fordele, som lovforslaget medfører for  

 forbrugeren i forbindelse med grænseoverskridende  

 pengeoverførsler, herunder regler om oplysningspligt og  

 overførselstider samt regler om betaling af kompensation.
 I Forbrugerrådets henvendelse anføres  

 endvidere, at det synes urigtigt, at jeg i mine tidligere besvarelse har  

 skrevet, at det er en betingelse for et dansk instituts adgang til regres  

 efter direktivets regler over for de institutter, der medvirker ved  

 pengeoverførslen, at den danske lov indeholder direktivets  

 beløbsgrænse.
 Jeg skal hertil bemærke, at jeg i mine besvarelser  

 har lagt til grund, at når man taler om institutternes indbyrdes  

 mellemværender, er det vigtigt, at de danske regler ikke  

 pålægger danske institutter at tilbagebetale beløb over  

 12.500 euro, da den eventuelt overskydende del af  

 overførselsbeløbet ikke efter reglerne i direktivet vil kunne  

 kræves refunderet af den udenlandske samarbejdspartner.
Endelig kan jeg oplyse, at jeg vil forelægge  

 spørgsmålene om det objektive ansvar for Justitsministeriet.
Jeg  

 mener dog ikke, at svaret bør have betydning for behandlingen af  

 lovforslaget, idet det under ingen omstændigheder forringer kundernes  

 retsstilling i forbindelse med grænseoverskridende  

 pengeoverførsler.
