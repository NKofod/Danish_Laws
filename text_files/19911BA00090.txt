Nr BSF 90 Forslag til folketingsbeslutning om diæters og vederlags forhold til  

 dagpenge og efterløn Fremsat af Holger Graversen (S) Jytte Andersen (S) Ole Vagn Christensen  

 (S) Klaus Hækkerup (S) Lilli Gyldenkilde (SF) Tommy Dinesen (SF) Duetoft (CD)  

 Lis Noer Holmberg (CD) den 8. maj 1992 Folketinget pålægger arbejdsministeren senest den 1. juli 1992 at ændre regelsættet for udbetaling af efterløn og dagpenge således, at der ved udbetaling af diæter, vederlag og erstatning for tabt arbejdsfortjeneste i henhold til de kommunale styrelseslove ikke foretages reduktion i arbejdsløshedsunderstøttelse og efterløn, der udbetales i henhold til lov om arbejdsformidling og arbejdsløshedsforsikring m.v.
Bemærkninger til forslaget Forslagsstillerne henviser til Kommunaludvalgets betænkning af 23. maj  

 1991 over lovforslag nr.
L 102, folketingsåret 1990-91 (2. samling), om  

 ændring af de kommunale styrelseslove m.v. (Offentligt udbud af fast ejendom,  

 diæter og tabt arbejdsfortjeneste m.v.), jf.
Folketingstidende 1990-91 (2.  

 samling), forhandlingerne sp. 1117, 1509, 6831 og 7464, tillæg A sp. 2341,  

 tillæg B sp. 1215 og tillæg C sp. 959, hvor et flertal af Kommunaludvalgets  

 medlemmer (Socialdemokratiets, Socialistisk Folkepartis og  

 Centrum-Demokraternes medlemmer) opfordrede regeringen til at sikre  

 ovennævnte beslutningsforslags ordlyd gennemført i folketingsåret 1991-92.
 Flertallet har noteret sig arbejdsministerens brev af 20. februar 1992,  

 hvori Landsarbejdsnævnet fremfører, at de af flertallet foreslåede regler er  

 vanskelige at administrere.
 De samme argumenter er tidligere fremført også af indenrigsministeren som  

 begrundelse for ikke at gennemføre ændringer på området.
 Flertallet fastholder desuagtet det rimelige i de foreslåede ændringer.
 Det understreges, at formuleringen i betænkningen af 23. maj 1991: »i  

 det omfang, varetagelsen falder uden for normal arbejdstid,» er blevet  

 udeladt af beslutningsforslaget af hensyn til at gøre beslutningsforslaget  

 administrerbart.
