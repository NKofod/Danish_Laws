Skriftlig fremsættelse (25. januar 2007) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om foranstaltninger mod smitsomme sygdomme (Lovens  

 anvendelsesområde  

 og central vejledningskompetence m.v.) (Lovforslag nr.
L 122).
Med lovforslaget foreslår regeringen at udvide epidemilovens  

 anvendelsesområde til også at omfatte andre overførbare sygdomme end  

 smitsomme  

 sygdomme.
Dvs. sygdomme, der ikke smitter fra menneske til menneske, men som  

 kan overføres via det omgivende miljø såsom vand, jord, luft, føde og dyr, og  

 ad den vej også kan ramme et stort antal mennesker samtidig.
Det bliver  

 således  

 muligt med hjemmel i epidemiloven at udvide beredskabet mod epidemisk  

 smittespredning  

 i tilfælde, hvor epidemisk smittespredning hidrører fra et biologisk kampstof  

   

 eksempelvis miltbrand.
Derudover foreslås det at etablere en centraladministrativ  

 myndighed, som kan vejlede epidemikommissionerne om den regionale indsats,  

 herunder indsats i tilfælde som måtte berøre hele landet eller flere  

 regioner.  

 Ifølge forslaget udpeges medicinaldirektøren som den overordnet ansvarlige og  

 koordinerende myndighed på statsligt niveau.
Det foreslås, at der til at  

 rådgive og bistå medicinaldirektøren udpeges faste repræsentanter for de  

 relevante myndigheder og organisationer, der indgår i beredskabet, dog uden  

 at  

 nedsætte et egentlig råd.
 Epidemikommissionerne foreslås udvidet med en repræsentant  

 for det regionale sygehusberedskab samt en repræsentant for  

 Beredskabsstyrelsens regionale beredskabscenter.
 Endvidere foreslås epidemikommissionens beføjelser til at  

 påbyde et område, hvor en alment farlig sygdom optræder, afspærret, udvidet  

 til  

 også at omfatte et område, hvor der er mistanke om, at der er udlagt  

 biologisk  

 kampstof, ligesom epidemikommissionens beføjelser vedrørende rensning af  

 smittede eller smittebærende personer foreslås udvidet til også at gælde  

 tilbageholdelse og rensning af formodet smittebærende personer.
Den generelle pligt for skibe og luftfartøjer til at  

 erhverve tilladelse til frit samkvem foreslås ændret, så der svarende til  

 hvad  

 der allerede i dag gælder for luftfartøjer, alene kræves underretning til den  

 stedlige epidemikommission, såfremt der er forekommet sygdomstilfælde, som  

 kan  

 være af smitsom natur, eller såfremt andre forhold ombord indebærer fare for  

 udbredelse af sygdom.
Samtidig foreslås det overdraget til politiet at bistå  

 efter anmodning ved overholdelse af konkrete indskrænkninger i frit samkvem  

 fra  

 et skib eller luftfartøj med personer i land.
 Der skabes hjemmel til, at en anden statslig myndighed end  

 SKAT kan varetage myndighedsopgaverne med rottebekæmpelse.
 Endelig foreslås nogle ændringer i de sygdomme, som er  

 optaget på lovens liste A og liste B - de alment farlige smitsomme sygdomme  

 og  

 de øvrige smitsomme og andre overførbare sygdomme.
 Lovforslaget omfatter herudover enkelte justeringer og  

 opdateringer.
 Idet jeg henviser til bemærkningerne til lovforslaget, skal  

 jeg anbefale det til Folketingets velvillige behandling.
