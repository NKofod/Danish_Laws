Ligebehandlingsnævnets afgørelse om køn - adgangsbegrænsning - medhold J. nr. 2015-6811-04676 En kvinde blev afvist i døren til en stripklub med henvisning til sit køn.
Hun var sammen med fem mænd, der allerede fik adgang til stripklubben.
 Nævnet fandt, at dette var i strid med ligestillingsloven.
¬ Klager fik derfor medhold og en godtgørelse på 2.500 kr.
 Klagen drejer sig om påstået forskelsbehandling på grund af køn i forbindelse med, at klager og hendes veninde blev nægtet adgang til en stripklub.
Ligebehandlingsnævnets afgørelse Det var i strid med ligestillingsloven, at klager blev nægtet adgang til en stripklub i januar 2015.
 Indklagede skal inden 14 dage betale godtgørelse til klager på 2.500 kr. med procesrente fra den 22. januar 2015, hvor klagen er modtaget i Ligebehandlingsnævnet.
Sagsfremstilling Klager og hendes veninde blev efter det oplyste i januar 2015 afvist ved indgangen til en stripklub.
 Klagen blev indbragt for nævnet den 22. januar 2015.
¬Parternes bemærkninger ¬Klager gør gældende, at hun har været udsat for forskelsbehandling på grund af køn.
 ¬Indklagede sagde til klager og hendes veninde, at de ikke kunne komme ind, fordi de var kvinder.
 De havde ikke drukket alkohol, og de var pænt påklædt.
Klager og veninden ankom sammen med fem mænd til stripklubben.
De fem mænd fik adgang til klubben.
 Klager har trods opfordring hertil ikke svaret på indklagedes bemærkninger til sagen.
¬Indklagede stiller sig uforstående over for klagen. ¬ Indklagede har haft baren i 17 år og er aldrig tidligere blevet mødt med klager af denne slags. ¬ Stripklubbens gæster kommer fra hele verden, og indklagede skelner ikke til køn, nationalitet, tro m.m.
Det er en klub for voksne mennesker, og der kommer mange forretningsfolk.
Det eneste krav, der stilles til stripklubbens gæster, er, at man skal være pænt påklædt. ¬ Indklagede beklager, hvis der er sket en misforståelse i døren mellem klager og dørmanden. ¬ Dørmanden har oplyst, at han har arbejdet som dørmand i mere end 30 år.
Han har aldrig afvist gæster, ligesom han heller ikke tidligere har modtaget klager omkring dette.
Han har kun afvist gæster, hvis de efter hans vurdering har været for berusede, ikke har opfyldt aldersgrænsen eller ikke har levet op til klubbens dresscode. ¬ Indklagede har ikke haft til hensigt at forskelsbehandle gæster, der ønsker at få adgang til stripklubben.
Indklagede mener, at alle mennesker er lige uanset køn og status.
 Klager er velkommen til at henvende sig personligt hos indklagede til en snak om misforståelsen.
Ligebehandlingsnævnets bemærkninger og konklusion ¬ Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.
 Klager har oplyst, at hun og en veninde i modsætning til de fem mænd de ankom sammen med, blev afvist ved indgangen.
¬Ligebehandlingsnævnet finder på den baggrund, at klager har påvist faktiske omstændigheder, som giver anledning til at formode, at hun blev udsat for forskelsbehandling på grund af sit køn. ¬ Det er herefter indklagede, der skal godtgøre, at man ikke har udsat klager for forskelsbehandling.
 Denne bevisbyrde er ikke løftet med de mere generelle oplysninger, som indklagede er fremkommet med.
 Klager får herefter medhold i klagen.
Godtgørelse ¬ Klager tilkendes en godtgørelse, der skønsmæssigt kan fastsættes til 2.500 kr.
 Ligebehandlingsnævnet har ved fastsættelsen af godtgørelsens størrelse taget udgangspunkt i praksis over et samlet skøn over sagens faktiske omstændigheder, herunder alvoren af den skete hændelse.
 ¬Indklagede skal herefter betale 2.500 kr. til klager med procesrente fra den 22. januar 2015, hvor sagen er indbragt for Ligebehandlingsnævnet.
 Beløbet skal betales inden 14 dage.
