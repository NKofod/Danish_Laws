Pressenævnets kendelse i sag nr. 13-70-00472 Resumé 24-7news.tv omtalte en mand, der var flygtet fra en psykiatrisk afdeling.
Manden mener, at god presseskik er overtrådt.
 Pressenævnet har afvist at behandle sagen, da 24-7news.tv ikke er tilmeldt nævnet.
 Pressenævnets formand udtaler:
Pressenævnet skal indledningsvist bemærke, at nævnet i medfør af medieansvarslovens § 49 har kompetence til at pålægge redaktøren for et medie at offentliggøre nævnets kendelse.
Det ligger derimod uden for nævnets kompetence at pålægge sletning eller ændring af oplysninger efter medieansvarsloven.
Nævnet skal samtidig henlede klager på muligheden for at anmode mediet om, at tilgængeligheden af de omhandlede offentliggjorte, følsomme eller private oplysninger hindres, jf. de vejledende regler om god presseskik, punkt B.8.
 Da den internetside, hvorpå den pågældende omtale er bragt, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over 24-7news.tv hører således ikke under nævnets kompetence og afvises derfor allerede af den grund i medfør af medieansvarsloven § 43, stk. 2, nr. 1.
[Klager] har ved fuldmagtshaver [Person A] klaget til Pressenævnet over 24-7news.tvs omtale af [Klager] i forbindelse med, at han undveg fra psykiatrisk afdeling i Risskov ved Århus, idet han mener, at god presseskik er tilsidesat.
Herudover ønsker han sit navn og billede i omtalen fjernet fra mediet.
 Pressenævnets formand udtaler:
Pressenævnet skal indledningsvist bemærke, at nævnet i medfør af medieansvarslovens § 49 har kompetence til at pålægge redaktøren for et medie at offentliggøre nævnets kendelse.
Det ligger derimod uden for nævnets kompetence at pålægge sletning eller ændring af oplysninger efter medieansvarsloven.
Nævnet skal samtidig henlede klager på muligheden for at anmode mediet om, at tilgængeligheden af de omhandlede offentliggjorte, følsomme eller private oplysninger hindres, jf. de vejledende regler om god presseskik, punkt B.8.
 Da den internetside, hvorpå den pågældende omtale er bragt, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over 24-7news.tv hører således ikke under nævnets kompetence og afvises derfor allerede af den grund i medfør af medieansvarsloven § 43, stk. 2, nr. 1.
