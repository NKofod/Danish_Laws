(Til biskopperne og stiftsøvrighederne) Ministeriet fastsætter herved nedenstående bestemmelser om stiftsadministrationerne, jf. § 17 i lov nr. 310 af 16. maj 1990 om ansættelse i stillinger i folkekirken m.v.
Stiftsadministrationernes struktur og  

 funktion § 1.  Stiftsadministrationen er fællesbetegnelsen for  

 de administrative funktioner, der skal varetages for stiftsøvrigheden -  

 biskoppen og stiftamtmanden i forening - og for biskoppen.
Den overordnede  

 ledelse af disse funktioner varetages af henholdsvis stiftsøvrigheden og  

 biskoppen.
I biskoppens fravær er domprovsten biskoppens stedfortræder.
Stk. 2.  Stiftsøvrigheden varetager de opgaver, der  

 følger af den kirkelige lovgivning med tilhørende retsforskrifter.
Endvidere  

 varetager stiftsøvrigheden de opgaver, som tillægges den efter generel  

 delegation eller konkret bemyndigelse fra Kirkeministeriet.
 Stk. 3.  Den daglige ledelse af stiftsadministrationen  

 varetages af stiftskontorchefen, der fordeler arbejdet mellem de ansatte.  

 Stiftskassereren skal være knyttet til stiftets økonomifunktion.
 Stk. 4.  Stiftskontorchefen er tillige biskoppens  

 juridiske rådgiver (amanuensis).
Oprettelse og nedlæggelse af stillinger § 2.  Kirkeministeriet godkender ændringer i antallet  

 af stillinger ved stiftsadministrationerne og ændringer i stillingers  

 klassificering og beskæftigelsesgrad.
Bestemmelsen gælder både  

 tjenestemandsstillinger og andre stillingskategorier.
 Stk. 2.  Kirkeministeriets godkendelse er dog ikke  

 nødvendig ved ansættelse af medhjælp til rengøring, budtjeneste og lignende,  

 hvis dette kan ske inden for de godkendte budgetrammer.
Ansættelse og afskedigelse § 3.  Kirkeministeriet ansætter stiftskontorchefen  

 efter indstilling fra stiftsøvrigheden.
Hvis der er tre eller flere ansøgere  

 til stillingen, indstiller stiftsøvrigheden tre ansøgere i prioriteret  

 rækkefølge.
 Stk. 2.  Stiftsøvrigheden ansætter det øvrige personale  

 ved stiftsadministrationen.
 § 4.  Kirkeministeren afskediger stiftskontorchefer.
 Stk. 2.  Uansøgt afsked af varigt tjenestemandsansatte  

 stiftskasserere foretages af kirkeministeren, jf. § 26, stk. 2, i lov om  

 tjenestemænd i staten, folkeskolen og folkekirken.
 Stk. 3.  Stiftsøvrigheden afskediger det øvrige  

 personale ved stiftsadministrationerne.
§ 5.  Stiftsøvrigheden sender ved hvert års udgang  

 Kirkeministeriet en ajourført fortegnelse over alle ansatte ved  

 stiftsadministrationen med angivelse af deres beskæftigelsesgrad.
Endvidere  

 oplyser stiftsøvrigheden om stedfundne ansættelser og afskedigelser.
 § 6.  Cirkulæret, der ikke gælder for Færøerne og  

 Grønland, træder i kraft den 1. november 1991.
