(Til politiet, anklagemyndigheden og  

 Statens Bilinspektion.) Folketinget har den 14. maj 1992 vedtaget forslag til lov om ændring af  

 visse love inden for Justitsministeriets område (Betalingsbestemmelser). Den  

 vedtagne lov er vedlagt som bilag.
 Loven forventes offentliggjort i Lov- og Ministerialtidende den 21. maj  

 1992 og vil herefter træde i kraft fredag den 22. maj 1992.
 På politiets område indebærer loven, at de hidtidige betalingsordninger  

 videreføres uændret.
 Loven medfører således, at der med virkning fra den 22. maj 1992 skal  

 opkræves betaling i overensstemmelse med de takster, der var gældende indtil  

 den midlertidige suspension af en række betalingsordninger.
Særligt med hensyn til gennemførelse af syn bemærkes, at disse med  

 virkning fra fredag den 22. maj 1992 som udgangspunkt kun kan ske mod  

 forevisning af gyldig girokvittering.
Hvis særlige grunde taler derfor, vil  

 gennemførelse af syn uden forevisning af gyldig girokvittering kunne ske i  

 perioden frem til den 15. juni 1992. Efter aftale med Rigspolitichefen vil  

 politiet også i disse tilfælde forestå den efterfølgende opkrævning af  

 betaling.
I forbindelse med fremtidige tidsbestillinger bedes fremstillerne  

 gjort bekendt med, at den midlertidige suspension af betalingsordninge er  

 ophørt fra den 22. maj 1992.
 Justitsministeriet vil snarest udsende nærmere retningslinier vedrørende  

 opkrævning for allerede leverede ydelser.
P.
M.
V.
E.
B.
