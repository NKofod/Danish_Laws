 Kommunens ekspropriationsbeslutning til en M/R-station ved en  

 naturgasledning ophævedes af Energistyrelsen idet stationens placering udfra  

 en rimelighedsbetragtning i stedet kunne placeres på et nærliggende  

 offentligt ejet ubebygget areal uden væsentlige anlægstekniske ulemper.
Vestsjællands  Landboretudvalg Holbergsvej 34 4180  Sorø Vestsjællands  Landboretudvalg har i brev af 22. februar 1988 på vegne af  

 gårdejer  Frede  Madsen,  Omfartsvejen 4,  Gørlev, påklaget en afgørelse,  

 truffet af  Gørlev Kommune den 16. december 1987 og meddelt  Frede  Madsen i  

 brev af 8. januar 1988. Kommunen har truffet beslutning om ekspropriation til  

 fordel for Naturgas  Sjælland I/S af arealer til anlæg af fordelingsnet til  

 naturgas, jfr. § 23 i varmeforsyningsloven.
Beslutningen indebærer, at der på  

 ejendommen eksproprieres dels til selve ledningen, dels til en M/R-station,  

 og det er denne sidste, som klagen angår.
 Klagen må forstås således, at den udover kommunens  

 ekspropritationsbeslutning også omfatter det tilgrundliggende projekt om  

 regional fordelingsledning, som  Vestsjællands Amtskommune har godkendt den  

 1. december 1987, hvilket er meddelt de berørte lodsejere den 13. januar  

 1988.
 Om sagens baggrund kan der oplyses følgende:
Naturgas  Sjælland I/S har projekteret en regional  

 naturgasfordelingsledning frem til  Gørlev fra øst.
I projekteringen indgik,  

 at den regionale ledning skulle ende ved Omfartsvejen, som går knap 1 km øst  

 for byen.
Her skulle der placeres en M/R-station, og der skulle etableres  

 lokalt forsyningsnet videre til byen.
Arealerne øst for vejen ejes af  Frede  

  Madsen, mens kommunen ejer arealer vest for vejen, over mod byen.
Arealerne  

 er marker, som  Frede  Madsen forpagter.
Den kommunale ejendom er udlagt til  

 byzone, og er i rammerne i kommuneplanen udlagt til industri.
Der er dog  

 ingen lokalplan, og der er ingen udsigt til udbygning foreløbig.
Områderne  

 øst for vejen er landzone.
I 1987 drøftede naturgasselskabet og kommunen med  Frede  Madsen, hvor  

 M/R-stationen kunne placeres.
På et tidspunkt stod valget mellem marken vest  

 for vejen og en lille granlund lige øst for vejen.
Her accepterede  Frede  

  Madsen, at stationen blev placeret i hans granlund, idet han efter det  

 oplyste bl.a. tog hensyn til den fremtidige landbrugsmæssige drift på den  

 kommunale mark vest for vejen, som han forpagter.
Projektforslaget incl.
M/R-station i granlunden blev herefter sendt i  

 høring hos lodsejerne i perioden 17. august - 25. november 1987, uden at der  

 fremkom indsigelser for stationens vedkommende.
Som nævnt har amtskommunen  

 herefter godkendt projektforslaget, og kommunen har truffet  

 ekspropriationsbeslutning.
Efterfølgende opstod der uenighed mellem kommunen  

 og  Frede  Madsen om erstatning for arealafståelse og ulemper, en uenighed,  

 som angår få tusinde kr.
Herefter har  Landboretudvalget påklaget såvel  

 ekspropriation som erstatningsudmåling.
Sidstnævnte spørgsmål verserer for  

 taksationsmyndighederne.
 Til støtte for klagen henviser  Landboretudvalget til, at ekspropriation  

 til M/R-stationen ikke er påkrævet af hensyn til almenvellet, da stationen  

 kan placeres på de kommunale arealer på den anden side af Omfarsvejen.  

 Lodsejeren har skiftet standpunkt med hensyn til placeringen af  

 M/R-stationen, efter at han fandt, at den tilbudte erstatning ikke svarede  

 til det erstatningsniveau kommunen mundtligt havde stillet ham i udsigt.
Kommunen og naturgasselskabet fastholder berettigelsen af  

 ekspropriationen.
Der henvises til, at valget af areal oprindelig skete med  

 lodsejerens samtykke, og at klagen over ekspropriationen alene er pression i  

 sagen om erstatningsudmålingen.
Styrelsen har den 21. april 1988 besigtiget arealet sammen med lodsejeren,  

 kommunen og naturgassselskabet.
Her oplyste kommunen og Naturgas  Sjælland  

 I/S, at der teknisk ikke var noget til hinder for, at stationen blev placeret  

 vest for Omfartsvejen, men at man måtte fastholde den valgte placering af  

 hensyn til forsinkelserne ved en omprojektering.
Der var forventet  

 anlægsstart i begyndelsen af juni på  Frede  Madsens ejendom, og en  

 forsinkelse på et par måneder måtte forudses ved ændringer.
 Efter anmodning fra naturgasselskabet og kommunen blev sagen udsat til  

 forligsmæssige drøftelser.
I brev af 10. maj 1988 har naturgasselskabet fastholdt og uddybet sine  

 synspunkter.
Det anføres, at hvis man i tide havde vidst, at stationen skulle  

 ligge vest for vejen, havde man planlagt traceeen anderledes, så at man havde  

 undgået et par buer på ledningen lige inden indføringen i M/R-stationen,  

 således som den nu er planlagt på østsiden af vejen.
Hvis man skulle placere  

 stationen vest for vejen, måtte målet være en tracee i lige linie fra  

 vejskæringen til et givet knækpunkt 12 østpå.
Endvidere anføres, at  

 forsyningsledningen ind til  Gørlev må antages at blive anlagt som  

 ringforbindelse i landzoneområderne øst for Omfartsvejen, således at det vil  

 være en fordel, hvis også M/R-stationen ligger på østsiden.
Endelig nævnes  

 den præcedensskabende virkning af at efterkomme klagen.
 Energistyrelsen omgør hermed den af  Gørlev Kommune trufne  

 ekspropriationsbeslutning vedrørende placeringen af M/R-stationen.
En placering af stationen på det omhandlede areal skønnes ikke at være af  

 så væsentlig betydning for etableringen af fordelingsnettet, at lodsejeren  

 med rimelighed kan pålægges de ulemper, som ekspropriation vil medføre med  

 hensyn til arealafståelse og rådighedsindskærkning.
I den forbindelse kan man  

 henvise til muligheden af alternativ placering på offentligt ejede,  

 ubebyggede arealer i umiddelbar nærhed og nærmere ved en by, som skal  

 forsynes.
Det kan tilføjes, at afstanden fra den nu påtænkte station til  

 nærmeste hjørne af den kommunale mark er omkring 50 m.
Offentlig arealer må  

 efter styrelsens opfattelse i videst muligt omfang foretrækkes frem for  

 private arealer ved ekspropriationer efter varmeforsyningsloven.
I øvrigt kan styrelsen ikke lægge afgørende vægt på de af  

 naturgasselskabet anførte argumenter for at fastholde placeringen.
En  

 flytning af stationen nærmere mod byen ses ikke at give tekniske problemer i  

 sig selv, og det ses ikke, hvorfor den planlagte ringforbindelse ind til  

  Gørlev nødvendigvis skal forløbe på østsiden af Omfartsvejen, på den side,  

 som ligger væk fra byen.
Hvad ønsket om en lige tracee angår, kan man henvise  

 til, at visse buer altid vil være uundgåelige, og at den nuværende tracee  

 allerede, når bortses fra de nævnte buer lige før stationsplaceringen i  

 granlunden, forløber lige i over en km til knækpunkt 12. En ny linieføring  

 fra den nuværende plads for stationen og til vestsiden af vejen, kombineret  

 med eventuel justering af de nævnte buer lige inden den nuværende plads, vil  

 i øvrigt næppe indebære væsentlige forsinkelser, idet der i givet fald kun er  

 to lodsejere, kommunen og  Frede  Madsen, som berøres.
Endelig skal man bemærke, at det forhold, at en lodsejer oprindelig har  

 accepteret en anlægsplacering, ikke afskærer ham fra adgangen til at benytte  

 den i varmeforsyningsloven hjemlede adgang til at klage over  

 ekspropriationen.
I den henseende har det ingen betydning, at der samtidig  

 klages over erstatningsudmålingen.
Klagen involverer som nævnt den amtskommunale godkendelse af projektet.  

 Styrelsens afgørelse indebærer også en ændring af et punkt i projektet,  

 nemlig M/R-stationsplaceringen, men styrelsen finder iøvrigt ingen anledning  

 til ændring af projektgodkendelsen.
Efter styrelsens opfattelse er  

 ændringerne i projektet som følge af den her trufne afgørelse ikke af et  

 omfang, som nødvendiggør ny projektgodkendelsesprocedure.
 Klagen omfatter ikke den foretagne ekspropriation til selve ledningsnettet  

 over lodsejerens ejendom, som således opretholdes.
Kopi af dette brev er samtidig sendt til  Frede  Madsen,  Gørlev Kommune,  

  Vestsjællands amtskommune og Naturgas  Sjælland I/S.
Sidstnævnte har fået  

 vejledning om muligheden af at påklage afgørelsen til Energiministeriet inden  

 8 uger.
 p.d.v.
