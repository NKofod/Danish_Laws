Rådighed, manglende registrering hos jobcenter, dispensation, a-kassens vejledning, egne forhold A F G Ø R E L S E Der gives ikke dispensation for den manglende registrering hos jobcenteret fra den 17. december 2007 til og med den 31. januar 2008.
 Ankenævnet tiltræder således Arbejdsdirektoratets afgørelse af den 29. maj 2008.
B E G R U N D E L S E Ankenævnet har lagt til grund, at  a-kassen ved brev 24. september 2007 meddelte, at De havde ret til dagpenge, fra den dag, hvor De blev registreret hos jobcenteret,  De med a-kassens brev samtidig blev vejledt om rådighed, herunder at man skal være registreret på jobcenteret som arbejdssøgende og oprette et CV på jobnet.dk,  De den 17. oktober 2007 oplyste til a-kassen, at De skulle på barselsorlov,  a-kassen ved brev af 17. oktober 2007 vejledte Dem om, at når barselsorloven var ophørt, skulle De registrere Dem som ledig i jobcenteret fra den dag, hvor De ønskede at modtage dagpenge,  De på dagpengekortet dateret den 23. oktober 2007 svarede nej til, at De ønskede at være registreret som arbejdssøgende i jobcenteret, og  Deres barselsorlov sluttede den 15. december 2007, og De aktiverede alene Deres CV den 17. december 2007.
 Arbejdsdirektoratet traf den 29. maj 2008 afgørelse om, at der ikke gives dispensation for den manglende registrering hos jobcenteret fra og med den 17. december 2007 til og med den 31. januar 2008.
Efter reglerne skal et medlem være registreret som arbejdssøgende hos jobcenteret for at kunne få dagpenge.
Medlemmet skal være registreret i hele den periode, medlemmet anmoder om dagpenge.
Medlemmet anses for registreret, når registreringen er sket i det fælles datagrundlag for beskæftigelsesindsatsen.
Et medlem kan ikke opfylde betingelsen om at være registreret ved kun at oprette/aktivere et CV.
 A-kassen kan udbetale dagpenge for en periode med manglende registrering, hvis den manglende registrering skyldes forhold hos a-kassen eller forhold hos jobcenteret, hvis medlemmet ikke har kunnet hindre eller afhjælpe den manglende registrering, og de øvrige betingelser for udbetaling er opfyldt.
En a-kasse skal vejlede medlemmet om de rettigheder og pligter, som et medlem har efter arbejdsløshedsforsikringsloven, og om rettigheder og pligter i øvrigt efter arbejdsmarkedslovgivningen.
A-kassen skal bistå et medlem med digital registrering og afmelding, hvis medlemmet anmoder herom.
 Ankenævnet har lagt vægt på, at De med a-kassen brev af 24. september 2007 bl.a. blev vejledt om, at for at få dagpenge skal De være registreret på jobcenteret som jobsøgende og oprette et CV på jobnet.dk.
Der er videre lagt vægt på, at a-kassen ved brev af 17. oktober 2007 vejledte Dem om, at De efter endt barselsorlov skulle registrere Dem som ledig i jobcenteret fra den dag, hvor De ønskede dagpenge.
De aktiverede alene Deres CV den 17. december 2007 efter endt barselsorlov.
 Det er ankenævnets vurdering, at De med a-kassen ovennævnte breve har modtaget de relevante informationer/vejledninger, der kunne sikre, at De blev registreret i jobcenteret som arbejdssøgende.
 På denne baggrund er det ankenævnets vurdering, at den manglende registrering i jobcenteret må anses for at skyldes Deres egne forhold, og betingelserne for at dispensere for den manglende registrering i jobcenteret er derfor ikke opfyldt.
BEMÆRKNINGER TIL KLAGEN De har i klagen anført, at det var på grund af opsætningen på jobcenterets hjemmeside, at De var overbevist om, at De havde tilmeldt Dem.
De har i tidligere brev af 26. marts 2008 henvist til, at det på jobcenterets hjemmeside ikke fremgår tydeligt, at man er nødt til at melde sig som ledig på ny, når man i en kortere periode har været uden for dagpengesystemet.
På forsiden af jobnettets hjemmeside er der links til både at redigere CV og til at melde sig som ledig.
Klikker man ind og læser under Hvis du er ledig og derefter Medlem af en a-kasse, som De gjorde, fremkommer en 6-trinsplan, der indeholder:
1) Du skal tilmelde dig jobcenter 2) Dit CV skal på Jobnet 3) Din kontakt mens du er ledig 4) De var af den overbevisning, at når man er meldt til som ledig én gang, så er man registreret i systemet.
Derfor troede De, da De gik ind på jobnet den 17. december 2007 og aktiverede Deres CV, at De havde handlet helt korrekt.
 Ankenævnet skal bemærke, at det forhold, at De var af den overbevisning, at når man er meldt til som ledig én gang, så er man registreret i systemet ikke kan begrunde en ændret vurdering.
 Ankenævnet har lagt vægt på, at De med a-kassens seneste brev af 17. oktober 2007 særligt blev vejledt om, at når orlovsperioden var slut skulle De registrere Dem som ledig i jobcenteret fra den dag, hvor De ønskede dagpenge.
 Der er videre lagt vægt på, at De på dagpengekortet dateret den 23. oktober 2007 svarede nej til, at De ønskede at være registreret som arbejdssøgende i jobcenteret, da De var på barsel fra den 8. oktober 2007 og fremefter.
 Ankenævnet finder på denne baggrund ikke, at De med a-kassens vejledning om, at man som ledig skal være registreret i jobcenteret for at kunne modtage dagpenge kunne have givet Dem den opfattelse, at det var tilstrækkeligt alene at aktivere Deres CV.
Ankenævnet finder heller ikke, at den 6-trinsplan på jobcenterets hjemmeside som De har henvist til burde kunne give Dem den opfattelse, at det var tilstrækkeligt alene at aktivere Deres CV sammenholdt med, at De på dagpengekortet dateret den 23. oktober 2007 meddelte, at De ønskede, at være registreret som arbejdssøgende i jobcenteret.
Hertil kommer, at De som tidligere beskrevet særligt blev vejledt af a-kassen den 17. oktober 2007 om, at når barselsorloven var slut skulle De registrere Dem som ledig i jobcenteret fra den dag, hvor De ønskede dagpenge.
 Da den manglende registrering i jobcenteret således må anses for at skyldes Deres egne forhold, er betingelserne for at dispensere for den manglende registrering i jobcenteret ikke opfyldt.
R E G L E R Ankenævnet henviser til  § 57, stk. 1, 4 og 5 og § 65, stk. 1 og 6, i lov om arbejdsløshedsforsikring m.v., jf. lovbekendtgørelse nr. 994 af 8. august 2007,  § 1, stk. 1, nr. 1, og § 6 i Arbejdsdirektoratets bekendtgørelse nr. 179 af 19. februar 2007 om rådighed, og  § 2, stk. 1, nr. 1, § 3, § 4 og § 5 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Arbejdsløshedskassen Regler Lov om arbejdsløshedsforsikring m.v., lovbekendtgørelse nr. 994 af 8. august 2007:
Kapitel 10 Ret til dagpenge og aktiveringsydelse § 57. Dagpenge kan kun udbetales til et medlem, som er ledigt, jf. dog kapitel 11 b.
Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 10.
Stk. 4. Udbetaling af dagpenge kan kun finde sted, hvis den ledige er registreret som arbejdssøgende hos staten i jobcenteret.
Registreringen skal ske, når ledigheden indtræder, og den ledige skal opretholde kontakten med staten i jobcenteret i hele ledighedsperioden.
 Stk. 5. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de dagpengemæssige konsekvenser af manglende kontakt til staten i jobcenteret, samt i hvilke tilfælde manglende registrering ikke skal have dagpengemæssige konsekvenser.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 Arbejdsdirektoratets bekendtgørelse nr. 179 af 19. februar 2007 om rådighed:
Kapitel 1 Område og begreber mv.
§ 1. Reglerne i denne bekendtgørelse omfatter medlemmer af en a-kasse, som 1) anmoder om eller får udbetalt dagpenge, herunder supplerende dagpenge, Kapitel 2 Registrering som arbejdssøgende § 6. Et medlem skal være registreret som arbejdssøgende hos jobcenteret for at kunne få dagpenge.
Medlemmet skal være registreret i hele den periode, medlemmet anmoder om dagpenge for.
Medlemmet anses for registreret, når registreringen er sket i det fælles datagrundlag for beskæftigelsesindsatsen.
Et medlem kan ikke opfylde betingelsen om at være registreret ved kun at oprette et CV, jf. § 10, stk. 4.
Stk. 2. Har medlemmet ikke fået dagpenge, kan a-kassen udbetale dagpenge for en periode med manglende registrering, jf. stk. 1, hvis 1) medlemmet har et datostemplet dagpengekort eller bekræftelse på digital registrering, som viser, at medlemmet skulle have været registreret i perioden, eller 2) den manglende registrering skyldes a-kassens forhold eller forhold hos jobcenteret, som jobcenteret eller Arbejdsmarkedsstyrelsen har bekræftet.
 Stk. 3. Udbetaling efter stk. 2 kan ske, hvis medlemmet ikke har kunnet hindre eller afhjælpe den manglende registrering, og de øvrige betingelser for at udbetale dagpenge i perioden er opfyldt.
 Stk. 4. Udbetaling af dagpenge efter stk. 2 til et ledigt medlem kan dog først ske, når medlemmet er registreret som arbejdssøgende, jf. stk. 1.
 Stk. 5. Når betingelserne i stk. 3 er opfyldt, kan direktøren for Arbejdsdirektoratet give tilladelse til, at a-kassen udbetaler dagpenge.
 Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.
Kapitel 1 Generel vejledningspligt § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
§ 2. Når et medlem bliver ledigt, skal a-kassen informere medlemmet om rådighedsforpligtelsen.
A-kassen skal herunder informere om, at et medlem for at stå til rådighed for arbejdsmarkedet skal 1) registrere sig hos staten i jobcenteret fra 1. ledige dag, § 3. Når et medlem bliver ledigt, skal a-kassen informere om, hvilke konsekvenser det har for retten til dagpenge ikke at stå til rådighed for arbejdsmarkedet.
A-kassen skal herudover informere om selvforskyldt ledighed og de sanktioner, der knytter sig hertil.
 Stk. 2. A-kassen skal informere om, at der gælder de samme regler, hvis et medlem ikke vil medvirke til møder, aktiviteter og tilbud hos en anden aktør, som hos staten i jobcenteret.
 § 4. A-kassen skal give information, jf. § 2 og § 3, til alle medlemmer, som a-kassen indplacerer i en dagpengeperiode.
 Stk. 2. Informationen skal gives skriftligt, fx ved udlevering af fyldestgørende informationsmateriale.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
Digital registrering § 7. A-kassen skal bistå et medlem med digital registrering og afmelding, hvis medlemmet anmoder herom.
