Cirkulærerskrivelse til samtlige  

 amtskommuner, Københavns og Frederiksberg kommuner, Hovedstadens  

 Sygehusfællesskab og Amtsrådsforeningen om støttesamtaler  

 før og efter svangerskabsafbrydelse Støttesamtaler før og efter  

 svangerskabsafbrydelse Den 1. juli 2000 træder lov nr. 430 af 31. maj 2000  

 om ændring af lov om svangerskabsafbrydelse i kraft.
Udover at  

 ændringerne indebærer en skærpelse af betingelserne for  

 svangerskabsafbrydelse i tilfælde, hvor et foster må antages at  

 være levedygtigt, indføres det som noget nyt, at kvinden  

 skal tilbydes en støttesamtale før og efter et  

 abortindgreb.
 Efter forarbejderne til loven skal støttesamtalerne  

 kunne gennemføres både i offentligt og privat/frivilligt regi.  

 Det er kvindens eget valg, hvor hun eventuelt ønsker rådgivning.
De nærmere administrative regler om  

 støttesamtaler er fastsat i Justitsministeriets bekendtgørelse  

 nr. 576 af 22. juni 2000 om ændring af bekendtgørelse om  

 svangerskabsafbrydelse og cirkulære nr. 105 af 22. juni 2000 om  

 ændring af cirkulære om behandlingen af sager om  

 svangerskabsafbrydelse.
Bekendtgørelsen og cirkulæret  

 træder i kraft den 1. juli 2000.
A.
Vejledning om muligheden for støttesamtaler Efter bekendtgørelsens § 3, stk. 3,  skal  

 lægen vejlede kvinden om muligheden for støttesamtaler  

 før og efter indgrebet i forbindelse med den vejledning, der allerede  

 i dag foretages af lægen efter lovens § 8, stk. 3, om indgrebets  

 beskaffenhed mv.
 Vejledningen om støttesamtale skal gives både  

 mundtligt og skriftligt, jf. bekendtgørelsens § 3, stk. 3.
Det bør af den mundtlige vejledning om  

 støttesamtaler fremgå, ·  

 	at tilbudet om en samtale før et indgreb har til  

 formål at sikre, at kvinden kan få støtte til at  

 træffe beslutning om at gennemføre eller afbryde svangerskabet, ·  

 	at tilbudet om en samtale efter et eventuelt indgreb har til  

 formål at afhjælpe mulige psykiske gener, ·  

 	hvor kvinden kan få støttesamtaler, ·  

 	at det er op til kvinden selv at bestemme, hvilket  

 rådgivningstilbud hun eventuelt ønsker at gøre brug af,  

 og ·  

 	at det er op til kvinden selv at opsøge  

 rådgivningstilbudene.
Den skriftlige vejledning gives ved at udlevere en  

 pjece, som for tiden er under udarbejdelse i Sundhedsministeriet.
Pjecen vil  

 bl.a. komme til at indeholde en oversigt over de eksisterende  

 rådgivningstilbud i offentligt, privat og frivilligt regi.
 Indtil pjecen foreligger, kan den skriftlige vejledning  

 gives ved at udlevere den foreløbige oversigt over eksisterende  

 tilbud om støttesamtale, der er vedlagt denne  

 cirkulæreskrivelse.
Efter bekendtgørelsens § 3, stk. 4, skal kvinden og  

 lægen ved deres underskrifter bekræfte, at vejledning om  

 støttesamtaler er givet.
Dette sker på den blanket, som  

 også anvendes til at bekræfte, at vejledning efter lovens § 8,  

 stk. 3, er sket.
 Indtil en revideret udgave af blanketten foreligger, kan  

 den hidtidige blanket anvendes med påtegning om, at vejledning om  

 støttesamtaler er givet.
B.
Samtale før indgrebet Formålet med den forudgående  

 støttesamtale er at give kvinden den nødvendige støtte  

 til selv at træffe sin beslutning om, hvorvidt hun ønsker abort  

 eller at gennemføre svangerskabet.
Støttesamtalen må  

 således ikke presse kvinden i retning af hverken at gennemføre  

 eller afbryde svangerskabet.
Den, der foretager støttesamtalen, bør  

 søge at klarlægge, hvorfor kvinden eventuelt ønsker  

 abort.
Også konsekvenserne af at gennemføre henholdsvis aborten  

 og svangerskabet bør drøftes med kvinden.
 Der bør fokuseres på de psykiske og sociale  

 aspekter af henholdsvis aborten og svangerskabet, uden at samtalen dog  

 nødvendigvis skal være begrænset hertil.
 Formålet med en støttesamtale efter et  

 indgreb er at give kvinden støtte til at komme igennem eventuelle  

 psykiske gener som følge af aborten.
 Spørgsmålet om prævention vil  

 også kunne indgå i samtalen.
 Kvinder, som har fået foretaget abort efter 12.  

 graviditetsuge, bør orienteres om muligheden for under visse  

 betingelser at få sygesikringstilskud til akut psykologhjælp i op  

 til 12 konsultationer.
D.
Særligt om sager, der er modtaget i en  

 amtskommune eller i Københavns eller Frederiksberg kommuner Det fremgår af cirkulæret, at amtskommunen  

 (kommunen) i sager om svangerskabsafbrydelse uden tilladelse ved  

 henvisning til sygehuset ud over de oplysninger, som er nævnt i det  

 gældende cirkulæres § 1, stk. 2, tillige skal oplyse, om der er  

 givet vejledning om støttesamtaler.
På samme måde skal amtskommunen (kommunen),  

 inden sager om svangerskabsafbrydelse efter tilladelse  

 forelægges for samrådet, sikre sig, at der er givet vejledning om  

 støttesamtaler.
De betingelser, som er nævnt i cirkulæres  

 § 3, stk. 1, skal tillige være opfyldt.
 Civilretsdirektoratet skal anmode om, at sygehusene og de  

 praktiserende læger informeres om ovenstående.
Der vedlægges til orientering kopi af ·  

  lov nr. 430 af 31. maj 2000 om ændring af lov om  

 svangerskabsafbrydelse (Sene provokerede aborter), ·  

  Justitsministeriets bekendtgørelse nr. 576 af 22. juni 2000 om  

 ændring af bekendtgørelse om svangerskabsafbrydelse, ·  

  Justitsministeriets cirkulære nr. 105 af 22. juni 2000 om  

 ændring af cirkulære om behandlingen af sager om  

 svangerskabsafbrydelse samt ·  

  Uddrag af Folketingets Retsudvalgs betænkning over lovforslag nr.
L 76  

 om ændring af lov om svangerskabsafbrydelse (Sene provokerede aborter),  

 der indeholder bemærkninger til ændringsforslaget om  

 støttesamtaler.
Bilag Foreløbig oversigt over eksisterende tilbud om  

 støttesamtaler Sundhedsministeriet har over for Civilretsdirektoratet  

 oplyst, at lægen kan oplyse kvinden om følgende tilbud om en  

 støttesamtale før og efter et abortindgreb:
·  

  Tilbud om støttesamtale (konsultation) hos egen læge ·  

  Tilbud om henvisning til anden rådgivning inden for det etablerede  

 sundhedssystem ·  

  Oplysning om andre rådgivningstilbud.
 Det er kvindens eget valg, hvor hun eventuelt  

 ønsker rådgivning, og det er op til hende selv at opsøge  

 de enkelte tilbud.
Tilbud om støttesamtale (konsultation) hos egen  

 læge Kvindens egen læge har generelt gode  

 forudsætninger for at tilbyde støttesamtaler før og efter  

 en abort, idet lægen ofte vil have viden om kvindens familieforhold og  

 sociale situation.
Tilbud om henvisning til anden rådgivning inden  

 for det etablerede sundhedssystem Ved rådgivning i offentligt regi må kvindens  

 valg ske under hensyn til gældende henvisningsregler, hvis  

 rådgivningen skal finansieres helt eller delvist af  

 sygehusene/sygesikringen.
En støttesamtale efter aborten kan f.eks. finde  

 sted hos en sygeplejerske i gynækologisk ambulatorium/afdeling på  

 sygehuset.
Samtalen vil imidlertid ikke kunne gennemføres umiddelbart  

 efter indgrebet på grund af kvindens påvirkning af narkose.
Et stigende antal aborter udføres som en medicinsk  

 abort.
Efter en medicinsk abort indkaldes kvinden til en  

 kontrolundersøgelse på sygehuset, og en eventuel  

  støttesamtale vil f.eks. kunne finde sted ved samme lejlighed.
 Ved sene aborter (efter 12. graviditetsuge) kan den  

 praktiserende læge både før og efter indgrebet henvise  

 kvinder, der får foretaget provokeret abort som følge af  

 misdannelser eller lignende hos barnet, til rådgivning hos psykolog med  

 tilskud fra den offentlige sygesikring, jf. §1, nr. 8, i Sundhedsministeriets  

 bekendtgørelse om tilskud efter sygesikringsloven til  

 psykologbehandling for særligt udsatte grupper.
Med henblik på at få nærmere information  

 om eksisterende tilbud i det etablerede sundhedssystem vil det være  

 muligt at rette henvendelse til den amtskommune (Københavns og  

 Frederiksberg kommuner), hvor kvinden har bopæl.
Adresser og  

 telefonnumre mv. er optryk nedenfor:
Bornholms Amt Ullasvej 23 Postboks 160 Rønne Tlf.: 56 95 60 00 e-mail: bora@bora.dk www.bornholm.dk/amtet/ Frederiksberg Kommune Rådhuset Smallegade 1 Frederiksberg Tlf.: 38 21 21 21 e-mail: raadhuset@frederiksberg.dk www.frederiksberg.dk Frederiksborg Amt Kongens Vænge 2 Hillerød Tlf.: 48 20 50 00 e-mail: fa@fa.dk www.frederiksborgamt.dk Fyns Amt Ørbækvej 100 Odense SØ Tlf.: 6556 1000 e-mail: fyns-amt@fyns-amt.dk www.fyns-amt.dk Københavns Amt Stationsparken 27 Glostrup Tlf.: 43 22 22 22 e-mail: kbhamt@kbhamt.dk www.kbhamt.dk Københavns Kommune Rådhuset København V Tlf.: 33 66 33 66 e-mail: info@af.kk.dk www.copenhagencity.dk Nordjyllands Amt Niels Bohrsvej 30 Postboks 8300 Aalborg Ø Tlf.: 96 35 10 00 e-mail: nja@nja.dk www.nja.dk Ribe Amt Sorsigvej 35 Ribe Tlf.: 75 42 42 00 e-mail: ribeamt@ribeamt.dk www.ribeamt.dk Ringkjøbing Amt Østergade 41 Postboks 152 Ringkøbing Tlf.: 96 75 30 00 e-mail: ringkjoebing_amt@ringamt.dk www.ringamt.dk Roskilde Amt Køgevej 80 Postboks 170 Roskilde Tlf.: 46 32 32 32 e-mail: roskilde-amt@ra.dk www.ra.dk Storstrøms Amt Parkvej 37 Nykøbing F Tlf.: 54 82 32 32 e-mail: stoa@stam.dk www.stam.dk Sønderjyllands Amt Skelbækvej 2 Aabenraa Tlf.: 74 33 50 50 e-mail: amtet@sja.dk www.sja.dk Vejle Amt Damhaven 12 Vejle Tlf.: 75 83 53 33 e-mail: vejleamt@vejleamt.dk www.vejleamt.dk Vestsjællands Amt Alleen 15 Sorø Tlf.: 57 87 25 33 e-mail: amtet@vestamt.dk www.vestamt.dk Viborg Amt Skottenborg 26 Postboks 21 Viborg Tlf.: 87 27 17 00 e-mail: viborgamt@vibamt.dk www.vibamt.dk Århus Amt Lyseng Allé 1 Højbjerg Tlf.: 89 44 66 66 e-mail: ag.au.amt@aaa.dk http://www.aaa.dk Oplysning om andre rådgivningstilbud Endelig har Sundhedsministeriet peget på nogle  

 private organisationer, som allerede i dag tilbyder  

 abortrådgivning.
 Det drejer sig om Mødrehjælpen (Aabenraa,  

 Århus, Odense og København) og foreningen Sex og Samfund  

 (København), som i mindre omfang tilbyder samtaler med  

 abortsøgende.
 Nedenfor er anført adresser, telefonnumre mv.  

 på foreninger, der tilbyder rådgivning:
Mødrehjælpen af 1983 København:
Studiestræde 21 1455 København K Tlf.: 33 12 57 40 Århus:
 Mejlgade 8, st.
8000 Århus C Tlf.: 86 19 50 99 e-mail: mhj@mhjaarhus.dk Odense:
 Tolderlundsvej 1, st.
5000 Odense C Tlf.: 66 11 22 15 Aabenraa:
Nørreport 10 6200 Aabenraa Tlf.: 74 63 05 05 Sex & Samfund Skindergade 28. 1. sal Tlf.: 33 93 10 10 e-mail: danish-fpa@sexogsamfund.dk www.sexogsamfund.dk Hertil kommer som nævnt ovenfor muligheden for, at  

 kvinder, som får foretaget en sen abort (efter 12. uge), under visse  

 betingelser både før og efter aborten kan blive henvist til  

 psykolog, jf. §1, nr. 8, i Sundhedsministeriets bekendtgørelse om  

 tilskud efter sygesikringsloven til psykologbehandling for særligt  

 udsatte grupper.
