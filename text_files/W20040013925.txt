Hvorvidt  

 et amtsrådsmedlem, der har vedtaget  

  

 en bødetilkendegivelse for overtrædelse af færdselslovens  

  

 § 4, stk. 1, er valgbar (Valgbarhedsnævnets skrivelse af 10. juni 2004 til et  

 amtsråd) Ved brev af 23. april 2004 har X Amtsråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at amtsrådsmedlem NN har modtaget et bødeforelæg for  

 overtrædelse  

 af færdselslovens § 118, jf. § 4, stk. 1.
 Det fremgår af sagen, at den pågældende den 13. april 2004 har  

 vedtaget et bødeforelæg på 1.000 kr. for overtrædelse af færdselslovens  

 § 118, jf. § 4, stk. 1, ved den 8. marts 2004 kl. 10.55 at  

 have  

 ført en personbil ad en vejstrækning med mindst 74 km/t, selv om det ved  

 færdselstavle er angivet, at hastigheden ikke må overstige 60 km/t.
 I den anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
