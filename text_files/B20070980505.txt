Meddelelser fra  

 Søfartsstyrelsen B, skibes bygning og udstyr m.v., kapitel B VIII,  

 Nukleare skibe, 1. maj 2007 Kapitel VIII Nukleare skibe Regel 1 Anvendelsesområde Dette kapitel finder  

 anvendelse på alle nukleare skibe med undtagelse af krigsskibe.
Regel 2  


  

 Andre kapitlers anvendelsesområde Bestemmelserne i de øvrige  

 kapitler i denne konvention finder anvendelse på nukleare skibe med de  

 modifikationer, der er fastsat i dette kapitel.
Regel 3  


  

 Dispensationer Der må ikke under nogen  

 omstændigheder meddeles et nukleart skib dispensation fra opfyldelsen af  

 nogen  

 af bestemmelserne i denne konvention.
Regel 4  

  

 Godkendelse af  

 reaktorinstallationer En reaktorinstallations  

 projektering og udførelse skal godkendes af Administrationen, der ligeledes  

 skal godkende regler for tilsyn og montering af anlægget.
Der skal herved  

 tages  

 hensyn til de begrænsninger, som synene vil være undergivet som følge af den  

 tilsvarende stråling.
Regel 5  

  

 Reaktorinstallationens  

 tilpasning til forholdene om bord i skibe Reaktorinstallationen skal  

 være konstrueret med henblik på de særlige driftsforhold om bord såvel under  

 normale som under ekstraordinære navigationsforhold.
Regel 6  

  

 Strålingssikkerhed Administrationen skal træffe  

 forholdsregler mod enhver urimelig risiko hidrørende fra stråling eller andre  

 nukleare faremomenter, det være sig til søs eller i havn, for besætning,  

 passagerer eller befolkning eller for vandveje, levnedsmidler eller  

 vandforsyning.
Regel 7  

  

 Sikkerhedsrapport (a) For at sikre, at der  

 ikke forekommer nogen urimelig risiko hidrørende fra stråling eller andre  

 faremomenter, det være sig til søs eller i havn, for besætning, passagerer  

 eller befolkningen eller for vandveje, levnedsmidler eller vandforsyningen,  

 skal der udarbejdes en sikkerhedsrapport, der gør det muligt at bedømme det  

 nukleare anlæg og skibets sikkerhed.
Rapporten skal forelægges  

 Administrationen  

 til godkendelse.
Den skal til stadighed holdes ajour.
 (b) Sikkerhedsrapporten skal  

 stilles til rådighed for de kontraherende regeringer i de lande, som et  

 nukleart skib agter at besøge, i så god tid i forvejen, at de pågældende  

 regeringer har mulighed for at bedømme skibets sikkerhed.
Regel 8  

  

 Instruktionsbog Til oplysning og vejledning  

 for betjeningspersonalet i dets arbejde skal der udarbejdes en udtømmende og  

 detaljeret instruktionsbog, der behandler alle forhold med hensyn til det  

 nukleare anlægs betjening med hovedvægten lagt på de sikkerhedsmæssige  

 aspekter.
Instruktionsbogen skal forelægges Administrationen til godkendelse  

.  

  

 Den skal til stadighed holdes ajour.
Regel 9  

  

 Syn Bestemmelserne i kapitel I  

 regel 7 eller i samme kapitels regel 8-10 finder tilsvarende anvendelse på  

 syn  

 af nukleare skibe med den begrænsning i disse syn, der følger af den  

 tilstedeværende  

 stråling.
Synene skal endvidere opfylde eventuelle særlige krav i  

 sikkerhedsrapporten.
Uanset bestemmelserne i kapitel I regel 8 og 10 skal der  

 foretages syn mindst én gang om året.
Regel 10  

  

 Certifikater (a) Bestemmelserne i regel  

 12, litra (a) og regel 14 i kapitel I finder ikke anvendelse på nukleare  

 skibe.
 (b) Et certifikat, kaldet  

 sikkerhedscertifikat for nukleare passagerskibe, skal efter inspektion og syn  

 udstedes til et nukleart passagerskib, som opfylder kravene i kapitel II-1,  

 II-2, III, IV og VIII samt ethvert andet krav i disse forskrifter, som finder  

 anvendelse.
 (c) Et certifikat, kaldet  

 sikkerhedscertifikat for nukleare lastskibe, skal efter inspektion og syn  

 udstedes  

 til et nukleart lastskib, som opfylder kravene for lastskibe i kapitel I  

 regel  

 10, og som opfylder kravene i kapitel II-1, II-2, III, IV og VIII samt  

 ethvert  

 andet krav i disse forskrifter, der finder anvendelse.
 (d) Sikkerhedscertifikater  

 for nukleare passagerskibe og for nukleare lastskibe skal konstatere: »at det  

 pågældende skib, der er et nukleart skib, opfylder alle kravene i  

 konventionens  

 kapitel VIII og er i overensstemmelse med den sikkerhedsrapport, der er  

 godkendt for skibet«.
 (e) Gyldighedsperioden for  

 sikkerhedscertifikat for nukleare passagerskibe og for nukleare lastskibe må  

 højst være 12 måneder.
(f) Sikkerhedscertifikater  

 for nukleare passagerskibe og for nukleare lastskibe skal udstedes af  

 Administrationen  

 eller af en af denne dertil bemyndiget person eller organisation.
I alle  

 tilfælde påtager Administrationen sig det fulde ansvar for certifikatet.
Regel 11  

  

 Særlig kontrol Ud over den kontrol, der er  

 fastsat i kapitel I regel 19, er nukleare skibe underkastet en særlig  

 kontrol,  

 før de anløber eller opholder sig i kontraherende regeringers havne.
Denne  

 kontrol tager sigte på at konstatere, at der om bord findes et gyldigt  

 sikkerhedscertifikat  

 for nukleare skibe, og at skibet ikke frembyder nogen urimelig risiko  

 hidrørende fra stråling eller andre faremomenter, det være sig til søs eller  

 i  

 havn, for besætning, passagerer eller befolkning eller for vandpleje,  

 levnedsmidler eller vandforsyning.
Regel 12  

  

 Ulykker Ved ethvert uheld, der kan  

 indebære fare for omgivelserne, skal føreren af et nukleart skib straks  

 underrette Administrationen.
Føreren skal endvidere straks underrette den  

 kompetente regeringsmyndighed i det land, i hvis farvand skibet befinder sig,  

 eller hvis farvand skibet nærmer sig i beskadiget tilstand.
