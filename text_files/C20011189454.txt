Meddelelse om køretøjers  

 indretning og udstyr m.m. 1782  

 "Detailforskrifter for Køretøjer 2001" Det meddeles herved, at bekendtgørelse om  

 detailforskrifter for køretøjers indretning og udstyr er  

 udstedt i ny udgave (Detailforskrifter for Køretøjer 2001).
 På bilaget findes en oversigt over ændringer  

 af indholdsmæssig karakter.
 De væsentligste ændringer er  

 følgende:
i Lastbiler og busser skal have blokeringsfri bremser,  

 ligesom registreringspligtige påhængskøretøjer med  

 en tilladt totalvægt på over 3.500 kg.
Personbiler og varebiler  

 skal ikke have blokeringsfri bremser.
i Køretøj, der benyttes til befordring af  

 personer i kørestol, skal være forsynet med sikkerhedssele ved  

 plads for kørestol, hvis sikkerhedssele kræves ved tilsvarende  

 almindelig siddeplads.
i Fra 1. oktober 2001 skal der være trepunktseler ved  

 alle siddeplader i små busser (M2 under 3.500 kg).
i For lastbiler, der trækker  

 påhængskøretøjer med over 3.500 kg tilladt  

 totalvægt, er det mindste tryk i fødeledningen hævet fra  

 6,5 bar til 7,0 bar.
Dette gælder endvidere for alle tidligere  

 registrerede lastbiler til synsfri sammenkobling.
De fleste lastbiler giver i  

 forvejen dette tryk i fødeledningen, men der kan være enkelte,  

 hvor det laveste tryk skal sættes op.
 Årsagen til denne ændring er, at Danmark har  

 valgt at følge EF-bremsedirektiv 98/12/EF, hvorefter det for  

 påhængskøretøjer med trykluftbremser  

 forudsættes for opnåelse af den krævede  

 bremsepræstation (45% eller 50%), at lastbilen kan levere et  

 fødetryk på mindst 7,0 bar.
i Derudover er der sket lempelser i reglerne om udragning af  

 læssebagsmæk m.v. (før 0,2 m, nu 0,3 m),  

 koblingslængde for lastbil til synsfri sammenkobling med  

 sættevogn og forsynet med kran (før maks. 4,5 m, nu maks. 6,5  

 m), samt skvulpeplader i slamsugertank.
Detailforskrifter for Køretøjer 2001  

 træder i kraft den 1. april 2001 og gælder for  

 køretøjer, der registreres, godkendes eller tages i brug 1.  

 gang på ikrafttrædelsesdatoen eller senere.
Bestemmelserne om  

 tryk i fødeledning for lastbiler til synsfri sammenkobling samt  

 påskrifter for bjærgningskøretøjer gælder dog  

 også for tidligere registrerede biler.
 Detailforskrifter for Køretøjer 2001 ligger  

 til gennemsyn hos Statens Bilinspektion og kan købes i Schultz  

 Boghandel, Vognmagergade 7, 1120 København K, tlf. 33 14 02 26.
Detailforskrifter for Køretøjer 2001 vil  

 endvidere kunne ses på retsinformation, der kan findes via  

 Færdselsstyrelsens hjemmeside (www.fstyr.dk, Regler, Krav til  

 køretøjer) Færdselsstyrelsen, den 22. marts  

 2001 Ib Rasmussen Bilag Oversigt over ændringer af indholdsmæssig karakter i forhold  

 til bekendtgørelsen af 13. marts 2000 som ændret ved  

 bekendtgørelser af 23. juni 2000 og 29. september 2000 om  

 detailforskrifter for køretøjers indretning og udstyr.
 Hovedafsnit 2:
 Ændret pkt. 2.02.362, påskrifter på  

 bjærgningskøretøj (også gældende for  

 tidligere registrerede bjærgningskøretøjer).
 Hovedafsnit 3:
 Ændret pkt. 3.01.001 (4), udragning af læssebagsmæk og  

 lignende.  

 Korrigeret pkt. 3.02.200 (1) og (2), vogntogslængde (så teksten  

 bliver i overensstemmelse med dimensionsbekendtgørelsen).  

 Nyt pkt. 3.02.200 (3), koblingslængde på lastbil til synsfri  

 sammenkobling.
 Hovedafsnit 4:
 Ændret pkt. 4.01.100 (1), afstand mellem forreste og  

 bageste aksel på påhængsvogn.
 Hovedafsnit 5:
 Nyt pkt. 5.01.022 (1), blokeringsfri bremser på personbil  

 M2.  

 Nyt pkt. 5.01.023 (1), blokeringsfri bremser på personbil  

 M3.  

 Nyt pkt. 5.01.025 (1), blokeringsfri bremser på lastbil N2  

 (og dermed også N3).  

 Ændret pkt. 5.01.025 (2), tryk i fødeledning.  

 Nyt pkt. 5.01.113 (1), blokeringsfri bremser på  

 påhængs-/sættevogn O3.  

 Nyt pkt. 5.01.310 (5), tryk i føde- og styreledning på lastbil  

 til synsfri sammenkobling.  

 Ændret pkt. 5.03.110 (1) og (2), tryk i fødeledning på  

 trykluftbremser.
 Hovedafsnit 6:
 Udgået pkt. 6.02.002 (1) e), fjernlyslygters placering i forhold til  

 nærlyslygter.  

 Ændret pkt. 6.04.003 (1) c), aktivering af stoplygter.  

 Nyt pkt. 6.04.340 (3) og (4), blinkende fjernlygter på  

 udrykningskøretøj.
 Hovedafsnit 7:
 Ændret pkt. 7.01.001 (1), brændstofbeholdere af plast.  

 Ændret pkt. 7.06.021 (1), egendiagnosesystem på personbil  

 M1.
 Hovedafsnit 9:
 Nyt pkt. 9.03.003 (3), skvulpeplader i slamsugertank.
 Hovedafsnit 10:
 Ændret pkt. 10.01.021 (2), sæder til handicappede.  

 Ændret pkt. 10.01.022 (6), sæder og fastgørelse på  

 personbil M2.  

 Ændret pkt. 10.01.023 (1), sæder og fastgørelse på  

 personbil M3.  

 Ændret pkt. 10.02.001 (1) b), sikkerhedsseler på personbil  

 M2.  

 Nyt afsnit 10.02.002, sikkerhedsseler for kørestolsbrugere.  

 Ændret pkt. 10.02.021 (2), seleforankringer til handicappede.  

 Ændret pkt. 10.02.022 (1) og (2), sikkerhedsseler i personbil  

 M2.  

 Ændret pkt. 10.02.022 (3), seleforankringer i personbil  

 M2.  

 Ændret pkt. 10.02.364 (1), seleforankringer i campingbiler.  

 Ændret pkt. 10.03.021 (2) og (5), lysgennemgang i ruder på  

 personbil M1.  

 Nyt pkt. 10.04.320 (1), hastighedsmåler i skolekøretøj  

 (fra 1. juli 2001 i alle, også tidl. reg.).
