Byggeri på egen grund med henblik på salg  

  egen eller fremmed regning Spørgsmål 1. Kan det  

 bekræftes, at spørger momsmæssigt opfører ejerlejligheder for egen regning,  

 selv om spørger modtager en bankgaranti fra tilbudsgiver, før støbning af  

 soklen er påbegyndt? 2. Kan det  

 bekræftes, at spørger momsmæssigt opfører ejerlejligheder for egen regning,  

 selv om spørger modtager en kontant betaling, før støbning af soklen er  

 påbegyndt, når blot der samtidigt gøres opmærksom på, at tilbudsmodtager ikke  

 derved tiltræder tilbuddet? Svar 1. Ja 2. Ja Beskrivelse af de faktiske forhold Spørger vil på  

 egne grunde opføre ejerlejligheder til beboelse.
Ejerlejlighederne ønskes  

 opført for egen regning.
Det vil sige, at støbning af soklen er påbegyndt,  

 inden der indgås en bindende aftale mellem køber og sælger.
Det er oplyst,  

 at Dansk Ejendomsmæglerforening på baggrund af en konkret sag har vedtaget,  

 at  

 købstilbud fremover skal have en forside, hvoraf klart fremgår, hvornår der  

 er  

 indgået en bindende aftale mellem parterne.
Foreningen har udarbejdet  

 følgende  

 tekst:
 "Indtil  

 købsaftalen er underskrevet af begge parter, skal afgiveren af købstilbuddet  

 være opmærksom på følgende:
 Spørger vil på  

 relevant vis lade teksten indgå i sine kontrakter, informationsmateriale m.m.
Spørgers  

 eventuelle opfattelse ifølge anmodning og bemærkninger til sagsfremstilling Det fremgår af  

 Momsvejledningen; "Ved den  

 momsmæssige behandling af byggeri mv. skelnes der mellem de tilfælde, hvor  

 byggeriet  

 sker for fremmed (bygherrens) regning, og de tilfælde, hvor byggeriet sker  

 for  

 egen (byggevirksomhedens) regning.
 I de tilfælde,  

 hvor en byggevirksomhed indgår en aftale om salg af en grund og samtidig  

 forpligter  

 sig til at opføre en bygning på grunden, er det afgørende for, om  

 virksomheden  

 skal opgøre momsgrundlaget for byggeriet efter reglerne om fremmed regning  

 (momslovens § 27, stk. 1) eller egen regning (momslovens § 28, stk. 2, jf.  

 stk.  

 3), om byggeriet er påbegyndt ved handelens indgåelse.
Byggeriet anses  

 for påbegyndt, når støbningen af fundamentet er påbegyndt.
Hvis støbningen af  

 fundamentet er påbegyndt efter handelens indgåelse, skal momsgrundlaget  

 opgøres  

 efter reglerne om byggeri for fremmed regning.
Dette gælder også selvom  

 sælgeren (byggevirksomheden) ikke selv udfører arbejdsydelser eller  

 projekteringsarbejde ved opførelsen, men lader andre virksomheder udføre  

 byggearbejdet.
Hvis støbningen af fundamentet er påbegyndt før handelens  

 indgåelse, skal momsgrundlaget opgøres efter reglerne om byggeri for egen  

 regning, jf.
HRD af 21. oktober 1988 (UfR 1988.1029H) og ØLD nævnt i TfS  

 1995,  

 66.
Udgangspunktet  

 er, at handelen er indgået, når der foreligger en bindende aftale mellem  

 parterne.
I relation til byggemomsreglerne anses ejendomsretten for overgået  

 på  

 dette tidspunkt.
Ved en bindende  

 aftale forstås en aftale, som begge parter har underskrevet eller på anden  

 måde  

 har tiltrådt, uanset om aftalen kaldes kontrakt, slutseddel, købstilbud eller  

 lignende.
Ved købstilbud forstås et accepteret købstilbud.
Det har i øvrigt  

 ingen betydning for vurderingen af, om ejendomsretten er overgået til køber,  

 om  

 slutsedlen er tinglyst eller ej, jf.
Mn 978/87, stadfæstet ved HD af 21.  

 oktober 1988 (UfR 1988.1029.H).
 Østre Landsret  

 fandt ved dom af 12. december 1995 (TfS 1995,66), at der foreligger en  

 bindende  

 overdragelse af en parcel, når slutsedlen er underskrevet eller tiltrådt af  

 begge  

 parter, uanset om parcellen først udstykkes senere.
Hvis sælger  

 eller dennes fuldmægtige uden forbehold har modtaget den kontante købesum fra  

 køber,  

 før støbningen af fundamentet er påbegyndt, sidestilles dette med sælgers  

 underskrift, jf. ØLD nævnt i TfS 1995, 66." Det er således  

 af afgørende betydning, om slutsedlen er underskrevet eller tiltrådt af begge  

 parter, inden støbning af soklen er påbegyndt.
 Spørgeren  

 underskriver ikke købstilbud fra tilbudsgiver, inden støbning af soklen er  

 påbegyndt.
Ad spørgsmål 1 Tilbudsgiver  

 stiller en bankgaranti for købesummens betaling.
Det har dog ingen betydning  

 ved vurdering af, om der er indgået en bindende aftale mellem parterne.  

 Sælgeren har ikke tiltrådt aftalen, selv om tilbudsgiver har stillet en  

 bankgaranti.
Det fremgår af  

 TfS 1995, 66 Ø, at hvis der modtages en kontant købesum uden forbehold før  

 støbedagen,  

 så sidestilles det med, at tilbudsmodtager har tiltrådt aftalen.
Her bliver  

 der  

 ikke betalt noget, men blot stillet en bankgaranti.
 Det stillede  

 spørgsmål bør derfor besvares med ja.
Ad spørgsmål 2 Under spørgsmål  

 2 er det tanken, at tilbudsgiver indbetaler en del af eller hele købesummen  

 kontant.  

 I henhold til TfS 1995, 66 Ø mener Landsretten, at et tilbud er tiltrådt,  

 hvis  

 der uden forbehold modtages en kontant købesum.
 Når spørgeren  

 eller deres advokat modtager en kontant købesum, vil de straks over for  

 tilbudsgiver  

 gøre opmærksom på, at de ikke tiltræder tilbuddet, og at accept først sker  

 ved  

 spørgers underskrift på tilbuddet.
 Det stillede  

 spørgsmål bør derfor besvares med ja.
SKATs  

 indstilling og begrundelse Momspligtige  

 personer, der for egen regning på egen, lejet eller lejers grund opfører  

 bygninger til salg eller udlejning, skal betale moms, hvis den pågældende  

 eller  

 dennes ansatte udfører arbejde ved projekteringen eller opførelsen, jf.  

 momslovens § 6, stk. 1.
Momspligten  

 omfatter kun det arbejde, som virksomheden selv udfører i forbindelse med  

 byggearbejdet m.v.
Værdien af det håndværksarbejde, som virksomheden lader  

 udføre af fremmede håndværkere, skal ikke indgå ved opgørelsen af  

 momstilsvaret.
 Baggrunden for  

 reglerne om betaling af moms af byggeri for egen regning er, at der efter  

 momslovens  

 § 13, stk. 1, nr. 9, ikke skal betales moms ved salg af fast ejendom, mens  

 der  

 efter lovens almindelige regler ved byggeleverancer skal betales moms af de  

 materialer og de arbejdsydelser, der medgår ved byggearbejdet m.v.
 Det betyder, at  

 der som udgangspunkt efter de almindelige regler alene skal betales moms af  

 byggeri m.v. for fremmed regning, dvs. hvor byggearbejdet leveres til en  

 anden.  

 For at undgå konkurrenceforvridning har det derfor været nødvendigt at lægge  

 moms på byggeri m.v. for egen regning, den såkaldte pålægsmoms.
 Reglerne om  

 "pålægsmoms" fører til det resultat, at momsbelastningen på et  

 givet  

 byggeri alt andet lige er den samme, uanset om en virksomhed opfører huset  

 for  

 egen regning eller leverer tilsvarende byggeydelser for fremmed regning.
 Spørgeren vil på  

 egne grunde opføre ejerlejligheder til beboelse, og ønsker i den forbindelse  

 at  

 indrette sig på en sådan måde, at ejerlejlighederne opføres for egen regning.
 Er  

 ejerlejlighederne opført for egen regning er salget af ejerlejlighederne  

 momsfrit, og spørgeren skal alene betale den "pålægsmoms", der  

 skyldes reglerne i momslovens § 6, stk. 1.
 Er  

 ejerlejlighederne derimod ikke opført for egen regning, skal spørgeren betale  

 moms af den opnåede salgspris fratrukket grundens salgspris, da han i dette  

 tilfælde ikke anses for at have leveret en momsfri fast ejendom, men anses  

 for  

 at have solgt en momsfri grund og leveret momspligtige byggeydelser, jf.  

 momslovens § 4.
 Om spørgeren ved  

 salg af en grund og levering af byggeydelser for fremmed regning kommer til  

 at  

 betale mere eller mindre i moms end det er tilfældet, hvis reglerne om  

 "pålægsmoms" ved byggeri for egen regning skal anvendes, indgår  

 ikke  

 i vurderingen af, hvilken metode der skal anvendes.
 Det fremgår af  

 afsnit Q.1.2.5 i Momsvejledningen 2006-3, at afgørende for, om en  

 byggevirksomhed,  

 der indgår aftale om salg af en grund og samtidig forpligter sig til at  

 opføre  

 en bygning på grunden, skal opgøre momsgrundlaget efter reglerne om byggeri  

 for  

 fremmed regning (momslovens § 27, stk. 1) eller egen regning (momslovens §  

 28,  

 stk. 2, jf. stk. 3), er om byggeriet er påbegyndt ved handelens indgåelse.
Byggeriet anses  

 for påbegyndt, når støbningen af fundamentet er påbegyndt.
Hvis støbningen af  

 fundamentet er påbegyndt efter handelens indgåelse, skal momsgrundlaget  

 opgøres  

 efter reglerne om byggeri for fremmed regning.
Hvis støbningen af fundamentet  

 er påbegyndt før handelens indgåelse, skal momsgrundlaget opgøres efter  

 reglerne om byggeri for egen regning, jf.
HRD af 21. oktober 1988 (UfR  

 1988.1029H) og ØLD nævnt i TfS 1995, 66.
Det fremgår  

 videre, at udgangspunktet er, at handelen er indgået, når der foreligger en  

 bindende  

 aftale mellem parterne.
I relation til byggemomsreglerne anses ejendomsretten  

 for overgået på dette tidspunkt.
Ved en bindende aftale forstås en aftale,  

 som  

 begge parter har underskrevet eller på anden måde har tiltrådt, uanset om  

 aftalen  

 kaldes kontrakt, slutseddel, købstilbud eller lignende.
Ved købstilbud  

 forstås  

 et accepteret købstilbud.
 Da forespørger i  

 anmodningen om bindende svar har oplyst, at købstilbud fra tilbudsgiver ikke  

 vil blive underskrevet, inden støbning af sokkel er påbegyndt, og da der ikke  

 findes anden modsatrettet praksis på området, finder SKAT, at der ikke er  

 indgået en bindende aftale før byggeriet påbegyndes, og at spørgsmål 1 og 2  

 derfor kan besvares bekræftende.
Skatterådets  

 afgørelse og begrundelse Skatterådet  

  

 har på møde den  

 26. september 2006 tiltrådt indstillingen.
