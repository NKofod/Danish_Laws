 Til provstiudvalgene.
 Ved skrivelse af 23. februar 1984 tilskrev ministeriet i overensstemmelse  

 med indstilling fra det under kirkeministeriets permanente Lønudvalg af 14.  

 januar 1971 nedsatte underudvalg vedrørende korforhold stiftsøvrighederne om  

 aflønning af kormedlemmer.
 I denne skrivelse tilkendegav man, at man ikke på daværende tidspunkt  

 havde fundet det praktisk muligt at fastsætte generelle regler om  

 kormedlemmers aflønning på grund af betydelige forskelle i kormedlemmernes  

 ansættelsesform, aflønning og sammensætning.
 Endvidere fastsattes vejledende retningslinier om den efter underudvalgets  

 opfattelse mest hensigtmæssige aflønningsform, idet der varsledes en fornyet  

 undersøgelse af området ultimo 1985 gennem indberetning fra provstiudvalgene.
 Forudsætningen for en sådan fornyet undersøgelse var underudvalgets  

 formodning om, at de vejledende retningslinier efter en vis tid ville medføre  

 en øget ensartethed inden for korlønninger på landsbasis.
 Det er imidlertid ministeriets opfattelse på grundlag, af indhøstede  

 erfaringer i den forløbne tid, at en sådan ensartethed på området endnu ikke  

 er opnået.
 Man finder det derfor ikke hensigtsmæssigt og ressourcemæssigt forsvarligt  

 at iværksætte en fornyet omfattende undersøgelse på indeværende tidspunkt.
 I denne anledning skal man efter at spørgsmålet påny har været optaget til  

 behandling i det permanente lønudvalg af 14. januar 1971 meddele, at den ved  

 ministeriets skrivelse af 23. februar 1984 varslede fornyede indberetning om  

 korlønning indtil videre er udskudt.
 P.M.V.
 E.B.
