(Skemalæggerhonorar) (Til rektorerne for samtlige  

 gymnasieskoler, studenterkursus og Statens kursus til HF, amtsrådene samt  

 kommunalbestyrelserne i Frederiksberg og København) I cirkulæreskrivelse af 7. december 1965 (RS 08-10) har direktoratet for  

 gymnasieskolerne og HF fastlagt retningslinierne for beregning af honorar for  

 skemalægning (punkt 1).
 Med henvisning hertil skal man meddele at beregningen af det skemalæggeren  

 tilkommende honorar skal foretages således:
 For hvert klassetrin i gymnasiet vederlægges for antallet af klasser plus  

 antallet af grenhold, der ikke er matematisk-fysiske eller nysproglige  

 grenhold.
 For hvert klassetrin på kursus til HF vederlægges for det faktiske antal  

 klasser - tilvalgshold medtælles således ikke.
 Eventuelle realklasser medtælles hver med een i vederlæggelsen.
 Disse retningslinier er gældende fra og med skoleåret 1974/75. Punkt 1 i  

 direktoratets ovennævnte skrivelse af 7. december 1965 ophæves samtidig.
 P.M.V.
 E.B.
Erik Metz eksp.sekr.
