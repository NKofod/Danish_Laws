Vejledning til bekendtgørelse om  

 ændring af bekendtgørelse om fradrag i dagpengene for personer,  

 der deltager i jobtræning eller i individuel jobtræning og  

 fradrag i ydelser i henhold til lov om en aktiv arbejdsmarkedspolitik og lov  

 om orlov Direktoratet har i bekendtgørelse nr. 61 af 27. januar 2000  

 tilføjet et nyt kapitel 3a om arbejdspraktik i bekendtgørelse  

 nr. 447 af 31. maj 1996 om fradrag i dagpengene for personer, der deltager i  

 jobtræning eller i individuel jobtræning og fradrag i ydelser i  

 henhold til lov om en aktiv arbejdsmarkedspolitik og lov om orlov.
Med  

 henvisning hertil fortages i vejledning nr. 94 af 31. maj 1996  

 følgende ændringer:
»Til § 16a  

 Arbejdspraktik Efter lov om en aktiv arbejdsmarkedspolitik er der  

 mulighed for, at medlemmer af en arbejdsløshedskasse kan få  

 tilbud om arbejdspraktik.
Under praktikopholdet udbetaler  

 arbejdsløshedskassen en praktikydelse, der svarer til de dagpenge den  

 ledige ellers ville være berettiget til.
 Hvis medlemmet sideløbende med praktikydelsen har  

 andre indtægter, fradrages beløbet i praktikydelsen ved  

 modregning krone for krone efter principperne i §§ 11-15.
 Der skal kun ske modregning, hvis medlemmet har haft  

 indtægter i selve praktikperioden.
 Under sygdom, der opstår under praktikopholdet, kan  

 den ledige ikke modtage praktikydelse, jf. § 96, stk. 2, i  

 bekendtgørelse nr. 1158 af 29. december 1999 om en aktiv  

 arbejdsmarkedsindsats.
