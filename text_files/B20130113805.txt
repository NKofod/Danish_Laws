Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 835 af 10. august 2012 om en aktiv beskæftigelsesindsats, som ændret ved bekendtgørelse nr. 898 af 30. august 2012, bekendtgørelse nr. 1039 af 7. november 2012, bekendtgørelse nr. 424 af 29. april 2013, bekendtgørelse nr. 857 af 28. juni 2013 og bekendtgørelse nr. 1013 af 15. august 2013, foretages følgende ændringer:
 1. Indledningen affattes således:
»I medfør af § 4, stk. 1 og 2, § 4 a, stk. 1 og 3, § 8, § 10 a, stk. 1-3, § 11, stk. 4, § 21, stk. 1 og 2, § 25, stk. 1, § 26, stk. 1, § 31, § 31 a, stk. 6, § 32, stk. 5, § 41, § 49 a, stk. 2, § 50, § 55, stk. 7, § 68, § 75 i, § 77, stk. 5, § 81, § 81 a, stk. 4, § 82, stk. 5, § 83, stk. 3, § 84, stk. 2, § 85, stk. 3, § 91, § 92, stk. 2, § 99, stk. 3, § 100, stk. 4, § 104, stk. 2, § 106, § 108, § 110, stk. 2, § 111 og § 113 i lov om en aktiv beskæftigelsesindsats, jf. lovbekendtgørelse nr. 415 af 24. april 2013, som ændret ved lov nr. 790 af 28. juni 2013, og § 13 c i lov om aktiv socialpolitik, jf. lovbekendtgørelse nr. 190 af 24. februar 2012, § 20 c i integrationsloven, jf. lovbekendtgørelse nr. 1115 af 23. september 2013, og efter forhandling med undervisningsministeren, fastsættes:« 2. Efter § 1 indsættes som nyt kapitel før afsnit II:
»Kapitel 1 a Visitation i nye målgrupper inden 1. januar 2014 § 1 a.
For en person, som er omfattet af § 1, nr. 2 eller 3, og som den 1. januar 2014 ikke er fyldt 30 år, skal kommunen inden den 1. januar 2014 foretage en vurdering af, hvilken af målgrupperne i § 2, nr. 2, 3, 12 eller 13, i lov om en aktiv beskæftigelsesindsats, personen efter denne dato bliver omfattet af, såfremt personen fortsat har behov for hjælp.
Vurderingen foretages som led i det individuelle kontaktforløb.
 Stk. 2. En person under 30 år, som er omfattet af § 1, nr. 2 eller 3, som er undtaget fra det individuelle kontaktforløb, fordi personen opfylder betingelserne i § 28, stk. 2, nr. 4, skal uanset denne undtagelse have foretaget en vurdering efter stk. 1. Kontakten i forbindelse med vurderingen kan foregå telefonisk, digitalt eller på anden måde.
Stk. 3. Vurderes personen at blive omfattet af § 2, nr. 12 eller 13, og har personen ikke allerede et uddannelsespålæg, skal kommunen samtidig give pågældende et uddannelsespålæg efter den pr. 1. januar 2014 gældende § 21 b i lov om en aktiv beskæftigelsesindsats.
Uddannelsespålægget får virkning fra 1. januar 2014.
Stk. 4. For en person, som er omfattet af § 1, nr. 2 eller 3, og som den 1. januar 2014 er fyldt 30 år, kan kommunen inden den 1. januar 2014 foretage en vurdering af, hvilken af målgrupperne i § 2, nr. 2 eller 3, i lov om en aktiv beskæftigelsesindsats, personen efter denne dato bliver omfattet af, såfremt personen fortsat har behov for hjælp.
Vurderingen foretages som led i det individuelle kontaktforløb.
Stk. 5. Sker der væsentlige ændringer i personens forhold eller fremkommer der nye oplysninger, der kan have betydning for vurderingen efter stk. 1-4 foretages vurderingen på ny.
Om fornødent indkaldes til en ny samtale.
§ 1 b.
En person er jobparat efter den pr. 1. januar 2014 gældende § 2, nr. 2, i lov om en aktiv beskæftigelsesindsats, hvis personen vurderes at være i stand til at påtage sig et ordinært arbejde, som gør pågældende i stand til at forsørge sig selv inden for tre måneder.
 Stk. 2. En person er aktivitetsparat efter den pr. 1. januar 2014 gældende § 2, nr. 3, i lov om en aktiv beskæftigelsesindsats, hvis personen ikke vurderes at være i stand til at påtage sig et ordinært arbejde, som gør den pågældende i stand til at forsørge sig selv inden for tre måneder.
Stk. 3. En person er uddannelsesparat efter den pr. 1. januar 2014 gældende § 2, nr. 12, i lov om en aktiv beskæftigelsesindsats, hvis personen vurderes - med den rette støtte og aktive indsats - at kunne påbegynde en uddannelse inden for ca. et år og gennemføre denne uddannelse på ordinære vilkår.
Vurderes personen ikke at have nogen barrierer, og dermed ikke at have behov for støtte og hjælp i forhold til at starte på en uddannelse, som personen kan gennemføre på almindelige vilkår, er personen åbenlyst uddannelsesparat.
 Stk. 4. En person er aktivitetsparat efter den pr. 1. januar 2014 gældende § 2, nr. 13, i lov om en aktiv beskæftigelsesindsats, hvis personen vurderes at have problemer af faglig, social og/eller helbredsmæssig karakter og dermed har behov for ekstra støtte og hjælp i længere tid end ca. et år, inden personen kan påbegynde en uddannelse og gennemføre denne på almindelige vilkår.
§ 1 c.
For en person, der er omfattet af et integrationsprogram efter integrationsloven, og som modtager kontanthjælp efter lov om aktiv socialpolitik alene på grund af ledighed, kan kommunen inden den 1. januar 2014 foretage en vurdering af, om personen fra denne dato vurderes som jobparat eller aktivitetsparat, jf. stk. 2, såfremt personen fortsat har behov for hjælp.
Vurderingen foretages som led i opfølgningen på integrationskontrakten.
Stk. 2. Modtager personen kontanthjælp alene på grund af ledighed, vurderes pågældende pr. 1. januar 2014 som jobparat, hvis personen vurderes at være i stand til at påtage sig et ordinært arbejde, som gør den pågældende i stand til at forsørge sig selv inden for tre måneder.
Modtager personen kontanthjælp ikke alene på grund af ledighed, vurderes pågældende som aktivitetsparat, såfremt personen vurderes ikke at være i stand til at påtage sig et ordinært arbejde, som gør pågældende i stand til at forsørge sig selv inden for tre måneder.
Stk. 3. Sker der væsentlige ændringer i personens forhold eller fremkommer der nye oplysninger, der kan have betydning for vurderingen efter stk. 1 og 2, foretages vurderingen på ny.
Om fornødent indkaldes til en ny samtale.« § 2 Bekendtgørelsen træder i kraft den 1. oktober 2013.
