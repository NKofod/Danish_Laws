(Til alle folkehøjskoler,  

 landbrugsskoler, husholdningsskoler og efterskoler) I henhold til § 32 i bekendtgørelse nr. 27 af 25. januar 1984 om  

 tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler kan der inden for en bevilling, der stilles  

 til rådighed på finansloven, ydes tilskud til videre uddannelse af skolernes  

 forstandere og lærere.
 I medfør af bestemmelsen fastsættes:
TILSKUDSBETINGELSER § 1  Det er en betingelse for tilskud, at - kursets formål er videre uddannelse af forstandere og lærere ved de af  

 bekendtgørelsen omfattede skoler, og at dette fremgår af kursets program  

 eller indholdsbeskrivelse, - adgangen til kurset ikke er betinget af medlemsskab af en bestemt  

 organisation eller forening eller ansættelse på en bestemt skole, - et flertal af deltagerne er ansat som forstandere eller lærere ved de  

 omhandlede skoler, - kurset omfatter mindst 12 undervisningstimer eller 12 timer med en  

 kombination af undervisning, foredrag og gruppedrøftelser, og kurset er  

 fordelt over mindst 2 kursusdage.
Tilskud til kursus af kortere varighed kan  

 kun ydes til aflønning af lærere og foredragsholdere samt til dækning af  

 udgifter til disses dagpenge og rejseudgifter.
- en kursusdag normalt omfatter højst 8 timers undervisning, foredrag  

 eller gruppedrøftelser, - der er mindst 30 deltagere ved foredrag og mindst 10 deltagere i hver  

 henholdsvis undervisningstime og gruppedrøftelse.
TILSKUDDETS AFGRÆNSNING OG BEREGNING § 2  Tilskud kan ydes til hel eller delvis dækning af  

 følgende udgifter:
Stk. 2.  Inden for rammerne af den givne  

 finanslovsbevilling fastsætter kulturministeriet tilskuddet efter de satser,  

 som er anført i bilag til dette cirkulære.
Satserne reguleres 1 gang årligt  

 pr. 1. januar.
 Til kurser med behov for leje af teknisk avanceret udstyr, f.eks.  

 edb-terminaler, eller udstyr til foto- og videoundervisning kan der efter  

 ansøgning i hvert enkelt tilfælde ydes et tilskud til hel eller delvis  

 dækning af dokumenterede lejeudgifter.
 Forskud på statstilskud kan udbetales a'conto.
FREMGANGSMÅDEN VED ANSØGNING § 3  Ansøgning om tilskud indsendes på særligt skema  

 til kulturministeriet, Direktoratet for Folkeoplysning, Frie Grundskoler  

 m.v., 2. kontor, Vestergade 29-31, 1456 København K., inden den 1. marts.  

 Skema kan rekvireres i direktoratet.
BERETNING OG REGNSKABSAFLÆGGELSE § 4  Beretning om kursets afvikling skal sammen med  

 kursusregnskab med tilhørende bilag sendes til direktoratet senest en måned  

 efter kursets eller den samlede kursusplans afslutning.
Rapporten skal indeholde oplysning om - antal deltagere, der gennemførte kurset, - anvendte timer til foredrag, undervisning og gruppedrøftelser, - eventuelle programændringer i forhold til det annoncerede program.
Stk. 2.  Beretning og kursusregnskab skal attesteres og  

 underskrives af kursusleder og kursusarrangør.
Eventuelt for meget udbetalt  

 forskud skal tilbagebetales til direktoratet samtidig med indsendelsen af  

 kursusregnskabet.
IKRAFTTRÆDELSE § 5  Cirkulæret, der erstatter cirkulære af 20. januar  

 1988 om statstilskud til kurser til uddannelse af forstandere og lærere ved  

 de frie kostskoler, anvendes på kursusvirksomhed afholdt efter 1. januar  

 1989.
Kulturministeriet, Direktoratet for Folkeoplysning, Frie Grundskoler m.v., den 30. januar  

 1989.
 P.d.v.
Jørgen Olsen Bilag TILSKUDSSATSER pr. 1. januar 1989 1. Undervisningsmæssige formål Timer under a) - c) skal være mindst 45 min.
 Der ydes feriegodtgørelse med 12,5% af lønnen.
2. Lederhonorar Pr. hele kursusdag (mindst 5 timer a 45 minutter til de under 1 nævnte  

 formål) .................................. 722,94 kr.
Hvis kursuslederen selv underviser på kurset, reduceres lederhonoraret med  

 50% af den relevante sats under punkt 1 pr. time.
Lederhonoraret kan dog kun  

 reduceres med indtil 50%.
 Der ydes feriegodtgørelse med 12,5% af honoraret.
3. Dagpenge Til ledere, lærere og foredragsholdere pr. hele kursusdag, hvis fravær fra  

 hjemmet har varet mindst 5 timer ..... 50,00 kr.
4. Rejseudgifter 5. Kursusadministration Til planlægning, annoncering, administration m.v. og til AV-udstyr og  

 undervisningsmateriale Pr. kursus ........................................... 1.600,00 kr. med  

 tillæg af 20 kr. pr. taktisk deltager pr. hele kursusdag.
