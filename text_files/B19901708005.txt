 I medfør af § 34 og § 73 i lov om luftfart, jf. lovbekendtgørelse nr. 408  

 af 11. september 1985, fastsætter Statens Luftfartsvæsen herved efter  

 bemyndigelse fra Trafikministeriet, herunder i bekendtgørelse nr. 191 af 23.  

 maj 1975 vedrørende luftfartscertifikater (BL 6-02), følgende:
1. Referencedokumenter 1.1 ICAO Annex 1, seneste udgave.
 1.2 BL 6-03, Certificeringsbestemmelser, generelt, seneste udgave.
2. Definitioner Akkrediteret medicinsk konklusion (Accredited Medical Conclusion - AMC):
 En konklusion nået i et samråd mellem lægelige, operative, juridiske og  

 eventuelt andre sagkyndige, alle udpeget af Statens Luftfartsvæsen.
 Læge:
 En person, der af Sundhedsstyrelsen har modtaget tilladelse til  

 selvstændigt at virke som læge.
 Speciallæge:
 En læge, der af Sundhedsstyrelsen har modtaget tilladelse til at betegne  

 sig som speciallæge.
3. Generelt 3.1 Denne BL fastsætter bestemmelser for de helbredsmæssige krav, som skal  

 være opfyldt for at få udstedt og bevare et certifikat udstedt af Statens  

 Luftfartsvæsen.
 3.2 Ved bedømmelsen af helbredsmæssig egnethed skal der tages hensyn til,  

 hvilket certifikat der søges, og under hvilke forhold certifikatrettighederne  

 kan udøves.
3.3 I forbindelse med en helbredsundersøgelse skal ansøgeren på en  

 formular, der er godkendt af Statens Luftfartsvæsen, underskrive en erklæring  

 om sine egne og sin families helbreds- og arvelighedsforhold.
Ansøgeren skal  

 endvidere med sin underskrift bekræfte sin tilladelse til, at  

 luftfartsvæsenet eller eventuelt en lægelig instans godkendt af  

 luftfartsvæsenet indhenter supplerende lægelige oplysninger.
3.3.1 Formularens spørgsmål skal besvares så fuldstændigt og nøjagtigt som  

 muligt.
Urigtige eller mangelfulde oplysninger vil kunne medføre inddragelse  

 af erhvervet godkendelse og/eller ifaldelse af straf, jf.
Borgerlig  

 Straffelovs § 163.
3.4 Den undersøgende læge fremsender undersøgelsesresultatet på en  

 formular, der er godkendt af Statens Luftfartsvæsen, til luftfartsvæsenet  

 eller til en lægelig instans, der er godkendt af luftfartsvæsenet.
Denne  

 instans videregiver sin bedømmelse af undersøgelsesresultatet til  

 luftfartsvæsenet.
 3.5 I tvivlstilfælde eller hvis den foreliggende dokumentation ikke udgør  

 et tilstrækkeligt vurderingsgrundlag, kan Statens Luftfartsvæsen eller den  

 lægelige instans, der er godkendt af luftfartsvæsenet, forlange supplerende  

 undersøgelser foretaget.
 3.6 Indtil 5 år efter udløbet af en helbredsmæssig godkendelse kan fornyet  

 godkendelse foretages på grundlag af den foreskrevne fornyelsesundersøgelse.
 3.7 Statens Luftfartsvæsen træffer på grundlag af det samlede  

 undersøgelsesresultat afgørelse om helbredsmæssig godkendelse eller  

 underkendelse.
 3.7.1 Der kan til en godkendelse knyttes vilkår.
 3.8 Statens Luftfartsvæsen udsteder helbredsmæssig godkendelse, når  

 betingelserne i denne BL er opfyldt.
 3.8.1 Statens Luftfartsvæsen kan på særlige vilkår bemyndige læger og  

 lægelige instanser, der er godkendt til at udføre de undersøgelser, der er  

 nævnt i pkt. 6.3 og pkt. 6.4, til på luftfartsvæsenets vegne at udstede  

 helbredsmæssig godkendelse.
4. Helbredskrav/certificering Ud over almindelige helbredskrav, jf. afsnit 7, oftalmologiske  

 helbredskrav, jf. afsnit 8, og oto-rino-laryngologiske helbredskrav, jf.  

 afsnit 13, er følgende særlige helbredskrav fastsat for erhvervelse/bevarelse  

 af certifikat/bevis:
 5.2 Godkendelsen udstedes med gyldighed regnet fra den første dag i den  

 måned, hvori undersøgelsen er foretaget.
 5.2.1 En fornyelsesundersøgelse kan dog finde sted fra og med den 20. i  

 måneden før den måned, i hvilken hidtidig godkendelse udløber, uden at datoen  

 for den nye gyldighedsperiode herved ændres.
6. Helbredskrav Note 1 : Ved en »stor« undersøgelse forstås en undersøgelse,  

 der mindst omfatter A, B, C og G.
 Ved en »lille« undersøgelse forstås en undersøgelse, som kun  

 omfatter A og i visse tilfælde E.
 Note 2 : Indehavere af privatflyvercertifikat med instrumentbevis skal  

 gennemgå audiometri ved udstedelse, derefter hvert 4. år indtil 50. år og  

 derefter hvert 3. år.
6.3 Helbredsundersøgelse for erhvervelse/bevarelse af - trafikflyvercertifikat, - luftnavigatørcertifikat, - flyvemaskinistcertifikat - flyveledercertifikat foretages af en lægelig instans, der er godkendt af Statens  

 Luftfartsvæsen.
Visse helbredsundersøgelser (»små« undersøgelser)  

 kan desuden foretages af læger, der er godkendt hertil af luftfartsvæsenet.
6.4 Helbredsundersøgelse for erhvervelse/bevarelse af - privatflyvercertifikat, - svæveflyvercertifikat, - flyvetelefonistcertifikat, - kabinebesætningsmedlemscertifikat, - AFIS-certifikat - certifikat som fører af varmluftsballon - certifikat som fører af ultralet fly kan foretages, jf. pkt. 6.1, af - A-undersøgelse: enhver læge - B-undersøgelse: enhver speciallæge i øre/næse/halssygdomme, - C-undersøgelse: enhver speciallæge i øjensygdomme, - E-undersøgelse: enhver læge eller ethvert lægelaboratorium - I-undersøgelse: enhver speciallæge i øjensygdomme A, B, C og I kan samlet foretages af en læge, der er godkendt dertil af  

 Statens Luftfartsvæsen.
 Anm.: En oversigt over de læger og lægelige instanser, der er godkendt af  

 Statens Luftfartsvæsen til at udføre de helbredsundersøgelser, der er nævnt  

 under pkt. 6.3 og pkt. 6.4, gives i Efterretninger for Luftfarende (EFL).
7. Almindelige helbredskrav 7.1 Enhver medfødt eller erhvervet abnormitet eller defekt, enhver aktiv  

 eller latent, akut eller kronisk sygdom eller lidelse samt enhver bivirkning  

 ved behandling med lægemidler og enhver følge af operation, kvæstelse eller  

 skade, der må formodes at medføre, at ansøgeren ikke er i stand til at udføre  

 tjenesten på sikker måde, medfører uegnethed.
 7.2 Sygdom eller defekt, der må formodes at kunne medføre, at ansøgeren  

 pludselig bliver ude af stand til at udføre tjenesten på sikker måde,  

 medfører uegnethed, medmindre det efter AMC formodes, at tjenesten på visse  

 vilkår kan udføres på sikker måde.
 7.3 Tilstedeværende eller tidligere tilstande af nedenstående art medfører  

 uegnethed, medmindre det efter AMC formodes, at ansøgeren er i stand til at  

 udføre tjenesten på sikker måde:
- psykose, - alkoholisme, - misbrug af opkvikkende, bedøvende, beroligende eller euforiserende  

 stoffer, - alvorlige adfærdsforstyrrelser, - mental abnormitet eller neurose.
 7.4 Tilstedeværende eller tidligere tilstande af nedenstående art medfører  

 uegnethed, medmindre det efter AMC formodes, at ansøgeren er i stand til at  

 udføre tjenesten på sikker måde:
- progressiv eller stationær sygdom i nervesystemet, - manifest epilepsi, epileptiske krampeanfald eller tilstande, der  

 medfører øget risiko herfor, - bevidsthedsforstyrrelser eller bevidsthedstab, medmindre det  

 sandsynliggøres, at der ikke foreligger øget risiko for nye anfald, - kvæstelser af hovedet.
 7.5 Medfødt eller erhvervet hjertelidelse, der formodes at medføre, at  

 ansøgeren ikke er i stand til at udføre tjenesten på sikker måde, medfører  

 uegnethed.
 7.5.1 Tilstedeværende eller tidligere tilfælde af blodprop i hjertet  

 medfører uegnethed.
7.5.2 Ansøgere til certifikat som privatflyver, svæveflyver, fører af  

 varmluftsballon, AFIS-operatør, flyvetelefonist, kabinebesætningsmedlem og  

 fører af ultralet luftfartøj samt som flyveleder kan dog godkendes, a. når der er forløbet mindst 1 år efter tilfældet, b. når al medikamentel behandling heraf er ophørt, c. når de foreliggende risikofaktorer er velkontrollerede, og d. når det efter AMC formodes, at hverken den aktuelle tilstand eller den  

 til grund liggende lidelse i sig selv vil medføre, at tjenesten ikke kan  

 udføres på sikker måde.
 7.6 Blodtryk uden for normalområdet eller blodtryk, der ved medikamentel  

 behandling bringes inden for normalområdet, medfører uegnethed.
 7.6.1 Blodtryk, der ved medikamentel behandling bringes inden for  

 normalområdet, medfører dog ikke uegnethed, hvis det efter AMC formodes, at  

 ansøgeren under behandling er i stand til at udføre tjenesten på sikker måde.
 7.7 Betydningsfuld funktionel eller strukturel abnormitet i  

 kredsløbssystemet medfører uegnethed.
 7.8 Betydningsfuld funktionsnedsættelse af lunger eller betydningsfulde  

 aktive sygdomme i lungevæv, mediastinum eller lungehinder medfører uegnethed.
 7.9 Betydningsfuld nedsættelse af mave-tarm kanalens og de dertil knyttede  

 organers funktion medfører uegnethed.
 7.9.1 Brok, der formodes at kunne medføre, at ansøgeren pludselig bliver  

 ude af stand til at udføre tjenesten på sikker måde, medfører uegnethed.
 7.9.2 Følgevirkning af sygdom eller operative indgreb i fordøjelseskanalen  

 og de dertil knyttede organer, navnlig passagehindringer på grund af  

 forsnævring eller kompression, der må formodes at kunne medføre, at ansøgeren  

 pludselig bliver ude af stand til at udføre tjenesten på sikker måde,  

 medfører uegnethed.
 7.10 Stofskifte-, ernærings- og endokrine forstyrrelser, der må formodes  

 at medføre, at ansøgeren ikke er i stand til at udføre tjenesten på sikker  

 måde, medfører uegnethed.
 7.10.1 Sukkersyge, der kræver behandling med insulin, medfører uegnethed.
 7.10.2 Sukkersyge, som kræver behandling med anden antidiabetisk medicin  

 end insulin, medfører uegnethed, medmindre det efter AMC formodes, at hverken  

 lidelsen i sig selv eller behandlingen medfører, at tjenesten ikke kan  

 udføres på sikker måde.
 7.11 Sygdomme i blodet, det lymfatiske system eller immunsystemet, der må  

 formodes at medføre, at ansøgeren ikke er i stand til at udføre tjenesten på  

 sikker måde, medfører uegnethed.
 7.12 Sygdomme og andre tilstande i nyre- og urinveje, der må formodes at  

 medføre, at ansøgeren ikke er i stand til at udføre tjenesten på sikker måde,  

 medfører uegnethed.
 7.12.1 Passagehindringer i urinvejssystemet eller øget risiko herfor,  

 herunder stendannelse, medfører uegnethed.
 7.13 Lidelser i kønsorganer, herunder menstruationsforstyrrelser eller  

 -besvær, der må formodes at medføre, at ansøgeren ikke er i stand til at  

 udføre tjenesten på sikker måde, medfører uegnethed.
 7.14 Svangerskab medfører uegnethed.
7.14.1 Gravide ansøgere kan dog godkendes indtil udgangen af 24.  

 svangerskabsuge, hvis regelmæssige læge- og jordemoderkontroller viser, at  

 svangerskabet forløber normalt.
Lægeerklæring herom skal indsendes til  

 Statens Luftfartsvæsen senest i 16. svangerskabsuge.
Efter afsluttet  

 svangerskab, dog tidligst 6 uger efter fødsel, kan ansøgeren godkendes, når  

 det ved lægeerklæring godtgøres, at tilstanden er tilfredsstillende.
 7.14.2 Gravide flyveledere og AFIS-operatører kan dog under forudsætning  

 af, at de ikke gør tjeneste alene, desuden godkendes indtil udgangen af 36.  

 svangerskabsuge.
 7.15 Sygdomme, defekter eller beskadigelser i knogler, led, muskler eller  

 sener og følgetilstande heraf, der må formodes at medføre, at ansøgeren ikke  

 er i stand til at udføre tjenesten på sikker måde, medfører uegnethed.
8. Oftalmologiske helbredskrav (ge-nerelle  

 helbredskrav til øjne) 8.1 Enhver aktiv eller latent, akut eller kronisk øjensygdom, samt ethvert  

 operativt indgreb i eller enhver beskadigelse af øjnene eller deres  

 hjælpeorganer (adnexa), respektive følgetilstande heraf, der må formodes at  

 medføre, at ansøgeren ikke er i stand til at udføre tjenesten på sikker måde,  

 medfører uegnethed.
 8.2 Unormale synsfelter medfører uegnethed.
 8.2.1 Ansøgere med mindre betydningsfulde synsfeltsdefekter kan dog  

 godkendes, hvis det efter AMC formodes, at tjenesten kan udføres på sikker  

 måde.
8.3 Opfyldes et synskrav alene ved brug af briller med korrigerende glas,  

 er godkendelsen betinget af, a. at korrektionen er lægeligt godkendt eller lægeligt ordineret, b. at brillerne er anvendelige til formålet, herunder at brillestellet  

 ikke begrænser synsfelterne unødigt, og at glassene ikke er farvetonede eller  

 farveskiftende (fototrope), c. at forskellen mellem glassenes brydende kraft ikke forstyrrer  

 samsynsfunktionen, d. at såvel kravet til afstandssyn som kravet til nærarbejdssyn under  

 tjeneste på et luftfartøj er tilgodeset ved anvendelse af et par briller,  

 samt e. at tilsvarende reservebriller er umiddelbart tilgængelige i de  

 tilfælde, hvor briller er pålagt til afstandsbrug under tjeneste på et  

 luftfartøj.
Anm.: Briller skal godkendes eller ordineres af en øjenlæge.
Ansvaret for,  

 at briller er praktisk anvendelige til formålet, påhviler den enkelte bruger.
 8.4 Kontaktlinser, der er godkendt af øjenlæge, tillades anvendt efter  

 særskilt ansøgning og på særlige vilkår, hvis det i de enkelte tilfælde  

 godtgøres, at ansøgeren vil kunne udføre tjenesten på sikker måde.
9. Synskrav I 9.1 Afstandssynsstyrke med eller uden anvendelse af korrektion, der på  

 hvert øje for sig er mindre end 6/9 (0.7, 20/30), medfører uegnethed.
 9.1.1 Kan synsstyrken alene opnås ved korrektion, eller er det af andre  

 grunde nødvendigt at benytte afstandskorrektion, kan ansøgeren godkendes,  

 hvis refraktionen ligger inden for området fra +3 til -3 dioptrier i enhver  

 meridian.
 9.2 Akkommodationsnærpunkt med eller uden anvendelse af korrektion, der på  

 hvert øje for sig er mindre end 3 dioptrier, medfører uegnethed.
 9.2.1 Hvis der er pålagt korrektion til afstandsbrug, skal kravet til  

 akkommodationsnærpunktet være opfyldt under anvendelse af denne korrektion.
 9.3 Defekter i central eller perifer samsynsfunktion, der efter AMC  

 formodes at medføre, at ansøgeren ikke er i stand til at udføre tjenesten på  

 sikker måde, medfører uegnethed.
9.3.1 Afvigelser i øjenmuskelbalancen (heterofori), målt i en afstand af 6  

 m og under anvendelse af den afstandskorrektion, der måtte være pålagt  

 ansøgeren at anvende, medfører uegnethed, hvis afvigelserne overstiger - 2 prismedioptrier for hyperforier, - 8 prismedioptrier for esoforier, - 8 prismedioptrier for exoforier, medmindre heteroforien skønnes kompenseret af fusionsreserverne.
10. Synskrav II 10.1 Afstandssynsstyrke med eller uden anvendelse af korrektion, der på  

 hvert øje for sig er mindre end 6/12 (0.5, 20/40), medfører uegnethed.
 10.1.1 Kan synsstyrken alene opnås med korrektion, eller er det af andre  

 grunde nødvendigt at bruge afstandskorrektion, kan ansøgeren godkendes, hvis  

 refraktionen ligger inden for området fra +5 til -5 dioptrier i enhver  

 meridian.
 10.1.2 Ansøgere med refraktion fra +/-5 til +/-8 dioptrier kan dog  

 godkendes, hvis synet kan korrigeres til 6/9 på hvert øje.
 10.2 Akkommodationsnærpunkt med eller uden anvendelse af korrektion, der  

 på hvert øje er mindre end 3 dioptrier, medfører uegnethed.
 10.2.1 Hvis der er pålagt korrektion til afstandsbrug, skal kravet til  

 akkommodationsnærpunktet være opfyldt under anvendelse af denne korrektion.
 10.3 Indskrænkning i øjnenes bevægelser, der må formodes at medføre, at  

 ansøgeren ikke kan udføre tjenesten på sikker måde, medfører uegnethed.
10.4 Dobbeltsyn i primær blikretning medfører uegnethed.
Dobbeltsyn i  

 andre blikretninger medfører ikke uegnethed, hvis defekten er medfødt eller  

 tidligt erhvervet.
11. Synskrav III 11.1 Afstandssynsstyrke med eller uden anvendelse af korrektion, der på  

 hvert øje for sig er mindre end 6/12 (0.5, 20/40), medfører uegnethed.
 11.1.1 Afstandssynsstyrke uden brug af korrektion mindre end 6/60 (0.1,  

 20/200) medfører uegnethed.
 11.1.2 Ansøgere, der ikke opfylder kravet i pkt. 11.1.1, kan dog  

 godkendes, hvis de opfylder kravene i pkt. 10.1.1 eller 10.1.2.
12. Farvesanskrav 12.1 Farvesanskrav I 12.1.1 Farvesanskrav I opfyldes af ansøgere med normal farvesans.
Ved  

 normal farvesans forstås evnen til fejlfri læsning af Ishiharas tavler.
 12.1.2 En ansøger med unormal farvesans kan dog godkendes, når en  

 undersøgelse med anomaloskop viser, at farvesansdefekten er en let prot-  

 eller deuteranomali med skarp indstilling og uden påviselig øget  

 omstemmelighed (udtrætbarhed) samt med kun ubetydelig forøget kontrast, og  

 når en prøve med en farvelanterne, der er godkendt af Statens Luftfartsvæsen  

 til farvesans I, gennemføres uden fejl.
12.2 Farvesanskrav II 12.2.1 Farvesanskrav II opfyldes af ansøgere med normal farvesans.
Ved  

 normal farvesans forstås evnen til fejlfri læsning af Ishiharas tavler.
 12.2.2 En ansøger med unormal farvesans kan dog godkendes, hvis  

 vedkommende består en lanterneprøve, der er godkendt af Statens  

 Luftfartsvæsen til farvesans II.
 12.2.3 En ansøger, der ikke opfylder farvesanskrav II, og som ikke består  

 den i 12.2.2 nævnte lanterneprøve, kan dog godkendes, hvis vedkommende  

 opfylder farvesanskrav I i henhold til 12.1.2.
 12.2.4 En ansøger, der hverken opfylder farvesanskrav I eller  

 farvesanskrav II, kan godkendes til privatflyvercertifikat og  

 svæveflyvercertifikat på vilkår, at certifikatets rettighed begrænses til  

 flyvning om dagen inden for dansk, norsk, svensk og finsk territorium samt  

 til beflyvning af flyvepladser, hvor farvede lyssignaler ikke anvendes, eller  

 hvor der ikke er oprettet flyvekontroltjeneste.
 Anm.: Tilladelse til flyvning uden for dansk, norsk, svensk og finsk  

 territorium kræver særskilt tilladelse fra det pågældende lands myndighed.
13. Oto-rino-laryngologiske helbredskrav (generelle  

 krav til øre/næse/hals) 13.1 Enhver aktiv eller latent, akut eller kronisk sygdom, ethvert  

 operativt indgreb i eller enhver beskadigelse af det indre øre eller  

 mellemøret, næsen, mundhulen eller svælget, respektive følgetilstande  

 herefter, der må formodes at medføre, at ansøgeren ikke er i stand til at  

 udføre tjenesten på sikker måde, medfører uegnethed.
 13.2 Uhelet perforation af trommehinden medfører uegnethed.
 13.2.1 Enkel, tør perforation af ikke-infektiøs oprindelse medfører dog  

 ikke uegnethed, hvis det efter AMC formodes, at ansøgeren er i stand til at  

 udføre tjenesten på sikker måde.
 13.3 Permanent passagehindring i de eustakiske rør medfører uegnethed.
 13.4 Forstyrrelser i det vestibulære apparat af en karakter, der må  

 formodes at medføre, at ansøgeren ikke er i stand til at udføre tjenesten på  

 sikker måde, medfører uegnethed.
 13.5 Tillukning af en eller begge næsehuler medfører uegnethed.
13.6 Opfyldes et hørekrav alene ved brug af høreapparat, er godkendelsen  

 betinget af, a. at høreapparatet er lægeligt godkendt eller lægeligt ordineret, b. at høreapparatet er anvendeligt til formålet, og c. at et tilsvarende reserveapparat medføres under tjenesten på  

 luftfartøj.
 Anm.: Høreapparatet skal godkendes eller ordineres af en ørelæge eller en  

 audiologisk klinik.
14. Hørekrav I 14.1 Høreevne, målt på hvert øre for sig uden brug af høreapparat, der er  

 nedsat med mere end 35 dB ved følgende frekvenser: 500 Hz, 1000 Hz og 2000  

 Hz, og mere end 50 dB ved 3000 Hz, medfører uegnethed.
14.1.1 Ansøgere kan dog godkendes, hvis a. skelneevnen ved 55 dB i 45 dB bredbåndsstøj i frit felt på hvert øre  

 for sig uden brug af høreapparat er normal, d.v.s. at skelnetabet er mindre  

 end 25%, eller b. almindelig talestemme af hvert øre for sig uden brug af høreapparat og  

 med støjmaskering af det kontralaterale øre i et lokale, hvor  

 baggrundsstøjens intensitet er mindre end 50 dBA, kan opfattes på en afstand  

 af 2 m fra den undersøgende læge, når ansøgeren vender ryggen til lægen.
 14.2 Overstiger høretabet de grænser, der er anført i pkt. 14.1 og pkt.  

 14.1.1, kan ansøgeren dog godkendes, hvis det ved måling af høreevnen på  

 hvert øre for sig ved anvendelse af taleaudiometriske metoder kan godtgøres,  

 at ansøgeren er i stand til at udføre tjenesten på sikker måde.
15. Hørekrav II Ansøgeren skal kunne høre almindelig talestemme i et lokale, hvor  

 baggrundsstøjens intensitet er mindre end 50 dBA i en afstand af 2 m fra den  

 undersøgende læge, når ansøgeren vender ryggen til lægen.
16. Dispensation 16.1 Dispensation meddeles, hvis det må formodes, at den konstaterede  

 mangel ikke medfører, at ansøgeren er eller vil blive ude af stand til at  

 udføre tjeneste på sikker måde.
 16.1.2 Der skal ved overvejelserne om dispensation tages hensyn til  

 ansøgerens evner, dygtighed, erfaring eller andre forhold af betydning for  

 egnetheden, samt til under hvilke forhold certifikatrettighederne skal  

 udøves.
17. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
18. Ikrafttræden 18.1 Denne BL træder i kraft den 1. oktober 1990 18.2 Samtidig hermed ophæves BL 6-05, 2. udgave af 1. maj 1985.
