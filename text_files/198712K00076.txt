Nr LSF 76 Forslag til Lov om ændring af lov om individuel boligstøtte (Lettelse af  

 pensionisternes samspilsproblemer, flygtninge og boligstøtte til  

 lejeforhøjelser vedrørende skatter og afgifter) Fremsat af boligministeren (Kofod-Svendsen) den 18. november 1987 § 1 I lov om individuel boligstøtte, jf. lovbekendtgørelse nr. 670 af 23.
september 1986, som ændret ved lov nr. 929 af 19. december 1986, § 6 i lov nr. 948 af 23. december 1986 og § 5 i lov nr. 379 af 10.
 juni 1987, foretages følgende ændringer:
 1. I § 7, stk. 1, ændres »2-8« til: »2-9«.
 2. I § 7 indsættes som stk. 9:
»Stk. 9. Godtgørelse og afkast af godtgørelsen til HIV-smittede blødere indgår ikke i husstandsindkomsten.«.
 3. I § 11, stk. 3, 3. pkt., ændres »§ 10, stk. 3,» til: »§  

 10 a,».
4. I § 11, stk. 4, 2. pkt., udgår: »eller udleje«, og i stedet indsættes: »udlejning eller anvendelse til erhverv«.
 5. I § 18 indsættes efter stk. 1 som nyt stykke:
»Stk. 2. I årene 1991-1995 nedsættes ved beregning af boligydelse de procentsatser, der er nævnt i stk. 1, med 1 procentpoint om året med virkning fra den 1. januar i de pågældende år.
I årene 1991-1995 nedsættes ved beregning af boligydelse det beløb, der er nævnt i stk. 1, sidste pkt., med 315 kr. pr. år.«.
 Stk. 2, 3 og 4 bliver herefter stk. 3, 4 og 5.
 6. I § 18, stk. 2, der bliver stk. 3, indsættes som 2. og 3. pkt.:
»Fra 1. januar 1991 udbetales boligydelsen med det beløb, hvormed 98 pct. af boligudgiften overstiger grænsebeløbet.
I årene 1992-95 nedsættes den procentsats, der er nævnt i 2. pkt., med 2 procentpoint om året med virkning fra den 1. januar i de pågældende år.«.
 7. I § 20, stk. 3, ændres »3 måneder« til: »6  

 måneder«.
8. I § 24, stk. 2, 1. pkt., ændres »genhusning sker i« til:  

 »den anviste erstatningsbolig er«.
9. I § 24 a, stk. 1, ændres »§ 24, stk. 1, 3 eller 4,» til:  

 »§ 24, stk. 1, 3, 4, eller § 24 b«.
10. I § 24 a, stk. 2, 1. pkt., indsættes efter »§ 24«:  

 »eller § 24 b«.
 11. § 24 a, stk. 2, 2. pkt., affattes således:
»Den seneste boligsikringsydelse nedsættes efter § 24, stk. 5, hvis den er ydet efter § 24, og efter § 24 b, stk. 3 og 4, hvis den er ydet efter henholdsvis § 24 b, stk. 1 og 2.«.
 12. I § 24 b, stk. 1, indsættes som 2. pkt.:
»Boligstøtten kan tidligst ydes fra det tidspunkt hvor samtlige forbedringsarbejder er fuldført.«.
 13. § 24 b, stk. 2, nr. 2, affattes således:
»lejere af beboelseslejligheder, ejere og andelshavere, der i medfør af § 14, stk. 2 og 3, i lov om byfornyelse og boligforbedring eller § 20 a, stk. 1 og 2, i lov om sanering, udnytter fortrinsretten til medlemsskab af en andelsboligforening, og«.
 14. § 24 b, stk. 2, nr. 3, affattes således:
»lejere, der hidtil har været berettiget til boligstøtte til lejligheden efter § 24, og som bliver andelshavere ved andelsboligforeningens overtagelse af ejendommen, eller som senere bliver andelshavere.«.
 15. I § 24 b indsættes efter stk. 5 som nye stykker:
»Stk. 6. Såfremt en boligtager, som er berettiget til boligstøtte efter stk. 2, senere påny bliver berettiget til boligstøtte efter § 24 eller § 24 b, nedsættes boligstøtten efter stk. 7.
Stk. 7. Den hidtidige boligstøtte nedsættes efter stk. 4 idet nedsættelsen dog sker på grundlag af forskellen mellem boligudgiften i måneden før det tidspunkt, hvor lejeren bliver berettiget til en ny boligstøtteydelse efter § 24 eller § 24 b, og boligudgiften i den lejlighed, lejeren beboede, indtil der blev anvist erstatningsbolig, indtil fortrinsretten til medlemsskab af en andelsboligforening blev udnyttet, eller indtil ejendommen blev overtaget på andelsbasis.«.
 Stk. 6 bliver herefter stk. 8.
 16. I § 25, stk. 1, 1. pkt., indsættes efter »kap. 4«:  

 »eller 4 a«.
 17. I § 33, stk. 3, indsættes før nr. 1 som nye numre:
» 1) såfremt pensionisten er andelshaver, og lånebeløbet umiddelbart overføres til en ny andelsbolig eller ejerbolig, 2) såfremt pensionisten umiddelbart overfører lånebeløbet til en ny andels- eller ejerbolig, og pensionisten samtidig indbetaler 15 pct. af lånebeløbet med påløbne renter til kommunen,» Nr. 1) og 2) bliver herefter nr. 3) og 4).
 18. § 34 a ophæves.
 19. I § 37, stk. 2, indsættes som 3. pkt.:
»Kommunalbestyrelsens afgørelse efter regler, som er fastsat af boligministeren i medfør af 2. pkt., er endelig.«.
 20. § 37, stk. 3, 3. pkt., affattes således:
»Ved fremleje eller fremlån af en del af lejligheden bortfalder eller nedsættes boligstøtten med virkning fra den 1. i måneden efter det tidspunkt, hvor fremlejeforholdet, fremlånet eller udlejningen tager sin begyndelse, idet § 40, stk. 2, finder tilsvarende anvendele.«.
 21. Efter § 39 indsættes:
»§ 39 a.
Boligstøtten skal ændres med virkning fra det tidspunkt, hvor en lejeforhøjelse efter lejelovens §§ 50 og 51 får virkning, når lejeforhøjelsen skal erlægges som et eengangsbeløb, og lejeren giver meddelelse om ændringen, inden lejeforhøjelsen skal betales.«.
 22. Efter § 41 indsættes:
»§ 41 a.
I tilfælde, hvor boligudgiften nedsættes med tilbagevirkende kraft, skal ansøgeren eller hans dødsbo tilbagebetale den for meget modtagne boligstøtte med virkning fra nedsættelsens ikrafttræden, uanset om ansøgeren ikke har tilsidesat sin oplysningspligt eller oppebåret boligstøtte mod bedre vidende.
Stk. 2. Tilbagebetalingskravet kan ikke overstige det beløb, som ansøgeren har krav på at modtage som for meget betalt boligudgift.«.
 23. I § 42, stk. 1, indsættes som 2. pkt.:
»Der kan ligeledes ske modregning i retten til udbetaling af overskydende skat med godtgørelse og renter, samt i tilbagebetaling efter kildeskattelovens § 55.«.
 24. § 47, 2. pkt., affattes således:
»Det er en betingelse, at lejligheden eller enkeltværelset første gang er ibrugtaget den 1. april 1964 eller senere, eller at boligtageren har måttet fraflytte hidtidig lejlighed som følge af en sanering, en beslutning i henhold til lov om byfornyelse og boligforbedring eller en beslutning i medfør af lov om boligtilsyn.«.
 25. I § 52 indsættes efter stk. 1 som nyt stykke:
»Stk. 2. Stk. 1 finder tilsvarende anvendelse på ældreboliger, der er indrettet i henhold til lov om boliger for ældre og personer med handicap.«.
 Stk. 2 og 3 bliver herefter stk. 3 og 4.
 26. § 52 a, stk. 5 og 6, affattes således:
»Stk. 5. § 52, stk. 2 og 3, § 53 og § 54, stk. 2 og 4, finder tilsvarende anvendelse.
Stk. 6. Som betingelse for lån eller for garanti for lån til betaling af boligandel i private andelsboligforeninger skal andelsbeviset afleveres til kommunen.
En pensionist har ret til at foretage en sådan aflevering uanset eventuelle begrænsninger i andelsboligforeningens vedtægter.
Kommunen kan ikke foretage retsforfølgning i andelen.«.
 27. I § 52 a indsættes som stk. 7:
»Stk. 7. Ved lejeaftalens ophør eller ved overdragelse af andelsbeviset forfalder lånet med påløbne renter.
Udlejeren indbetaler låntagerens tilgodehavende til långiveren, som herefter afregner med låntageren.«.
 28. I § 57 b ændres »§§ 48-50« til: »§§ 48 og 49«.
 29. I § 57 b indsættes som stk. 2:
»Stk. 2. Lån efter reglerne i § 49, stk. 2, ydes til 3 eller flere, der i fællesskab lejer en bolig med 3 eller flere beboelsesrum, når mindst halvdelen af beboerne er omfattet af dette kapitel.
Lån ydes til den enkelte lejers forholdsmæssige del af beboerindskuddet.«.
 30. § 57 c affattes således:
»§ 57 c.
Efter bestemmelserne i §§ 48, 49, stk. 1, og 57 b ydes efter ansøgning lån til forudbetaling af leje, indskud, depositum eller lignende vedrørende en beboelseslejlighed i andet byggeri end det i § 57 b nævnte.
Lån kan ikke ydes til beløb, der overstiger et halvt års leje.
Stk. 2. Stk. 1 finder tilsvarende anvendelse vedrørende enkeltværelser, der ikke er en del af udlejerens lejlighed eller af det een- eller tofamilieshus, hvor udlejeren bor.«.
 31. I § 57 h, stk. 1, indsættes efter 1. pkt.:
»Garantibeløbet vedrørende de enkeltværelser, der er nævnt i § 57 c, stk. 2, kan ikke overstige et halvt års leje.«.
 32. § 64, stk. 2, affattes således:
»Stk. 2. Udgifterne til boligstøtte til personer, der har fået opholdstilladelse efter 1) udlændingelovens §§ 7-8, 2) udlændingelovens § 9, stk. 2 nr. 2, eller 3) udlændingelovens § 9, stk. 1, nr. 2-4, som følge af tilknytning til en i Danmark fastboende person, når denne person selv er kommet til landet efter de bestemmelser, der er nævnt i nr. 1 og 2, eller når tilknytningen kan føres tilbage til en sådan person, refunderes af staten med 100 pct. i 6 1/ 2 år efter datoen for opholdstilladelsen.«.
 33. § 68 ophæves.
§ 2 Loven træder i kraft dagen efter bekendtgørelsen i Lovtidende.
Dog træder § 1, nr. 4 og 5, i kraft den 1. januar 1991, og § 1, nr.
 17, den 1. januar 1988.
BEMÆRKNINGER TIL LOVFORSLAGET Almindelige bemærkninger Det foreliggende lovforslag indeholder følgende hovedelementer:
I.
Genfremsættelse af forslag om løsning af pensionisternes samspilsproblemer i relation til individuel boligstøtte.
 II. Ændrede regler vedrørende boligstøtte til flygtninge.
III.
Regler om ret til boligstøtte, når lejestigninger opkræves med tilbagevirkende gyldighed som følge af stigninger i skatter og afgifter.
IV.
Regler om tilbagebetaling af boligstøtte, når leje nedsættes med tilbagevirkende gyldighed.
V.
Lempelse af reglerne om, at boligydelseslån forfalder ved ejerskifte.
Ad I. § 1, nr. 5 og 6, i lovforslaget er en genfremsættelse af lovforslag nr.
L 118 vedrørende pensionisternes samspilsproblemer, der ikke blev vedtaget i foregående folketingssamling.
 Lovforslaget blev fremsat den 3. december 1986 og var til 1.
 behandling den 11. december 1986.
Ad II.
Den 27. januar 1987 afleverede Boligministeriets Flygtningeudvalg 2. og afsluttende delrapport til Boligministeren.
§ 1, nr. 28-31, i forslaget er en konsekvens af udvalgets rapport, idet indholdet af disse ændringer svarer til en del af de forslag, som et flertal i Flygtningeudvalget tilsluttede sig under udvalgsarbejdet.
Forslaget skal ses i sammenhæng med de ændringer i boligstøtteloven og boligbyggeriloven, som blev vedtaget af Folketinget den 30. maj 1986 på baggrund af Flygtningeudvalgets 1. delrapport (lov nr. 303 af 4. juni 1986).
Hovedformålet med forslaget er at give flere muligheder for bosætning af flygtninge og dermed søge dem integreret på boligmarkedet hurtigst muligt.
På denne baggrund foreslås flygtningenes muligheder for at opnå lån til betaling af beboerindskud udvidet til også at omfatte klubværelser i privat byggeri.
Ligeledes foreslåes at hver enkelt boligtager, der er deltager i et bofællesskab, kan få lån til betaling af en forholdsmæssig del af indskud eller forudbetalt leje i såvel privat som almennyttigt byggeri.
Det er dog en forudsætning, at mindst halvdelen af boligtagerne i bofællesskabet er flygtninge.
Endelig foreslås reglerne om statsrefusion ændret i lighed med den gennemførte ændring af bistandsloven, således at refusionsperioden udvides til 6 1/2 år, og refusionsbestemmelsens personkreds udvides til at omfatte alle tilfælde, hvor der er tale om familiesammenføringer.
Forslagets § 1 nr. 32.
Ad III. § 1 nr. 21 i forslaget giver adgang til at udbetale individuel boligstøtte med tilbagevirkende kraft ved gennemførelse af lejestigninger som følge af stigning i ejendommens skatter og afgifter.
Efter lejelovgivningen kan sådanne skatte- og afgiftsstigninger opkræves med tilbagevirkende kraft som et eengangsbeløb.
Efter de seneste store skatte- og afgiftsstigninger har der været tale om endog meget store eengangsbeløb.
Ad IV. § 1 nr. 22 i forslaget giver øgede muligheder for at kræve tilbagebetaling fra boligstøttemodtagere i forbindelse med nedsættelse af boligudgiften med tilbagevirkende kraft.
Man har set eksempler på, at lejere efter huslejenævnskendelse eller dom har fået lejen nedsat med lang tids tilbagevirkende kraft.
I den periode, lejenedsættelsen vedrører, har beboerne oppebåret boligstøtte til den høje leje, og det er derfor ikke rimeligt, at de også kan indkassere hele den tilbagebetalte leje.
På den anden side foreslåes det at tilbagebetalingskravet aldrig kan overstige det lejebeløb, som lejeren får tilbagebetalt.
Ad V.
Efter forslagets § 1 nr. 17 ændres § 33, således at en indehaver af en andels- eller ejerbolig, som afhænder denne og erhverver en ny andels- eller ejerbolig, kan lade boligydelseslånet overføre til den nye bolig.
Hermed lettes pensionisters adgang til at skaffe sig en mere passende bolig.
Da gælden efter overførsel fra en ejerbolig til den nye bolig typisk vil få en ringere sikkerhed, foreslås, at der skal betales et ekstraordinært afdrag på 15 pct. ved overførslen af lånet til den nye bolig.
Økonomiske og administrative konsekvenser Ad I.
Forslagets nr. 5 og 6 (lettelse af pensionisternes samspilsproblemer) vil medføre merudgifter for det offentlige, da der for alle grupper er tale om uændret eller forøget boligydelse.
De samlede merudgifter for det offentlige ved det fuldt gennemførte forslag er beregnet til ca. 125 mill. (i 1986 prisniveau).
Ved en gradvis gennemførelse over 5 år kan det skønsmæssigt antages, at merudgifterne det første år vil andrage ca. 25 mill. kr., næste år 50 mill. kr. etc., indtil det fulde merudgiftsniveau på 125 mill. kr. nås, når ændringerne er fuldt gennemført efter 5 år.
Under forudsætning af en statslig refusionsprocent på 75, vil statens andel af merudgifterne udgøre ca. 95 mill. kr. og kommunernes andel ca. 30 mill. kr.
De økonomiske konsekvenser for den enkelte boligydelsesmodtager kan illustreres ved et par eksempler, hvor det som beregningsforudsætning er antaget, at forslaget er fuldt gennemført i 1987. Minimumsgrænsebeløbet ville i så fald være nedsat i 1987 fra 6.300 kr. til 3.900 kr.
 Eksempel 1.
Enlig folkepensionist med 46.000 kr. i indkomst og 15.000 kr. i husleje.
Gældende regler Forslaget forventes ikke at medføre administrative konsekvenser for det offentlige.
Ad II.
Merudgifterne som følge af forslagets § 1 nr. 28-31 (beboerindskud til bofællesskaber mv.) vil afhænge af såvel tilgangen af flygtninge til boligmarkedet som af flygtningenes bosætningsmønster.
Fra Dansk Flygtningehjælp er det blevet oplyst, at der i alt forventes at blive overgivet ca. 4.000 til Dansk Flygtningehjælps forsorg i 1987.
I perioden fra den 1. januar 1987 til den 1. oktober 1987 er der i alt blevet overgivet 3.197 personer, der har fået opholdstilladelse efter bestemmelserne i udlændingelovens §§ 7, 8 og 9, stk. 2, nr. 2.
Fra den 1. januar 1987 til den 10. september 1987 er der kommet 880 personer her til landet som familiesammenføringer til flygtninge.
Af disse er de 793 ikke indeholdt i overgivelsesantallet på de 3.197 personer, da de pr. 10. september 1987 ikke havde opnået asyl, enten fordi deres ansøgning stadig var under behandling, eller fordi der ikke var indgivet ansøgning.
Hvor mange personer, der i resten af året og næste år vil komme til landet som familiesammenføringer til flygtninge, er det ikke muligt at opgive pålidelige skøn over.
I 1988 forventes det, at der vil blive overgivet ca. 3.000 til Dansk Flygtningehjælps forsorg.
Dette skøn er naturligvis forbundet med visse usikkerhedsmomenter.
Det er ikke muligt på forhånd at skønne, hvor mange husstande med flygtninge, der bosætter sig i bofællesskaber eller enkeltværelser, men det kan påregnes at forslaget vil medføre meget begrænsede merudgifter.
Forslagets § 1 nr. 32 ændrer udmålingen af den periode, hvor staten yder 100 pct. refusion for udgifterne til boligstøtte til flygtninge.
Med den gældende ordning ydes 100 pct., indtil de pågældende har klaret sig uden social bistand i en sammenhængende periode på 2 år.
Efter forslaget skal staten yde 100 pct. refusion af udgifterne i 6 1/ 2 år efter, at der er opnået opholdstilladelse.
Forslaget skønnes ikke at påvirke de samlede udgifter til individuel boligstøtte.
Forslaget må dog skønnes inden for de nærmeste år at medføre forskydninger af udgifter fra staten til kommunerne.
Denne forskydning vil afhænge af det antal flygtninge, der har haft opholdstilladelse i mere end 6 1/2 år, men endnu ikke har klaret sig uden social bistand i en sammenhængende periode på 2 år.
Det er ikke muligt på forhånd at skønne, hvor stort dette antal vil være.
De forventede kommunaløkonomiske konsekvenser må dog påregnes at blive af en begrænset størrelsesorden og vil ifølge totalbalanceprincippet indgå i udmålingen af bloktilskud til kommunerne.
Forslagets § 1 nr. 32 vil give administrative lettelser for kommunerne, da det herefter alene afhænger af datoen for opholdstilladelse, om en flygtning er omfattet af refusionsordningen.
Ad III.
Vedrørende forslagets nr. 21 (boligstøtte til lejeforhøjelser, der opkræves med tilbagevirkende gyldighed som følge af stigninger i skatter og afgifter) kan det på basis af oplysninger fra Statsskattedirektoratet med nogen usikkerhed skønnes, at de gennemsnitlige ejendomsskatter for udlejningsboliger udgør ca. 20 kr. pr. m2 i 1987. Stigningen fra 1987 til 1988 skønnes endvidere at udgøre ca. 10 pct.
Denne stigning er resultatet af en stort set udændret årsregulering for udlejningsejendomme samt en forøgelse i grundskyldspromillerne på ca. 10 pct., hovedsagelig som følge af den nye lovgivning om maksimale og minimale grundskyldspromiller.
Alt i alt vurderes det således, at ejendomsskatterne i 1988 vil stige med ca. 2 kr. pr. m2 i forhold til 1987. En sådan stigning skønnes at medføre årlige merudgifter til boligsikring og boligydelse på i størrelsesordenen 45 mill. kr.
Hovedparten af disse udgifter ville imidlertid også komme til udbetaling under de gældende regler.
Hvis det antages, at udbetaling af boligstøtte med tilbagevirkende kraft omfatter en periode på 5 mdr. (jf. reglen i lejelovens § 50) vil merudgiften maksimalt udgøre knap 20 mill. kr.
I praksis må det imidlertid antages, dels at huslejestigningerne i en række tilfælde varsles inden 5 mdr., dels at det ikke er alle modtagere af boligstøtte, der vil anmode om udbetaling af støtte med tilbagevirkende kraft.
Hvis det forudsættes, at kun halvdelen af boligstøttemodtagerne vil anmode herom, samt at den gennemsnitlige periode, hvori der skal betales støtte med tilbagevirkende kraft vil udgøre 3 mdr., kan det anslås, at merudgiften for stat og kommune under eet udgør godt 5 mill. kr. i 1988.
I de følgende år vil det afhænge af såvel udviklingen i vurderingspriserne som af udviklingen i grundskyldspromillerne, hvor store de årlige merudgifter vil være.
Det må dog antages, at den i 1988 forudsatte stigning på 10 pct. vil ligge noget over de gennemsnitlige årlige stigningstakter fremover.
Forslaget vil medføre omberegning af den løbende boligstøtte i løbet af året og dermed øget administration for kommunerne.
Ad IV.
Forslagets § 1, nr. 22, forventes ikke at få mærkbare økonomiske og administrative konsekvenser for staten og kommunerne.
Da der efter forslaget indføres mulighed for at kræve for meget udbetalt boligstøtte tilbagebetalt i tilfælde, hvor boligudgiften nedsættes med tilbagevirkende kraft, vil der dog blive tale om en positiv tendens i statens og kommunernes favør.
Ad V.
Forslagets § 1, nr. 17, om overførelse af lånebeløbet til en ny andels- eller ejerbolig forventes ikke direkte at medføre merudgifter.
Efter forslaget sker der alene en forsinket tilbagebetaling i de tilfælde, hvor lånemodtageren ville være flyttet alligevel, uanset at lånet derved ville forfalde.
Dette kombineres med en vis risiko for tab i forbindelse med lånets typisk ringere prioritetsstilling i en ny ejerbolig.
Tabsrisikoen modsvares af indbetalingen til kommunen af 15. pct. af lånebeløbet med påløbne renter.
Forslaget forventes ikke at medføre mærkbare administrative konsekvenser for det offentlige.
Bemærkninger til de enkelte bestemmelser Til § 1 Til nr. 1 Ændringen er af redaktionel karakter.
Til nr. 2 Ved aktstykke 249, tiltrådt af finansudvalget den 3. juni 1987, er der taget stilling til udbetaling af kulancemæssig godtgørelse af HIV-smittede blødere.
Finansudvalget har ved aktstykket tiltrådt bestemmelsen som tekstanmærkning nr. 50 ad 10.02.51.01, 10.02.51.02, 31.20.74.02.
Til nr. 3 Ændringen er af redaktionel karakter.
Til nr. 4 Ifølge den gældende lovs § 11, stk. 4, foretages ved beregning af varmetillæg en reduktion af arealet i tilfælde af fremleje, fremlån eller udlejning af en del af lejligheden.
Reduktionen sker på grundlag af værelsesantallet.
Forslaget fastslår, at der også skal reduceres i arealet, hvis en del af lejligheden anvendes til erhverv.
Til nr. 5 og 6 Bestemmelserne svarer til L 118, § 1, nr. 1 og 2. Folketingets forhandlinger.
Folketingsåret 1986-87: Fremsættelse sp. 3440, 1.
 behandling sp. 4160.
Til nr. 7 For funktionærer udbetales almindeligvis løn i 3 måneder efter dødsfaldet.
Den efterladte ægtefælle søger derfor i en række tilfælde ikke om pension umiddelbart i tilknytning til ægtefællens død.
På den baggrund foreslås fristen i § 20, stk. 3, udvidet til 6 måneder.
Til nr. 8 Ændringen er redaktionel.
Til nr. 9-11 og 15 Da det ofte er forekommet, at de sideløbende aftrapninger også omfatter boligstøtte, der er ydet i medfør af § 24 b, foreslås, at den gældende »fastfrysningsordning« i § 24 a udvides til både at omfatte boligstøtte, der er ydet i henhold til § 24 og efter § 24 b.
Der foretages således en »fastfrysning« af de ydelser, hvor aftrapningen allerede er påbegyndt, idet der sker en beregning af, hvad ydelsen vil udgøre i resten af aftrapningsperioden, når lejen på »fastfrysningstidspunktet« lægges til grund.
Fremtidige lejestininger henføres således kun til den seneste boligsikringsydelse og indgår kun i aftrapningen af denne ydelse.
Til nr. 12 Det har i praksis vist sig, at boligstøtte i andelsboliger er blevet udbetalt i takt med, at enkelte forbedringsarbejder, som er omfattet af saneringsplaner eller byfornyelsesbeslutninger, er blevet afsluttet.
Dette har medført, at nedsættelsen af boligstøtten efter § 24 b, stk. 3, er sket i forhold til det enkelte forbedringsarbejde, og efterhånden, som forbedringerne skrider frem, kan man arbejde med mange sideløbende aftrapninger af boligstøtten.
En udlejer af en lejlighed kan ikke opkræve lejeforhøjelse, før alle forbedringsarbejder, der er omfattet af saneringen eller byfornyelsesbeslutningen, er afsluttet.
Det har ikke været tanken, at forholdene skulle være anderledes i andelsboliger, og det foreslås derfor præciseret, at boligstøtten først kan ydes fra det tidspunkt, hvor alle forbedringsarbejderne er afsluttet.
Til nr. 13 Ændringen er redaktionel.
Til nr. 14 Med ændringen præciseres det, at bestemmelsen også giver adgang til boligstøtte for lejere, der efterfølgende individuelt overtager en andel.
Til nr. 16 Ændringen er en konsekvens af indførelsen af kap. 4 a i boligstøtteloven.
Til nr. 17 Efter den gældende lovs §§ 33, stk. 1, forfalder lånebeløbet med påløbne renter ved ejerskifte eller ved overdragelse af andelsbeviser.
Boligydelseslån, akkumuleret over nogle år inclusive renter, vil i mange tilfælde forhindre, at pensionisten kan flytte til en anden andels- eller ejerbolig.
Dette forekommer urimeligt, især i situationer, hvor en flytning er begrundet i omsorgsmæssige hensyn eller vil medføre en betydelig boligforbedring.
Det foreslås på denne baggrund, at lånebeløbet kan overføres til en ny andels- eller ejerbolig.
Af administrative hensyn foreslås ændringen at finde anvendelse på alle låntagere, uanset baggrunden for erhvervelsen af den nye bolig.
Når der er tale om flytning fra en ejerbolig til en andels eller ejerbolig vil sikkerheden for lånet typisk blive forringet, samtidig med at der ofte vil fremkomme et overskud ved anskaffelse af en sædvaligvis mindre bolig.
Det foreslåes derfor at der som vilkår for flytningen skal betales et afdrag på 15 pct. af gælden.
Til nr. 18 I § 34 a er satser og grænsebeløb til brug for boligstøtteberegningen i 1987 fastsat.
Fremover fremkommer satser og grænsebeløb for de enkelte år, i medfør af lov nr. 948 af 23. december 1986, ved en regulering af beløbene i § 34 med en procentsats, der er fastsat på finansloven for det forudgående år. § 34 a kan således ophæves ved udgangen af 1987.
Til nr. 19 Da det findes administrativt uhensigtsmæssigt, at kommunalbestyrelsens afgørelser vedrørende udbetaling af boligstøtte, f.eks. til udlejer, skal kunne indbringes for andre administrative myndigheder, foreslås, at anke ikke skal kunne gennemføres i disse tilfælde.
Der findes en tilsvarende bestemmelse i lovens § 22, stk. 2.
Til nr. 20 Forslaget medfører en administrativ lettelse, idet omberegningen først skal ske fra en førstkommende 1. efter eksempelvis fremlejeforholdets begyndelse.
Omregning har hidtil skullet ske fra fremlejeforholdets etablering, f.eks. midt i en måned.
Til nr. 21 Efter lejelovens regler kan lejelforhøjelse som følge af øgede skatter og afgifter på ejendommen under visse betingelser pålægges med virkning tilbage fra det tidspunkt, hvor udgiften pålignes ejendommen.
Boligstøtten kan alene omberegnes for fremtiden med virkning fra den 1. i måneden efter, at boligstøttemodtageren har givet meddelelse om stigningen.
Det er fra flere sider påpeget, at dette føles urimeligt tyngende, ikke mindst fordi ejendomsskatterne i de senere år har været stigende.
Forslaget bevirker, at der også kan opnås boligstøtte til den del af lejeforhøjelsen, som opkræves med tilbagevirkende kraft.
Det er herved forudsat, at boligstøttemodtageren har givet meddelelse om ændringen i overensstemmelse med § 39, stk. 1, 1. pkt., det vil sige inden beløbet skal betales.
Til nr. 22 I medfør af boligreguleringslovens § 14 sammenholdt med § 17 kan huslejenævnet under visse betingelser nedsætte den leje, som samtlige lejere i en ejendom betaler, med tilbagevirkende kraft, uden at alle lejerne i ejendommen er vidende om, at spørgsmålet om lejens størrelse er indbragt for nævnet.
Yderligere kan lejere, som bor i almennyttigt byggeri, under særlige omstændigheder opnå lejenedsættelse med tilbagevirkende kraft, eksempelvis som følge af, at der fra boligselskabets side træffes beslutning herom, fordi den leje, som hidtil er blevet betalt, i et vist omfang har været udtryk for overbudgettering.
I henhold til boligstøttelovens regler om tilbagebetaling af for meget oppebåret boligstøtte kan der alene rejses tilbagebetalingskrav over for en boligstøttemodtager, såfremt vedkommende har tilsidesat pligten til at oplyse kommunalbestyrelsen om de forhold, der medfører nedsættelse eller bortfald af boligstøtte, eller boligstøtten er modtaget mod bedre vidende.
De lejere, som ikke kendte til indbringelsen for huslejenævnet af sagen vedrørende lejens størrelse, og lejerne i det almennyttige byggeri vil herefter kunne modtage et beløb fra udlejer som for meget betalt leje, og der vil i givet fald ikke være hjemmel i boligstøtteloven til at rejse tilbagebetalingskrav for den modtagne boligstøtte til den høje leje i perioden fra lejenedsættelsens ikrafttræden og til lejens faktiske tilbagebetaling.
Da der har været rejst flere sager vedrørende spørgsmålet om, fra hvilket tidspunkt tilbagebetalingskrav kan gøres gældende over for de pågældende lejere, foreslås det, at der skabes øgede muligheder for at kræve tilbagebetaling af boligstøtte fra boligstøttemodtagere ved nedsættelse af boligudgiften med tilbagevirkende kraft.
På grund af de særlige regler om, hvordan lejen fastsættes ved boligstøtteberegning, kan tilbagebetalingskravet i visse tilfælde overstige det faktisk tilbagebetalte lejebeløb.
Det foreslås derfor at begrænse tilbagebetalingskravet i denne situation til det beløb, lejeren faktisk får udbetalt.
Til nr. 23 Ved lov nr. 250 af 22. maj 1986 om ændring af børnetilskudsloven og bistandsloven blev der skabt hjemmel for det sociale udvalg til at modregne i overskydende skat.
Det foreslås, at der i lighed hermed indføres hjemmel til at modregne krav på tilbagebetaling af boligstøtte i overskydende skat.
Til nr. 24 Ændringen er en konsekvens af, at der ikke længere kan ydes boligstøtte i medfør af lovens § 24 ved gennemførelse af gade- og vejanlæg og andre offentlige anlæg.
Til nr. 25 Efter den gældende lovs § 47, stk. 2, har kommunalbestyrelsen pligt til at yde beboerindskudslån til ældreboliger, såfremt betingelserne for pligtlån er opfyldt.
Der er ikke i lighed hermed hjemmel til at yde frivillige lån efter § 52. Ældreboliger er således ligestillede med almennyttigt byggeri mv. for så vidt angår lån, kommunen skal yde.
Det foreslås, at der skabes samme ligestilling for så vidt angår frivillige lån.
Til nr. 26 Ændringen er delvis redaktionel.
For at nedsætte risikoen for, at kommunerne lider tab på lån eller garanti for lån til betaling af depositum efter § 52 a, foreslås endvidere, at reglen i § 54, stk. 2, om begrænsning i adgangen til at gøre udlæg i beboerindskudslån finder tilsvarende anvendelse på lån eller garanti for lån til betaling af depositum efter § 52 a.
Med henblik på at begrænse statens og kommunernes tab på boligydelse i form af lån til andelshavere er det efter den gældende lovs § 32, stk. 2, en betingelse for lån, at andelsbeviset afleveres til kommunen.
Efter forslaget skal lån eller garanti for lån til boligandel efter § 52 a ligeledes betinges af, at andelsbeviset deponeres i kommunen.
I forslaget fastsættes det også i overensstemmelse med den gældende lovs § 32, stk. 2, at en pensionist har ret til at foretage en sådan aflevering, uanset eventuelle begrænsninger i andelsboligforeningens vedtægter, og endelig fastslås det, at kommunen ikke kan foretage retsforfølgning i andelen.
Til nr. 27 Efter den gældende regel i lovens § 54, stk. 3, indbetaler boligselskabet ved forfald af beboerindskudslån låntagerens tilgodehavende til långiveren, som herefter afregner låntageren.
Der foreslås indført en tilsvarende regel for lån ydet i medfør af § 52 a.
Til nr. 28 og 29 Efter den gældende lovgivning kan der kun ydes lån til betaling af beboerindskud for de enkelte deltagere i et bofællesskab, såfremt disse personer kan betragtes som unge i boligbyggerilovens § 68, stk. 1's forstand, og de flytter ind i almennyttigt byggeri opført efter 1964. Efter forslaget vil der kunne ydes lån til betaling af den enkelte boligtageres andel af det samlede beboerindskud i alt almennyttigt byggeri.
Det forudsættes, at bofællesskabet overvejende består af flygtninge, det vil sige personer, der søger om boligstøtte inden for de første 3 år efter, at de har fået opholdstilladelse efter bestemmelserne i udlændingelovens §§ 7, 8 og 9, stk. 2, nr. 2. Det følger af formuleringen, at der ved mindst halvdelen forstås 2 eller 3 osv. når boligfællesskabet består af 3 eller 5 osv.
Til nr. 30 og 31 Det foreslås, at der også skal kunne ydes lån til betaling af den enkelte beboers andel af forudbetalt leje eller depositum i privat byggeri, idet der også i sådant byggeri kan være muligheder for at etablere bofællesskaber.
Det foreslås endvidere, at der også skal kunne ydes lån til betaling af forudbetalt leje, depositum eller indskud vedrørende enkeltværelser i privat byggeri.
Det er herved forudsat, at enkeltværelserne ikke er en del af udlejerens lejlighed eller af det een- eller to-familiehus, hvor udlejeren bor.
Den garanti, som kommunen kan yde for opfyldelse af kontraktmæssige forpligtelser, udvides så samtidig til at omfatte disse enkeltværelser, idet garantibeløbet dog foreslås begrænset til et halvt års leje.
Til nr. 32 Med virkning fra 1. januar 1987 er lov om social bistand ændret, således at statens forpligtelse i det omfang, staten skal afholde alle udgifter i forbindelse med en udlænding, der har fået opholdstilladelse, skal gælde i 6 1/2 år efter datoen for opholdstilladelsen.
I lov om individuel boligstøtte, § 64, stk. 2, har udgifterne til boligstøtte hidtil skulle refunderes af staten med 100 pct., indtil de pågældende har klaret sig uden hjælp efter lov om social bistand i en sammenhængende periode på 2 år.
Denne regel svarer til den tidligere gældende regel i lov om social bistand.
På baggrund af den nævnte ændring af lov om social bistand foreslås det, at også lov om individuel boligstøtte ændres, således at statens forpligtelse til at refundere kommunerne deres udgifter med 100 pct. sættes til en periode på 61/2 år efter datoen for opholdstilladelsen.
I lighed med lov om social bistand foreslås det, at den forpligtelse, staten har til at refundere de nævnte beløb, udvides til også at omfatte personer, der har fået opholdstilladelse efter udlændingelovens § 9, stk. 1, nr 2-4, som følge af tilknytning til een i Danmark fastboende person, når denne person selv er kommet til landet efter de bestemmelser, der i øvrigt er nævnt i den hidtidige refusionsbestemme i lov om individuel boligstøtte, eller når tilknytningen kan føres tilbage til en sådan person.
Det vil sige at refusionsbestemmelsen også udvides til at omfatte de tilfælde, hvor der er tale om familiesammenføringer.
Til nr. 33 Den gældende overgangsbestemmelse er ikke længere aktuel og foreslås derfor ophævet.
Til § 2 § 2 indeholder bestemmelser om lovens ikrafttræden.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om individuel boligstøtte, jf. lovbekendtgørelse nr. 670 af 23.
september 1986, som ændret ved lov nr. 929 af 19. december 1986, § 6 i lov nr. 948 af 23. december 1986 og § 5 i lov nr. 379 af 10.
 juni 1987, foretages følgende ændringer:
/-- 1. I § 7, stk. 1, ændres »2-8« til: »2-9«. --/ § 7.  

 Husstandsindkomsten er husstandens samlede socialindkomst med de i stk. 2-8  

 nævnte afvigelser. /-- 2. I § 7 indsættes som stk. 9:
»Stk. 9. Godtgørelse og afkast af godtgørelsen til HIV-smittede blødere indgår ikke i husstandsindkomsten:» 3. I § 11, stk. 3, 3. pkt., ændres »§ 10, stk. 3,» til: »§  

 10 a,». --/ § 11.- - Stk. 3. Har lejeren pligt til at istandsætte det  

 lejede med tapet, hvidtning og maling, forhøjes lejen ved beregningen med 10  

 pct.
Påhviler pligten kun delvis lejeren, forhøjes dog kun med 5 pct.  

 Påhviler vedligeholdelsespligten kun delvis lejeren i medfør af § 10, stk. 3,  

 i lov om boligbyggeri, forhøjes lejen ved beregningen med 5 pct.
Påhviler  

 pligten til anden vedligeholdelse lejeren helt eller delvis, forhøjes lejen  

 yderligere med henholsvis 10 og 5 pct. /-- 4. I § 11, stk. 4, 2. pkt., udgår: »eller udleje«, og i stedet indsættes: »udlejning eller anvendelse til erhverv«. --/ § 11. -  

 - Stk. 4. Opvarmes lejligheden udelukkende med el eller gas, eller opvarmes  

 lejligheden fra et kollektivt varmeforsyningsanlæg, og betaler lejeren ud  

 over lejen den fulde udgift hertil, forhøjes lejen ved opgørelse af  

 boligudgiften med 9,75 kr. m2 bruttoetageareal, jf. § 34, stk. 3. Ved  

 fremleje, fremlån eller udleje af en del af lejligheden fradrages der ved  

 fastsættelse af bruttoetagearealet et areal, der svarer til den  

 forholdsmæssge del af arealet for hele lejligheden efter antallet af  

 værelser. /-- 5. I § 18 indsættes efter stk. 1 som nyt stykke:
»Stk. 2. I årene 1991-1995 nedsættes ved beregning af boligydelse de procentsatser, der er nævnt i stk. 1, med 1 procentpoint om året med virkning fra den 1. januar i den pågældende år.
I årene 1991-1995 nedsættes ved beregning af boligydelse det beløb, der er nævnt i stk. 1, sidste pkt., med 315 kr. pr. år.«.
 Stk. 2, 3 og 4 bliver herefter stk. 3, 4 og 5.
 6. I § 18, stk. 2, der bliver stk. 3, indsættes som 2. og 3. pkt.:
»Fra 1. januar 1991 udbetales boligydelsen med det beløb, hvormed 98 pct. af boligudgiften overstiger grænsebeløbet.
I årene 1992-95 nedsættes den procentsats, der er nævnt i 2. pkt., med 2 procentpoint om året med virkning fra den 1. januar i de pågældende år.«. --/ § 18. - - Stk. 2. Boligydelsen udbetales med det  

 beløb, hvormed den årlig boligudgift overstiger grænsebeløbet. /-- 7. I § 20, stk. 3, ændres »3 måneder« til: »6  

 måneder«. --/ § 20. - - Stk. 3. Stk. 1, nr. 1, finder tilsvarende  

 anvendelse, hvor en efterlevende ægtefælle bliver berettiget til social  

 pension inden 3 måneder efter ægtefællens død. /-- 8. I § 24, stk. 2, 1. pkt., ændres »genhusning sker i« til:  

 »den anviste erstatningsbolig er«. --/ § 24 - - Stk. 2. Såfremt genhusning  

 sker i en lejlighed med flere værelser end den hidtidige, og såfremt  

 lejlighedens værelsesantal samtidig overstiger antallet af personer i  

 husstanden med mere end eet, nedsættes lejen med et fradrag for de  

 overskydende værelsr efter antallet af værelser.
Antallet af værelser opgøres  

 efter reglerne i § 19, stk. 2-4. /-- 9. I § 24 a, stk. 1, ændres »§ 24, stk. 1, 3 eller 4,» til:  

 »§ 24, stk. 1, 3, 4, eller § 24 b«. --/ § 24 a.
Såfremt en lejer den 1.  

 januar 1987 eller senere bliver berettiget til boligsikring efter § 24 og  

 senere på ny bliver berettiget til boligsikring efter § 24, stk. 1, 3 eller  

 4, nedsættes boligsikringsydelsen efter stk. 2. /-- 10. I § 24 a, stk. 2, 1. pkt., indsættes efter »§ 24«:  

 »eller § 24 b«.
 11. § 24 a, stk. 2, 2. pkt., affattes således:
»Den seneste boligsikringsydelse nedsættes efter § 24, stk. 5, hvis den er ydet efter § 24, og efter § 24 b, stk. 3 og 4, hvis den er ydet efter henholdsvis § 24 b, stk. 1 og 2.«. --/ § 24 a. - - Stk. 2.  

 Den hidtidige boligsikring nedsættes efter § 24, stk. 5, idet nedsættelsen  

 dog sker på grundlag af forskellen mellem lejen i måneden før det tidspunkt,  

 hvor lejeren bliver berettiget til en ny boligsikringsydelse efter § 24, og  

 lejen i den lejlighed, lejeren beboede, indtil der blev anvist  

 erstatningsbolig, indtil lejeren selv skaffede sig anden bolig, eller indtil  

 forbedringsforhøjelsen trådte i kraft.
Den seneste boligskringringsydelse  

 nedsættes efter § 24, stk. 5. /-- 12. I § 24 b, stk. 1, indsættes som 2. pkt.:
»Boligstøtten kan tidligst ydes fra det tidspunkt hvor samtlige forbedringsarbejder er fuldført.«. --/ § 24 b.
En andelshaver i en  

 privat andelsboligforening, hvis lejlighed forbedres i henhold til en  

 godkendt saneringsplan eller efter en beslutning i medfør af lov om  

 byfornyelse og boligforbedring, har ret til boligstøtte svarende til 75 pct.  

 af den stigning i boligudgiften, der skyldes andelshaverens udgifter til  

 finansiering af forbedringsarbejderne. /-- 13. § 24 b, stk. 2, nr. 2, affattes således:
»lejere af beboelseslejligheder, ejere og andelshavere, der i medfør af § 14, stk. 2 og 3, i lov om byfornyelse og boligforbedring eller § 20 a, stk. 1 og 2, i lov om sanering, udnytter fortrinsretten til medlemsskab af en andelsboligforening, og«.
 14. § 24 b, stk. 2, nr. 3, affattes således:
»lejere, der hidtil har været berettiget til boligstøtte til lejligheden efter § 24, og som bliver andelshavere ved andelsboligforeningens overtagelse af ejendommen, eller som senere bliver andelshavere.«. --/ § 24 b. - - Stk. 2. Boligstøtte til  

 dækning af 75 pct. af forskellen mellem den hidtidige og den nuværende  

 boligudgift ydes endvidere til 1) lejere af beboelseslejligheder, ejere og  

 andelshavere, som efter § 38 i lov om byfornyelses og boligforbedring anvises  

 en lejlighed i en udlejningsejendom eller i en andelslejlighed i en privat  

 andelsboligforening, hvortil der ikke kan ydes støtte efter § 24 i denne lov,  

 2) lejere af beboelseslejligheder, ejere og andelshavere, der udnytter  

 fortrinsretten til medlemsskab af en andelsboligforening, jfr. § 14, stk. 2  

 og 3, i lov om byfornyelse og boligforbedring eller § 20 a, stk. 1 og 2 i lov  

 om sanering, og 3) lejere, der er berettiget til tilskud til lejligheden  

 efter § 24, og som herefter overtager ejendommen på andelsbasis. /-- 15. I § 24 b indsættes efter stk. 5 som nye stykker:
»Stk. 6. Såfremt en boligtager, som er berettiget til boligstøtte efter stk. 2, senere påny bliver berettiget til boligstøtte efter § 24 eller § 24 b, nedsættes boligstøtten efter stk. 7.
Stk. 7. Den hidtidige boligstøtte nedsættes efter stk. 4 idet nedsættelsen dog sker på grundlag af forskellen mellem boligudgiften i måneden før det tidspunkt, hvor lejeren bliver berettiget til en ny boligstøtteydelse efter § 24 eller § 24 b, og boligudgiften i den lejlighed, lejeren beboede, indtil der blev anvist erstatningsbolig, indtil fortrinsretten til medlemsskab af en andelsboligforening blev udnyttet, eller indtil ejendommen blev overtaget på andelsbasis.«.
 Stk. 6 bliver herefter stk. 8.
16. I § 25, stk. 1, 1. pkt., indsættes efter »kap. 4«:  

 »eller 4 a«. --/ § 25. En lejer, hvis årlige leje inden for de  

 sidste 3 år som følge af forbedring, jf. lejelovens kapitel X, i samme  

 lejlighed er blevet forhøjet med mere end 30 kr. pr. m2 bruttoetageareal,  

 kan, såfremt der ansøges herom inden 3 år efter sidste forhøjelses  

 ikrafttræden, i stedet for boligstøtte efter kapitel 4 kræve boligskring  

 svarende til halvdelen af forskellen mellem hidtidig leje efter fradrag af  

 boligstøtte og lejen efter forbedringen.
Lejeren skal dog selv betale mindst  

 30 kr. pr. m2 bruttoetageareal af forhøjelsen. /-- 17. I § 33, stk. 3, indsættes før nr. 1 som nye numre:
» 1) såfremt pensionisten er andelshaver, og lånebeløbet umiddelbart overføres til en ny andelsbolig eller ejerbolig, 2) såfremt pensionisten umiddelbart overfører lånebeløbet til en ny andels- eller ejerbolig, og pensionisten samtidig indbetaler 15 pct. af lånebeløbet med påløbne renter til kommunen,» Nr. 1) og 2) bliver herefter nr. 3) og 4).
18. § 34 a ophæves. --/ § 34 a.
Den regulering af boligsikring og  

 boligydelse, der efter § 34, stk. 1 og 3, og § 62, stk. 2, skal finde sted på  

 grundlag af reguleringspristallet for juli 1986, bortfalder.
I stedet  

 fastsættes de i § 34, stk. 1, nr. 1-9, og stk. 3, samt § 62, stk. 1, nævnte  

 beløb således: 1) Fradragsbeløbet i et barns indkomst: 10.300 kr., jf. § 7,  

 stk. 4. 2) Fradragsbeløbet pr. barn i husstandsindkomsten: 10.800 kr., jf. §  

 7, stk. 6. 3) Standardbeløb for udgifter til drift og vedlieholdelse: 5.900  

 kr., jf. § 14, stk. 1, nr. 2. 4) Grænsebeløbets minimumsbeløb: 6.300 kr., jf.  

 § 18, stk. 1. 5) Maksimumsbeløbet for den årlige boligudgift: 41.100 kr., jf.  

 § 21, 1. pkt.
 19. I § 37, stk. 2, indsættes som 3. pkt.:
»Kommunalbestyrelsens afgørelse efter regler, som er fastsat af boligministeren i medfør af 2. pkt., er endelig.«. --/ § 37. - - Stk.  

 2. Boligstøtte udbetales månedsvis forud.
Boligministeren kan fastsætte  

 regler om udbetaling af boligstøtte. /-- 20. § 37, stk. 3, 3. pkt., affattes således:
»Ved fremleje eller fremlån af en del af lejligheden bortfalder eller nedsættes boligstøtten med virkning fra den 1. i måneden efter det tidspunkt, hvor fremlejeforholdet, fremlånet eller udlejningen tager sin begyndelse, idet § 40, stk. 2, finder tilsvarende anvendelse.«. --/ § 37. - - Stk. 3. Ved flytning bortfalder  

 boligstøtte fra fraflytningsdagen.
Ved en enlig boligtagers død bortfalder  

 boligstøtten ved udgangen af den måned, hvori dødsfaldet er sket.
Ved  

 fremleje eller fremlån af en del af lejligheden bortfalder eller nedsættes  

 boligstøtten med virkning fra det tidspunkt, da fremlejeforholdet eller  

 fremlånet tager sin begyndelse. /-- 21. Efter § 39 indsættes:
»§ 39 a.
Boligstøtten skal ændres med virkning fra det tidspunkt, hvor en lejeforhøjelse efter lejelovens §§ 50 og 51 får virkning, når lejeforhøjelsen skal erlægges som et eengangsbeløb, og lejeren giver meddelelse om ændringen, inden lejeforhøjelsen skal betales.«.
 22. Efter § 41 indsættes:
»§ 41 a.
I tilfælde, hvor boligudgiften nedsættes med tilbagevirkende kraft, skal ansøgeren eller hans dødsbo tilbagebetale den for meget modtagne boligstøtte med virkning fra nedsættelsens ikrafttræden, uanset om ansøgeren ikke har tilsidesat sin oplysningspligt eller oppebåret boligstøtte mod bedre vidende.
Stk. 2. Tilbagebetalingskravet kan ikke overstige det beløb, som ansøgeren har krav på at modtage som for meget betalt boligudgift.«.
 23. I § 42, stk. 1, indsættes som 2. pkt.:
Der kan ligeledes ske modregning i retten til udbetaling af overskydende skat med godtgørelse og renter, samt i tilbagebetaling efter kildeskattelovens § 55.'. --/ § 42. Krav på  

 tilbagebetaling af boligstøtte kan modregnes i fremtidig boligsikring eller  

 boligydelse. /-- 24. § 47, 2. pkt., affattes således:
»Det er en betingelse, at lejligheden eller enkeltværelset første gang er ibrugtaget den 1. april 1964 eller senere, eller at boligtageren har måttet fraflytte hidtidig lejlighed som følge af en sanering, en beslutning i henhold til lov om byfornyelse og boligforbedring eller en beslutning i medfør af lov om boligtilsyn.«. --/ § 47. Efter bestemmelserne i §§ 48-50 ydes efter  

 begæring lån til boligtagers betaling af beboerindskud (boligandel) i  

 almennyttigt byggeri, jf. kapitel 2 i lov om boligbyggeri og i ejendomme, der  

 tihører almennyttige institutioner, såfremt der til disse sidste ejendommes  

 opførelse er bevilget statsstøtte i medfør af lov om boligbyggeri, kapitel  

 12, eller tidligere boligbyggerilove, jf. senest bekendtgørelse nr 483 af 16.  

 august 1973, kapitel VI.
Det er en betingelse, at lejligheden eller  

 enkeltværelset første gang er ibrugtaget den 1. april 1964 eller senere,  

 eller at boligtageren har måttet fraflytte hidtidig lejlighed som følge af en  

 sanering, en beslutning i henhold til lov om byfornyelse og boligforbedring,  

 en beslutning i medfør af lov om boligtilsyn eller gennemførelse af gade- og  

 vejanlæg og andre offentlige anlæg. /-- 25. I § 52 indsættes efter stk. 1 som nyt stykke:
»Stk. 2. Stk. 1 finder tilsvarende anvendelse på ældreboliger, der er indrettet i henhold til lov om boliger for ældre og personer med handicap.«.
 Stk. 2 og 3 bliver herefter stk. 3 og 4.
 26. § 52 a, stk. 5 og 6, affattes således:
»Stk. 5. § 52, stk. 2 og 3, § 53 og § 54, stk. 2 og 4, finder tilsvarende anvendelse.«.
Stk. 6. Som betingelse for lån eller for garanti for lån til betaling af boligandel i private andelsboligforeninger skal andelsbeviset afleveres til kommunen.
En pensionist har ret til at foretage en sådan aflevering uanset eventuelle begrænsninger i andelsboligforeningens vedtægter.
Kommunen kan ikke foretage retsforfølgning i andelen.'. --/ § 52 a. - - Stk. 5. § 52, stk. 2 og 3, og  

 § 53 finder tilsvarende anvendelse. /-- 27. I § 52 a indsættes som stk. 7:
»Stk. 7. Ved lejeaftalens ophør eller ved overdragelse af andelsbeviset forfalder lånet med påløbne renter.
Udlejeren indbetaler låntagerens tilgodehavende til långiveren, som herefter afregner med låntageren.«.
28. I § 57 b ændres »§§ 48-50« til: §§ 48 og 49'. --/ § 57 b.  

 Efter bestemmelserne i §§ 48-50 ydes efter ansøgning lån til betaling af  

 beboerindskud (boligandel) i almennyttigt byggeri, jf. kapitel 2 i lov om  

 boligbyggeri, og i ejendomme, der tilhører almennyttige institutioner,  

 såfremt der til disse sidste ejendommes opførelse er bevilget statsstøtte i  

 medfør af lov om boligbyggeri, kapitel 12, eller tidligere boligbyggerilove,  

 jf. senest bekendtgørelse nr. 483 af 16. august 1973, kapitel VI. /-- 29. I § 57 b indsættes som stk. 2:
»Stk. 2. Lån efter reglerne i § 49, stk. 2, ydes til 3 eller flere, der i fællesskab lejer en bolig med 3 eller flere beboelsesrum, når mindst halvdelen af beboerne er omfattet af dette kapitel.
Lån ydes til den enkelte lejers forholdsmæssige del af beboerindskuddet.«.
 30. § 57 c affattes således:
»§ 57 c.
Efter bestemmelserne i §§ 48, 49, stk. 1, og 57 b ydes efter ansøgning lån til forudbetaling af leje, indskud, depositum eller lignende vedrørende en beboelseslejlighed i andet byggeri end det i § 57 b nævnte.
Lån kan ikke ydes til beløb, der overstiger et halvt års leje.
Stk. 2. Stk. 1 finder tilsvarende anvendelse vedrørende enkeltværelser, der ikke er en del af udlejerens lejlighed eller af det een- eller tofamilieshus, hvor udlejeren bor.«. --/ § 57 c:  

 Efter bestemmelserne i §§ 48 og 49, stk. 1, ydes efter ansøgning lån til  

 forudbetaling af leje, indskud, depositum eller lignende vedrørende en  

 beboelseslejlighed i andet byggeri end det i § 57 b nævnte.
Lån kan ikke ydes  

 til beløb, der overstiger et halvt års leje. /-- 31. I § 57 h, stk. 1, indsættes efter 1. pkt.:
»Garantibeløbet vedrørende de enkeltværelser, der er nævnt i § 57 c, stk. 2, kan ikke overstige et halvt års leje.«. --/ § 57 h.
Når en  

 person opnår lån eller garanti for lån efter §§ 57 c eller 57 f, yder  

 kommunalbestyrelsen efter ansøgning garanti for opfyldelse af kontraktmæssige  

 forpligtelser over for udlejeren til at istandsætte boligen ved fraflytning.  

 Garantien ydes kun til den del af de kontraktmæssige forpligtelser, der  

 overstiger forudbetaling af leje, indskud, depositum eller lignende. /-- 32. § 64, stk. 2, affattes således:
»Stk. 2. Udgifterne til boligstøtte til personer, der har fået opholdstilladelse efter 1) udlændingelovens §§ 7-8, 2) udlændingelovens § 9, stk. 2 nr. 2, eller 3) udlændingelovens § 9, stk. 1, nr. 2-4, som følge af tilknytning til en i Danmark fastboende person, når denne person selv er kommet til landet efter de bestemmelser, der er nævnt i nr. 1 og 2, eller når tilknytningen kan føres tilbage til en sådan person, refunderes af staten med 100 pct. i 6 1/ 2 år efter datoen for opholdstilladelsen.«. --/ § 64. - - Stk. 2. Udgifterne til  

 boligstøtte til personer, der har opnået opholdstilladelse efter  

 bestemmelserne i udlændingelovens §§ 7, 8 og § 9, stk. 2, nr. 2, refunderes  

 af staten med 100 pct., indtil de pågældende har klaret sig uden hjælp efter  

 lov om social bistand i en sammenhængende periode på 2 år. --/ /-- 33. § 68 ophæves. --/ § 68. Lejere, der har opnået boligsikring efter § 3  

 a, stk. 2, i den indtil 1. januar 1980 gældende lov, jf. lovbekendtgørelse  

 nr. 389 af 1. august 1978, bevarer retten hertil, uanset at loven er ophævet.  

 /-- § 2 Stk. 1. Loven træder i kraft dagen efter bekendtgørelsen i Lovtidende.
Dog træder § 1, nr. 4 og 5, i kraft den 1. januar 1991, og § 1, nr. 17, den 1. januar 1988.
Bilag 2 Folketingets forhandlinger vedrørende lov om individuel boligstøtte Folketingsåret 1981-82 (1. samling):
 Fremsættelse sp. 63, 1. behandling sp. 696. Tillæg A sp. 7.
 Folketingsåret 1981-82 (2. samling):
Fremsættelse sp. 373, 1. behandling sp. 635, 2. behandling sp. 2255 og 3. behandling sp. 2889. Tillæg A sp. 895, tillæg B sp. 55 og 59, og tillæg C sp. 51.
 Loven stadfæstet 10. marts 1982 (Lovtidende nr. 64).
 Folketingetsåret 1982-83 (1. samling):
Fremsættelse sp.1571, 1. behandling sp,. 1735, 2. behandling sp. 3248 og 3. behandling sp. 3755. Tillæg A sp. 1235, tillæg B sp. 783 og 869, og tillæg C sp. 191.
 Loven stadfæstet 22. december 1982 (Lovtidende nr. 708).
 Folketingsåret 1983-84:
Fremsættelse sp. 1244, 1. behandling sp. 1853, 2. behandling sp. 3100 og 3. behandling sp. 3314. Tillæg A sp. 957, tillæg B sp. 133, og tillæg C sp. 155.
 Loven stadfæstet 21. december 1983 (Lovtidende nr. 612).
 Folketingsret 1983-84 (2. samling):
Fremsættelse sp. 4987, 1. behandling sp. 5207, 2. behandling sp. 6344 og 3. behandling sp. 6691. Tillæg A sp. 4013, tillæg B sp. 753, og tillæg C sp. 463.
 Loven stadfæstet 23. maj 1984 (Lovtidende nr. 242).
 Folketingsåret 1985-86:
 Fremsættelse sp. 3638, 1. behandling sp. 3934, 2. behandling sp.
4291, 3. behandling 4650. Tillæg A 2375, tillæg B sp. 521, og tillæg C sp. 189.
 Loven stadfæstet 19. december 1985 (Lovtidende nr. 578).
 Fremsættelse sp. 5961, 1. behandling sp. 6660, 2. behandling sp.
 12148, 3. behandling sp. 12502. Tillæg A sp. 3693, tillæg B sp.
1979, og tillæg C sp. 1031 Loven stadfætet 4. juni 1986 (Lovtidende nr. 299).
 Fremsættelse sp. 10757, 1. behandling sp. 10949, 2. behandling sp.
 12153, 3. behandling sp. 12504. Tillæg A sp. 5951, tillæg B sp.
 2193, og tillæg C sp. 1093.
 Loven stadfæstet 4. juni 1986 (Lovtidende nr. 303).
 Folketingsåret 1986-87.
 Fremsættelse sp. 2522, 1. behandling sp. 2992, 2. behandling sp.
4416, 3. behandling sp. 4812. Tillæg A sp. 1963. Loven stadfæstet 19. december 1986. (Lovtidende nr. 929).
Fremsættelse sp. 3014 1. behandling sp. 3414, 2. behandling sp. 4367, 3. behandling sp. 4823.
 Loven stadfæstet 23. december 1986 (Lovtidende nr. 948).
 Fremsættelse sp. 3440, 1. behandling sp. 4160.
Fremsættelse sp. 3440, 1. behandling sp. 4128, 2. behandling 11850, 3. behandling 12128.
 Loven stadfæstet 10. juni 1987 (Lovtidende 379).
