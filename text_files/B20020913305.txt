Bestemmelse  om klassificering af simulatorer  

 i henhold til JAR-STD 1H*)**)  

 (BL 6-29, 1. udgave) I medfør af § 34 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 Joint Aviation Requirements (JAR), JAR-STD 1H, Helicopter Flight  

 Simulators, Section 2, Acceptable Means of Compliance (AMC) / Interpretative  

 and Explanatory Material (IEM), seneste udgave.
 1.2 Joint Aviation Requirements (JAR), JAR-1, Definitions and  

 Abbreviations, seneste udgave.
1.3 De dokumenter, der er nævnt i pkt. 1.1 og pkt. 1.2, kan  

 købes gennem Global Info Centre  

 IHS Nordic A.S.  

 Strandvejen 130  

 2900  Hellerup  

 Tlf.:  3940 2244  

 Fax:  3940 2300 2. Definitioner "The Authority" Hvor der i JAR-STD 1H nævnes "the Authority", betyder det Statens  

 Luftfartsvæsen.
 Klassificering:
 Ved "klassificering af en simulator" forstås i denne BL det, som i  

 JAR STD 1H er betegnet som "Flight Simulator Qualification".
 Simulator (simulator):
 Ved "simulator" forstås i denne BL en kopi i naturlig  

 størrelse af cockpittet i en helikopter af bestemt type eller  

 fabrikat, model og serie, inklusive det udstyr og de computerprogrammer, der  

 er nødvendige for at repræsentere den pågældende  

 helikopters funktioner under operation på jorden og i luften og  

 omfattende et visuelt system, der giver et billede af udsyn fra cockpittet,  

 samt et system, der ved bevægelse af simulatoren illuderer de  

 forskellige kræfters påvirkning af helikopteren under operation  

 på jorden og i luften, og som er i overensstemmelse med de  

 minimumstandarder, der er fastsat for klassificering af simulatorer.
 Anm.: Definitioner af øvrige begreber og forkortelser, der  

 anvendes i JAR-STD 1H, findes i JAR-1, "Definitions and Abbreviations".
 Simulatorbruger (Simulator user):
 Ved simulatorbruger forstås den person, organisation eller det  

 selskab, der ansøger om godkendelse af et uddannelsesprogram baseret  

 på anvendelse af en bestemt simulator.
 Simulatoroperatør (Simulator operator):
 Ved simulatoroperatør forstås den person, organisation eller  

 det selskab, der over for Statens Luftfartsvæsen er direkte ansvarlig  

 for ansøgning om og vedligeholdelse af klassificering af en bestemt  

 simulator.
3. Anvendelsesområde Denne BL fastsætter bestemmelser for klassificering og fornyet  

 klassificering af simulatorer, der anvendes i forbindelse med uddannelser,  

 hvori indgår simulatoruddannelsesprogrammer, der i henhold til  

 gældende bestemmelser skal være godkendt af Statens  

 Luftfartsvæsen.
4. Generelt 4.1 Ansøgning om klassificering af en simulator indsendes af  

 simulatoroperatøren til Statens Luftfartsvæsen senest 3  

 måneder, før klassificeringen skal anvendes i forbindelse med  

 godkendelse af simulatoruddannelsesprogrammer.
 4.2 Ansøgning om godkendelse af simulatoruddannelsesprogrammer  

 indsendes af simulatorbrugeren til Statens Luftfartsvæsen bilagt  

 gyldigt klassificeringsbevis for den simulator, der agtes anvendt, og med  

 specifik angivelse af eventuelle forskelle med hensyn til udstyr,  

 instrumentering m.v. mellem den pågældende simulator og den  

 helikopter, som uddannelsen stiler imod.
4.3 Efter tilfredsstillende evaluering af simulatoren udsteder Statens  

 Luftfartsvæsen et klassificeringsbevis (Flight Simulator Qualification  

 Certificate), normalt med en gyldighed på 12 måneder.
Statens  

 Luftfartsvæsen kan i særlige tilfælde fastsætte en  

 kortere gyldighedsperiode.
 4.4 Fornyet klassificering skal have fundet sted inden for 60 dage  

 før udløbet af den hidtidige klassificering, hvis den nye  

 gyldighedsperiode skal gælde fra udløbet af den hidtidige.
 4.5 Simulatorer, der pr. 1. juli 2002 er godkendt af Statens  

 Luftfartsvæsen i forbindelse med uddannelsesprogrammer, kan i perioden  

 frem til 1. januar 2003 fortsat anvendes i overensstemmelse med denne  

 godkendelse.
 4.6 Simulatorer, der pr. 1. juli 2002 ikke er godkendt af Statens  

 Luftfartsvæsen i forbindelse med uddannelsesprogrammer, skal være  

 klassificeret i henhold til JAR-STD 1H, før de kan anvendes i  

 forbindelse med uddannelsesprogrammer, der i henhold til gældende  

 bestemmelser skal være godkendt af Statens Luftfartsvæsen.
 4.7 Alle simulatorer, der efter den 1. januar 2003 anvendes i forbindelse  

 med uddannelsesprogrammer, der i henhold til gældende bestemmelser skal  

 være godkendt af Statens Luftfartsvæsen, skal være  

 klassificeret i henhold til JAR-STD 1H, og der skal være udstedt et  

 klassificeringsbevis (Flight Simulator Qualification Certificate), som skal  

 have bevaret sin gyldighed.
5. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
6. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
7. Straf 7.1 Anvendelse af simulatorer i strid med bestemmelserne i pkt. 4.6 og 4.7  

 straffes med bøde.
 7.2 For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
8. Ikrafttræden Denne BL træder i kraft den 1. april 2002.
