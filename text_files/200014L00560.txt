Betænkning afgivet af Sundhedsudvalget  

 den 9. maj 2001 Betænkning over Forslag til lov om ændring af lov om  

 lægemidler, lov om apoteksvirksomhed og lov om offentlig  

 sygesikring [af sundhedsministeren (Arne Rolighed)] 1. Ændringsforslag Sundhedsministeren har stillet 21 ændringsforslag  

 til lovforslaget.
2. Udvalgsarbejdet Lovforslaget blev fremsat den 15. marts 2001 og var til 1.  

 behandling den 29. marts 2001. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og den 26. marts 2001 sendte  

 sundhedsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Farmaceutforening, Dansk Handel & Service, Steen Mejlgaard Jensen, Glostrup Apotek og Niels Johannes Nielsen, Karup Apotek.
 Sundhedsministeren har over for udvalget kommenteret de  

 skriftlige henvendelser.
Deputationer Endvidere har Dansk Handel & Service og Steen  

 Mejlgaard Jensen, Glostrup Apotek, mundtligt over for udvalget redegjort for  

 deres holdning til lovforslaget.
Spørgsmål Udvalget har stillet 23 spørgsmål til  

 sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med  

 undtagelse af EL) indstiller lovforslaget til vedtagelse med de af  

 sundhedsministeren stillede ændringsforslag.
 Venstres og Det Konservative Folkepartis medlemmer af  

 udvalget finder, at dette lovforslag, som er en del af finanslovaftalen 2000,  

 som Venstre og Det Konservative Folkeparti var en del af, indeholder en lille  

 modernisering og en mikroskopisk liberalisering af apoteksvæsenet.
For Venstre og Det Konservative Folkeparti er det et  

 kardinalpunkt, at alle borgere uanset bopæl har let  

 tilgængelighed til en sufficient lægemiddelforsyning.
Især  

 er det essentielt, at også borgere i tyndt befolkede områder  

 sikres en god lægemiddelforsyning.
Venstre og Det Konservative  

 Folkeparti kan derfor tilslutte sig sundhedsministerens  

 ændringsforslag, således at det vedvarende er muligt at  

 opretholde håndkøbsudsalg i apotekernes forsyningsområder.  

 Det er Venstres og Det Konservative Folkepartis opfattelse, at det forhold,  

 at apotekerne får det fulde ansvar for at sikre den faglige kvalitet i  

 håndkøbsudsalgene, vil ækvivalere med  

 Lægemiddelstyrelsens sikring af kvaliteten i detailhandelens godkendte  

 salgssteder.
Der sker ingen utilsigtet konkurrenceforvridning mellem  

 parterne, idet der betales for godkendelse og kontrol til  

 Lægemiddelstyrelsen via apotekernes puljebetaling og detailhandelens  

 specifikke betaling.
Venstre og Det Konservative Folkeparti er således  

 af den opfattelse, at der vil ske en ligelig konkurrence på kvalitet og  

 service til gavn for borgerne.
 Dansk Folkepartis medlem af udvalget har ikke været  

 indbudt til at deltage i forhandlingerne om liberalisering af  

 apoteksvæsenet.
Mange års central styring af apoteksvæsenet  

 har forhindret en løbende tilpasning af apoteksstrukturen i Danmark.
I  

 flere tilfælde er der truffet uhensigtsmæssige beslutninger om  

 nedlæggelse af apoteker i byområder, hvor befolkningsunderlaget  

 er reduceret som følge af udflytning, selv om kundeunderlaget fortsat  

 har været til stede.
Dansk Folkeparti ønsker en øget  

 selvforvaltning af apoteksvæsenet, men Dansk Folkeparti tilslutter sig  

 de bestræbelser, der med lovforslaget er sket med en mindre  

 liberalisering og modernisering af apotekervæsenet til følge.
Det har været vigtigt for Dansk Folkeparti, at  

 befolkningen i landdistrikterne og yderområderne sikres en ordentlig  

 lægemiddelforsyning.
Derfor kan Dansk Folkeparti tilslutte sig  

 sundhedsministerens ændringsforslag, således at apotekernes  

 håndkøbsudsalg kan bestå i samarbejde med eksisterende  

 apoteker, og at den faglige kvalitet på de godkendte salgssteder skal  

 være apotekernes ansvar, ligesom Dansk Folkeparti ønsker, at der  

 løbende sker en faglig oplæring af personalet på  

 salgsstederne.
 Dansk Folkeparti har endvidere bemærket, at  

 sundhedsministeren på opfordring af Dansk Folkeparti har stillet  

 ændringsforslag om, at loven bør ændres, således at  

 der nu i lovforslaget vedrørende erstatning for lægemiddelskader  

 sker en udvidelse, så den også omfatter  

 håndkøbslægemidler udleveret gennem salgsstederne.
 Endvidere har partiet bemærket, at  

 Lægemiddelstyrelsen ikke forventer at kunne nå at godkende alle  

 nye salgssteder inden den 1. oktober 2001.
 Et mindretal i udvalget (EL) indstiller  

 lovforslaget til forkastelse ved 3. behandling.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag Ændringsforslag Af sundhedsministeren, tiltrådt af et flertal  

 (udvalget med undtagelse af EL):
Til titlen 1) I titlen ændres »offentlig  

 sygesikring« til: »erstatning for  

 lægemiddelskader«.
[Konsekvensændring] Til § 1 2) Efter nr. 6 indsættes som nyt nummer:
» » [Konsekvensændring som følge af L 235] 3) Det under nr. 8 foreslåede § 22, stk. 7,  

 affattes således:
» 1)	udleveringsgruppe, 2)	begrænsning i antal pakninger, der kan udleveres pr.  

 ekspedition uden for apotek, 3)	lægelige specialer, der er beføjet til at ordinere  

 lægemidlet, og 4)	tilskudspris, herunder eventuelt enhedstilskudspris.« [Konsekvensændring] 4) Efter nr. 8 indsættes som nyt nummer:
» [Redaktionel ændring] Til § 2 5) Den under nr. 5 foreslåede § 7 a  

affattes således:
» Stk. 2. Lægemiddelstyrelsen kan give påbud om  

 nedlæggelse af et håndkøbsudsalg, hvis  

 håndkøbsudsalget er placeret uden for apotekets naturlige  

 forsyningsområde eller ikke indrettes og drives i overensstemmelse med  

 de regler, som er udstedt i medfør af § 38 eller § 43.
Stk. 3. Hvis det forretningssted, hvor  

 håndkøbsudsalget er beliggende, har eller opnår tilladelse  

 til at forhandle lægemidler efter § 8, stk. 1, i lov om  

 lægemidler, skal håndkøbsudsalget straks  

 nedlægges.« [Kompetence vedrørende oprettelse m.v. af  

 håndkøbsudsalg] 6) I nr. 6 ændres to steder »8« til: »9«.
[Konsekvensændring] 7) I det under nr. 14 foreslåede § 38, stk.  

 1, 2. pkt., ændres »nr. 8« til: »nr. 9«.
[Konsekvensændring] 8)  I det under nr. 15 foreslåede § 42, stk.  

 1, nr. 3, ændres »nr. 8« til: »nr. 9«.
[Konsekvensændring] 9) I den under nr. 16 foreslåede affattelse af  

§ 44, stk. 2, ændres »nr. 8« til: »nr. 9«.
[Konsekvensændring] 10) I det under nr. 20 foreslåede § 56 a, stk.  

 1, 2. pkt., ændres »nr. 8« til: »nr. 9«.
[Konsekvensændring] 11) Efter nr. 20 indsættes som nyt nummer:
» [Redaktionel ændring] 12) I den under nr. 22 foreslåede affattelse af  

§ 71 b udgår stk. 2, og i stk. 3, der bliver stk.  

 2, udgår »og 2«.
[Fjernelse af gebyr i forbindelse med oprettelse m.v. af  

 håndkøbsudsalg] 13) I den under nr. 23 foreslåede affattelse af  

§ 72, stk. 1, nr. 1, ændres »§ 7 a,  

 stk. 1,« til: »§ 7 a,  

 stk. 1, 1. pkt., og stk. 3,«.
[Konsekvensændring] 14) I den under nr. 23 foreslåede affattelse af  

§ 72, stk. 1, nr. 2, ændres »§ 7 a,  

 stk. 2 og 3,« til: »§ 7  

 a, stk. 1, 2. pkt., og stk. 2,«.
[Konsekvensændring] Ny paragraf 15) Efter § 2 indsættes som ny paragraf:
» I lov nr. 1120 af 20. december 1995 om erstatning for  

 lægemiddelskader, som ændret ved § 5 i lov nr. 1228 af 27.  

 december 1996, foretages følgende ændring:
1 [Udvidelse af anvendelsesområdet for lov om  

 erstatning for lægemiddelskader] Til § 3 16) Paragraffen udgår.
[Konsekvensændring som følge af L 235] Til § 4 17) Paragraffen udgår.
[Konsekvensændring] Til § 5 18) Stk. 1 affattes således:
» [Særligt ikrafttrædelsestidspunkt] 19) Stk. 3 affattes således:
» [Konsekvensændring] 20) Efter stk. 3 indsættes som nyt stykke:
» [Konsekvensændring] Til § 6 21) Paragraffen udgår.
[Konsekvensændring] Bemærkninger Til nr. 1 Ændringen er en konsekvens af ændringsforslag  

 nr. 15 og 16.
Til nr. 2 Det følger af de ændringer, der er  

 foreslået i sygesikringslovens regler om medicintilskud, jf. det af  

 sundhedsministeren fremsatte lovforslag L 235, at de nuværende  

 tilskudsbegreber » referencepris«  og »referenceprisgruppe«  

 udgår, og i stedet indføres begreberne »tilskudspris« og »tilskudsgruppe«.
I  

 konsekvens heraf foreslås det, at lægemiddellovens § 22, stk. 2,  

 der bliver stk. 3, hvorefter Lægemiddelstyrelsen kan meddele apotekerne  

 en ændret referencepris i tilfælde af leveringssvigt for et  

 lægemiddel, der indgår i grundlaget for fastlæggelse af  

 referenceprisen i en referenceprisgruppe, ændres, således at det  

 bliver muligt at meddele en ny tilskudspris i tilfælde, hvor det  

 lægemiddel, der danner grundlag for fastsættelse af  

 tilskudsprisen i en tilskudsgruppe, ikke kan leveres.
 Der henvises i øvrigt til bemærkningerne til  

 ændringsforslag nr. 3.
Til nr. 3 § 1, nr. 8, i lovforslaget indeholder forslag til nye  

 bestemmelser i lægemiddellovens § 22, stk. 6-8. De foreslåede  

 bestemmelser fastsætter, hvilke reguleringer der med bindende virkning  

 kan offentliggøres af Lægemiddelstyrelsen i Specialitetstaksten,  

 og som derfor undtages fra offentliggørelse i Lovtidende.
Det  

 foreliggende ændringsforslag indebærer alene en ændring af  

 den foreslåede bestemmelse i lægemiddellovens § 22, stk. 7, idet  

 opregningen af de oplysninger, der kan fastsættes i  

 Specialitetstaksten, er tilpasset indholdet af det lovforslag  

 vedrørende ændring af reglerne om medicintilskud, som  

 sundhedsministeren har fremsat for Folketinget den 3. maj 2001 (L 235 Forslag  

 til lov om ændring af lov om offentlig sygesikring (Ændring af  

 medicintilskudsregler)). Dette lovforslag, som efter sit indhold skal  

 træde i kraft den 25. juni 2001, indebærer, at de nuværende  

 tilskudsbegreber »referencepris«, »fast kronetilskud« og »suspension af  

 medicintilskud« udgår og erstattes af  

 begrebet »tilskudspris«.
I konsekvens af dette lovforslag er det i  

 ændringsforslag nr. 17 foreslået, at § 4 udgår.
Ligeledes  

 er det i ændringsforslag nr. 18 foreslået, at det i § 5, stk. 1,  

 fastsættes, at bestemmelsen i § 1, nr. 8, træder i kraft den 25.  

 juni 2001 samtidig med det forventede ikrafttrædelsestidspunkt for L  

 235.
Til nr. 4 Der er tale om en redaktionel ændring af  

 henvisningen i lægemiddellovens § 44, stk. 1, som følge af, at  

 bestemmelsen i lægemiddellovens § 5, stk. 3, bliver § 5, stk. 4.
Til nr. 5 og 12 § 2, nr. 5, i lovforslaget indeholder forslag til  

 affattelse af apotekerlovens bestemmelser om oprettelse og nedlæggelse  

 m.v. af håndkøbsudsalg og medicinudleveringssteder, jf.  

 forslaget til formulering af nye bestemmelser i apotekerlovens §§ 7 a og 7 b.
Den foreslåede § 7 a indebærer, at en apoteker  

 i modsætning til i dag vil skulle ansøge om  

 Lægemiddelstyrelsens tilladelse til at oprette eller videreføre  

 et eksisterende håndkøbsudsalg.
I lovforslagets § 2, nr. 22, er  

 der foreslået en ændring af apotekerlovens § 71 b, hvorefter der  

 i bestemmelsens stk. 2 indsættes adgang for sundhedsministeren til at  

 fastsætte regler om betaling af særskilt gebyr for godkendelse og  

 efterfølgende kontrol af håndkøbslægemidler.
 Efter ønske fra forligspartierne bag apoteksaftalen  

 af 1. november 2000 foreslås det i ændringsforslag nr. 5, at  

 kravet om Lægemiddelstyrelsens godkendelse ved oprettelse og  

 videreførelse af håndkøbsudsalg frafaldes.
 Det foreslås endvidere i ændringsforslag nr.  

 12, at bestemmelsen i § 71 b, stk. 2, om betaling af særskilt gebyr for  

 godkendelse og kontrol af håndkøbsudsalg udgår.  

 Dækning af Lægemiddelstyrelsens omkostninger til udøvelse  

 af tilsynsmyndighed og gennemførelse af kontrol af  

 håndkøbsudsalg vil herefter, som det er tilfældet i dag,  

 ske via apotekernes indbetaling af årsbidrag til dækning af  

 Lægemiddelstyrelsens omkostninger ved varetagelsen af myndighedsopgaver  

 efter apotekerloven, jf. § 71 b, stk. 1.
 Ændringsforslaget indebærer, at ansvaret for,  

 at oprettelse, indretning og drift af håndkøbsudsalg, herunder  

 ansvaret for den daglige drift, sker i overensstemmelse med de regler, der  

 fastsættes for forhandling af håndkøbslægemidler  

 uden for et apotek, fuldt ud påhviler apotekeren.  

 Håndkøbsudsalg vil være omfattet af  

 Lægemiddelstyrelsens almindelige tilsyn og kontrol med apoteker og  

 apoteksenheder, jf. apotekerlovens § 65. Ordningen svarer til den, der  

 gælder for apotekernes drift af håndkøbsudsalg i dag.
Med ændringsforslaget får en apoteker, som i  

 dag, adgang til at oprette og nedlægge håndkøbsudsalg  

 inden for apotekets naturlige forsyningsområde.
Apotekeren  

 pålægges at underrette Lægemiddelstyrelsen herom inden for  

 en frist, der fastsættes af Lægemiddelstyrelsen.
Kravet om, at  

 drift af håndkøbsudsalg skal ske inden for apotekets naturlige  

 forsyningsområde, svarer til det i bemærkningerne til dette  

 lovforslag anførte om, at Lægemiddelstyrelsen ville kunne  

 afslå ansøgning om godkendelse af et  

 håndkøbsudsalg, hvis dette ønskes placeret uden for dette  

 område.
Efter ændringsforslaget får  

 Lægemiddelstyrelsen adgang til at påbyde en apoteker at  

 nedlægge et håndkøbsudsalg, hvis det er placeret uden for  

 apotekets naturlige forsyningsområde, eller hvis det ikke indrettes og  

 drives i overensstemmelse med de regler, Lægemiddelstyrelsen  

 fastsætter i medfør af apotekerlovens §§ 38 og 43 om forhandling  

 af håndkøbslægemidler uden for apotek.
Bestemmelsen svarer  

 i sit indhold til den i dette lovforslag foreslåede bestemmelse om, at  

 Lægemiddelstyrelsen kan tilbagekalde en tilladelse i sådanne  

 tilfælde.
Den i lovforslaget foreslåede bestemmelse om, at  

 tilladelser til oprettelse af håndkøbsudsalg kan betinges og  

 tidsbegrænses, kan ikke videreføres, når kravet om  

 tilladelse fra Lægemiddelstyrelsen opgives.
Den i § 7 a, stk. 3, foreslåede bestemmelse om, at  

 et håndkøbsudsalg skal nedlægges straks, hvis det  

 forretningssted, hvor det er beliggende, har eller opnår tilladelse til  

 at forhandle håndkøbslægemidler efter  

 lægemiddellovens § 8, stk. 1, svarer til den bestemmelse, der  

 indgår i § 6, stk. 1, 4. pkt., i lovforslaget.
Som følge af de  

 ændringer, der foreslås i § 6 i lovforslaget, jf.  

 ændringsforslag nr. 21,  er bestemmelsen flyttet til apotekerlovens § 7  

 a.
 Ændringsforslaget har alene betydning for  

 spørgsmålet om godkendelse og betaling af særskilt gebyr,  

 idet der ikke ændres ved de øvrige vilkår for drift af  

 håndkøbsudsalg, der er forudsat i lovforslaget.  

 Håndkøbsudsalg vil således på andre punkter  

 være omfattet af de samme regler, som vil gælde for  

 detailhandelens salg af håndkøbslægemidler fra godkendte  

 salgssteder.
Det indebærer bl.a., at håndkøbsudsalg  

 alene vil få adgang til at forhandle det sortiment af  

 håndkøbslægemidler, der efter Lægemiddelstyrelsens  

 beslutning fritages fra apoteksforbehold, jf. lægemiddellovens § 5,  

 stk. 2. Håndkøbsudsalg vil være underlagt de  

 begrænsninger i pakningsstørrelser og lægemiddelstyrker,  

 som fastsættes af Lægemiddelstyrelsen, samt omfattet af kravet om  

 at føre et vist basissortiment.
Ligeledes vil der for  

 håndkøbsudsalg gælde krav om, at  

 håndkøbslægemidler ikke må være i selvvalg, og  

 at lægemidlerne ikke må sælges til børn under 15  

 år.
Håndkøbsudsalg vil endvidere fortsat alene kunne  

 forhandle håndkøbslægemidler fra det apotek, der driver  

 håndkøbsudsalget, og der vil være krav om, at ikke  

 apoteksforbeholdte håndkøbslægemidler sælges til  

 samme pris på alle apoteksenheder tilknyttet et apotek og uanset, om  

 det sælges med eller uden sygesikringstilskud.
Til nr.  6, 7, 8, 9, 10 og 19 Med Folketingets vedtagelse af lov nr. 184 af 22. marts  

 2001 om ændring af lov om apoteksvirksomhed blev en ny bestemmelse om  

 apotekernes udstedelse af attester i henhold til artikel 75 i  

 Schengenkonventionen indsat som § 11, stk. 1, nr. 8. Som følge heraf  

 konsekvensrettes nærværende lovforslag, således at den  

 foreslåede nye bestemmelse vedrørende fremskaffelse og  

 forhandling af dosisdispenserede lægemidler til forbrugerne  

 indsættes som § 11, stk. 1, nr. 9. Ændringsforslagene er  

 således alene af redaktionel karakter.
Til nr. 11 Der er tale om en redaktionel ændring af  

 henvisningen i apotekerlovens § 59, stk. 2, som følge af, at  

 bestemmelsen i apotekerlovens § 15, stk. 2, bliver § 15, stk. 3.
Til nr. 13 og 14 Der er tale om en konsekvensændring af  

 apotekerlovens § 72, stk. 1, nr. 1 og 2, som følge af de ændrede  

 formulering af apotekerslovens § 7 a, der er foreslået i  

 ændringsforslag nr. 5.
Til nr. 15 Lov om erstatning for lægemiddelskader  

 fastlægger en erstatningsordning for personer, der påføres  

 fysisk skade som følge af egenskaber ved lægemidler, der er  

 anvendt ved undersøgelse, behandling eller lignende  

 (lægemiddelskade).
I henhold til § 2, 2. pkt., i lov om erstatning for  

 lægemiddelskader ydes der kun erstatning, hvis lægemidlet er  

 udleveret gennem apotek, sygehus, læge eller tandlæge.
Loven vil  

 i sin nuværende udformning ikke omfatte lægemiddelskader, der  

 skyldes lægemidler udleveret på salgssteder, der i henhold til  

 bestemmelserne i det fremsatte lovforslag godkendes efter  

 lægemiddellovens § 8, stk. 1, til forhandling af ikke  

 apoteksforbeholdte håndkøbslægemidler.
Det er regeringens opfattelse, at personer, der fremover  

 køber håndkøbslægemidler på godkendte  

 salgssteder i detailhandelen, bør være omfattet af samme  

 erstatningsordning som personer, der køber lægemidler på  

 apotek og apoteksenheder, herunder håndkøbsudsalg.
Det  

 foreslås derfor, at anvendelsesområdet for lov om erstatning for  

 lægemiddelskader udvides til at omfatte lægemiddelskader forvoldt  

 af lægemidler, der er udleveret gennem salgssteder, der er godkendt  

 efter lægemiddellovens § 8, stk. 1, til forhandling af ikke  

 apoteksforbeholdte håndkøbslægemidler.
Til nr. 16 § 3 i lovforslaget indeholder forslag til affattelse af en  

 ny bestemmelse i sygesikringslovens § 7 e, stk. 2, om beregning af en  

 enhedsreferencepris i forbindelse med ydelse af medicintilskud til  

 dosisdispenserede lægemidler inden for en synonymgruppe.
I det af sundhedsministeren fremsatte lovforslag L 235  

 indgår forslag til en bestemmelse om beregning af tilskudsprisen for  

 lægemidler, der dosisdispenseres.
Da der således i L 235 er  

 indeholdt den fornødne regulering vedrørende beregning af  

 medicintilskud til dosisdispenserede lægemidler tilpasset det  

 foreslåede nye medicintilskudssystem, foreslås det med  

 nærværende ændringsforslag, at § 3 i dette lovforslag  

 udgår.
Til nr. 17 Som omtalt i bemærkningerne til nr. 3 foreslås  

 det, at § 4 udgår, idet den foreslåede nye bestemmelse om, hvilke  

 oplysninger der kan fastsættes i Specialitetstaksten, jf.  

 lægemiddellovens § 22, stk. 7, er udformet i sin endelige form ved  

 ændringsforslag nr. 3 til § 1, nr. 8.
Til nr. 18 Ændringsforslaget indebærer, at det i § 5,  

 stk. 1, foreslåede særlige ikrafttrædelsestidspunkt for § 4  

 udgår og erstattes med et særligt ikrafttrædelsestidspunkt  

 for § 1, nr. 8. Ændringsforslaget indebærer, at de i § 1, nr. 8,  

 foreslåede nye bestemmelser i lægemiddellovens § 22, stk. 6-8,  

 træder i kraft den 25. juni 2001 samtidig med det forventede  

 ikrafttrædelsestidspunkt for en ny medicintilskudsordning, jf. det af  

 sundhedsministeren fremsatte lovforslag nr.
L 235.
Til nr. 20 Som konsekvens af, at § 6, stk. 1 og 2, foreslås at  

 udgå, jf. ændringsforslag nr. 21, foreslås bestemmelsen i §  

 6, stk. 3, flyttet op som et nyt stykke i § 5.
Til nr. 21 I konsekvens af de foreslåede ændringer i nr.  

 5 og 12, hvorefter oprettelse og videreførelse af  

 håndkøbsudsalg ikke skal godkendes af Lægemiddelstyrelsen,  

 foreslås det, at den særlige overgangsordning for eksisterende  

 håndkøbsudsalg i § 6, stk. 1 og 2, udgår.
Dog  

 foreslås stk. 1, 4. pkt., overført til den foreslåede  

 bestemmelse i apotekerlovens § 7 a, jf. ændringsforslag nr. 5. Stk. 3  

 foreslås flyttet til lovforslagets § 5, jf. bemærkningerne til  

 ændringsforslag nr. 20. § 6 kan derfor udgå.
 Der henvises i øvrigt til bemærkningerne til  

 nr. 5 og 12.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Demokratisk Folkeparti havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 185 Bilagsnr.
