 1.
 Finansministeriet opretter med virkning fra 1. april 1990 et centralt  

 pensionsalderregister ,placeret i Statens Regnskabsdirektorat.
 Registret omfatter i første fase kun tjenestemænd o.lign. i staten, hvis  

 løn anvises af Regnskabsdirektoratet via Statens Centrale Lønsystem.
Formålet med registret er dels at støtte ministerier og styrelser i korrekt administration  

 af tjenestemænds pensionsalder, jf.
Finansministeriets cirkulære af 21.  

 august 1989, dels at få et overblik over de optjente pensionsforpligtelser til  

 brug for pensionsstatistik og som grundlag for budgettering af kommende  

 udgifter.
 Registret skal indeholde alle relevante oplysninger om den enkelte  

 tjenestemands pensionsalder, og det er den enkelte ansættelsesmyndigheds  

 ansvar, at disse oplysninger lægges ind i registret så den aktuelle  

 pensionsalder fremgår af registret.
 På længere sigt skal pensionsalderregistret suppleres med et  

 beregningssystem, hvorefter ansættelsesmyndigheden i systemet vil kunne få  

 oplyst størrelsen af den enkelte tjenestemands pension på et givet tidspunkt.
 2.
 Fra 1. april 1990 vil de pensionsrelevante oplysninger, som Statens  

 Centrale Lønsystem har i de aktuelle lønregistre om den enkelte tjenestemand,  

 blive overført til PENSAB.
Statens Regnskabsdirektorat vil derefter udsende meddelelse til de berørte  

 ansættelsesmyndigheder om, hvilke data der er overført til PENSAB.
Det  

 påhviler herefter ansættelsesmyndigheden at kontrollere disse oplysninger.
 Endvidere påhviler det som nævnt ansættelsesmyndigheden at opdatere  

 registret med oplysninger om hver enkelt tjenestemands tidligere optjente  

 pensionsalder.
 Det betyder, at ansættelsesmyndigheden skal indberette alle  

 tjenestemandens tidligere ansættelser og eventuelle perioder uden  

 beskæftigelse, så registret har en ajourført og korrekt pensionsalder,  

 dækkende tiden fra pågældendes første ansættelse og indtil den periode, som  

 Statens Centrale Lønanvisning dækker.
Pensionsalderen for den enkelte tjenestemand vil fremgå af det skema nr.
S  

 56 b (tidligere skema C), som forudsættes at være i den enkelte tjenestemands  

 personalesag, jf.
Finansministeriets vejledning af 21. august 1989 om  

 fastsættelse af pensionsalderen for tjenestemænd i staten, folkeskolen og  

 folkekirken m.fl., side 2.
 Det forudsættes, at PENSAB er fuldt opdateret senest den 31. marts 1991.
 De nærmere retningslinier om, hvilke oplysninger, der skal indberettes, og  

 hvilken form indberetningen skal have, udsendes af Statens  

 Regnskabsdirektorat.
Fremtidige ændringer i ansættelsesforhold, der har betydning for  

 pensionsalderberegningen overføres automatisk fra SCL til PENSAB.
Det  

 påhviler dog ansættelsesmyndigheden at kontrollere, at ændringen er foretaget  

 i PENSAB.
 3.
 Ved fremtidige ansættelser af tjenestemænd, der efter  

 tjenestemandspensionsloven tillægges - eller får forhøjet pensionsalder -  

 eller som i ansættelsesforløbet får tillagt pensionsaldermedregning af  

 tjenestefrihedsperioder, skal ansættelsesmyndigheden indberette  

 pensionsalderforhøjelsen/-tillæggelsen til PENSAB.
 4.
 Eventuelle tvivlsspørgsmål om dette cirkulære kan forelægges  

 Finansministeriet, Administrations- og Personaledepartementet.
 Cirkulæret træder i kraft 1. april 1990.
 P.M.V.
 E.B.
