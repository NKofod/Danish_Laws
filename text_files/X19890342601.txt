 Meddelt en lønmodtager ansat i en dansk statsinstitution og  

 beskæftiget på Færøerne, at han må anses for ikke-hjemmehørende på Færøerne  

 og dermed omfattet af ATP-ordningen.
ATP lagde ved afgørelsen vægt på lønmodtagerens tilknytning til  

 Danmark, herunder at hans hustru er fra Danmark, at ægteparrets ældste barn  

 fortsat har bopæl i Danmark, samt at familien hver sommer er i Danmark i 1 -  

 1 1/2 måned.
Herudover lagde ATP vægt på dels, at der er indbetalt ATP-bidrag  

 for lønmodtageren siden 1970, dels at han igennem en 15-årig periode har  

 indrettet sig på forventningen om en fremtidig ATP-pensionsydelse, og derfor  

 har afskåret sig fra pensionsmæssigt at disponere til anden side.
Endelig  

 fandt ATP det ikke muligt at tilsidesætte klagerens egen opfattelse,  

 hvorefter han anser sig for ikke-hjemmehørende på Færøerne.
 I påtegningsskrivelse af 2. september 1987 på brev af 21. august fra A har  

 Ankenævnet anmodet ATP om en udtalelse i anledning af en af pågældende for  

 nævnet indbragt sag.
 I brevet af 21. august 1987 klages der over, at ATP har tilbagebetalt  

 ATP-bidrag for årene 1975 til 1985. Bidragene, der var indbetalt for A's  

 beskæftigelse på Færøerne, var blevet tilbagebetalt, fordi ATP - på daværende  

 tidspunkt - betragtede A som hjemmehørende på Færøerne og bidragene dermed  

 indbetalt med urette.
 På ATP's forespørgsel har A i brev af 21. november 1988 oplyst, at han er  

 født i København i april 1944, at han har boet i Thorshavn fra 1945 til 1965,  

 i Helsingør fra 1965 til 1966, i Thorshavn fra 1966 til 1967 og i Odense fra  

 1967 til 1978, at hans hustru er født på Fyn, at ægteparret har tre børn, der  

 alle er født på Fyn, og hvoraf den ældste fortsat har bopæl på Fyn, at  

 familien hver sommer er i Danmark i 1 - 1 1/2 måned, og at han 6 - 8 gange  

 årligt foretager tjenesterejser udenfor Færøerne.
 Det fremgår i øvrigt af A's »ATP-konto«, at der for årene 1970  

 til 1975 er indbetalt ATP-bidrag for beskæftigelse på Stålskibsværft A/S.
På baggrund af de nu foreliggende oplysninger finder ATP ikke at kunne  

 tilsidesætte klagerens egen opfattelse af, at han er ikke-hjemmehørende på  

 Færøerne.
Foruden ovennævnte tilknytningsforhold til Danmark har ATP herved  

 også lagt vægt på det forhold, at A igennem den 15-årige periode, hvor der er  

 blevet indbetalt ATP-bidrag for ham, har indrettet sig på forventningen om en  

 fremtidig ATP-pensionsydelse.
I den periode har han således pensionsmæssigt  

 afskåret sig fra at disponere til anden side.
 På denne baggrund har ATP besluttet sig for at genkontere samtlige  

 tilbagebetalte ATP-bidrag på A's »ATP-konto«, ligesom ATP vil  

 anmode Statens tilsyn, om at foranledige, at der indbetales de manglende  

 ATP-bidrag for A.
