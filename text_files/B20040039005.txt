Bekendtgørelse om ikrafttræden af § 23 c og § 24 a,  

 stk. 2, i  

  

 lov nr. 425 af 10. juni 2003 om ændring af integrationsloven  

  

 og udlændingeloven (ansættelse med løntilskud hos private  

  

 arbejdsgivere og en mentorfunktion) I medfør af § 4, stk. 3, i lov nr. 425 af 10.  

 juni 2003 om ændring af integrationsloven og udlændingeloven fastsættes, at  

 § 23 c, som affattet ved § 1, nr. 42, vedrørende ansættelse med  

 løntilskud  

 hos private arbejdsgivere, og at § 24 a, stk. 2, som affattet ved  

 § 1, nr. 47, om tilskud til udgifter i forbindelse med en mentorfunktion  

 til en udlænding, der ansættes uden løntilskud, træder i kraft den 1. juni  

 2004.
