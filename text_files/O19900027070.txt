Resumé A klagede for den 18-årige B over et afslag på en ansøgning af  

 27. marts 1988 om kontanthjælp med tilbagevirkende kraft til dækning af en  

 børnebidragsforpligtelse pålagt ved afgørelse af 8. januar  

 1987. A  

 gjorde gældende, at kommunen  

 havde tilsidesat sin vejledningsforpligtelse over for B.
B havde som 16-årig, da faderskabet var fastslået og B sat i  

 bidrag, været til samtale på socialforvaltningens incassokontor i marts  

 1987. A  

 fandt, at kommunen bl.a. i  

 den forbindelse burde have vejledt B om hans mulighed for at søge  

 bidragsforpligtelsen dækket over bistandsloven.
Forinden havde A's advokat i  

 februar 1987 rettet henvendelse til incassokontoret om muligheden for  

 eftergivelse af bidragsgælden.
 Ombudsmanden fandt, at det forhold, at der havde medvirket  

 advokat i sagen, i et vist omfang måtte fritage incassokontoret fra  

 vejledningsforpligtelsen, og at kontoret med rette måtte kunne forvente, at  

 advokaten tilsvarende ville undersøge mulighederne for kontanthjælp ved  

 henvendelse til forvaltningens bistandsafdeling.
 På denne baggrund, og i betragtning af den ikke nærmere  

 præciserede karakter af vejledningsforpligtelsen i forvaltningslovens § 7,  

 stk.  

 1 og bistandslovens § 28, fandt ombudsmanden ikke med tilstrækkelig sikkerhed  

 at kunne fastslå, at incassoafdelingen havde begået vejledningsfejl. (J. nr.  

 1989-1980-52).
 Kontanthjælp med tilbagevirkende kraft ved vejledningsfejl.
A klagede for B over et  

 socialt ankenævns afgørelse af 26. juni 1989 vedrørende kontanthjælp til  

 dækning af B's  

 bidragsforpligtelse.
Ved  

 afgørelsen tiltrådte ankenævnet en kommunes afgørelse af 19. april 1989,  

 hvorefter B ikke var berettiget til at modtage kontanthjælp til betaling af  

 en  

 bidragsforpligtelse med tilbagevirkende kraft.
Ankenævnet begrundede sin  

 afgørelse  

 således:
 "...
 Nævnet finder ikke, at det  

 kan lægges til grund, at De har søgt forvaltningen om bistandshjælp på et  

 tidligere tidspunkt, og at det er i overensstemmelse med socialretlig  

 praksis,  

 at der ikke kan ydes løbende kontanthjælp efter bistandsloven med  

 tilbagevirkende kraft.
Efter nævnets opfattelse er  

 det endvidere tvivlsomt, om De fra det omhandlede tidspunkt var berettiget  

 til  

 bistandshjælp, når henvises til, at De dels var uddannelsessøgende og dels  

 opholdt Dem i udlandet." Sagens faktiske forløb var i  

 alt væsentligt som følger:
B blev i slutningen af 1984  

 bekendt med, at han muligvis skulle være far i sommeren 1985. På det  

 tidspunkt  

 var han 14 år og gik i 9. klasse.
I den anledning henvendte B sig i et  

 kommunalt ungdomsrådgivningskontor, som opfordrede ham til at drøfte  

 problemerne med sine forældre.
Der forelå ikke oplysninger om, at  

 rådgivningskontoret i øvrigt gav ham råd og vejledning.
Efter barnets fødsel den 20.  

 juli 1985 modtog B den 10. december 1985 fra et statsamt meddelelse om, at  

 han  

 var udlagt som far til barnet.
I et brev meddelte B's forældre herefter  

 statsamtet, at faderskabet ikke kunne anerkendes, idet "vi har begrundet  

 formodning om, at der er indtil flere emner." Ved dom af 18. november 1986  

 blev B anset som fader til barnet og ved statsamtets brev af 8. januar 1987  

 sat  

 i bidrag fra barnets fødsel den 20. juli 1985. Han var på det tidspunkt 16 år  

 og gik på efg-basisår.
 B's forældre søgte herefter  

 advokatbistand til afklaring af forskellige spørgsmål i forbindelse med  

 bidragsgælden, bl.a. rettede advokaten en forespørgsel til incassoafdelingen  

 i  

 kommunens social- og sundhedsforvaltning om mulighederne for eftergivelse af  

 bidragsgælden, som i februar 1987 beløb sig til ca. 12.000 kr.
Efter drøftelsen med  

 incassoafdelingen vurderede advokaten i et brev af 13. februar 1987 til  

 forældrene mulighederne for eftergivelse som ringe.
Der forelå ikke  

 detaljerede  

 oplysninger i sagen om advokatens forespørgsel til incassokontoret og  

 kontorets  

 besvarelse af hans henvendelse.
Oplysninger om advokatens initiativ forelå  

 alene i form af brevet til B's far, hvor advokaten meddelte faderen det  

 negative resultat af sine undersøgelser.
 Socialforvaltningens  

 incassoafdeling indkaldte herefter med brev af 17. februar 1987 B til samtale  

 om en betalingsaftale, og efter samtalen modtog han den 5. marts 1987  

 forvaltningens  

 meddelelse om, at han var meddelt henstand med betalingen af bidragsgælden.
 Efter afslutning af  

 efg-basisåret opholdt B sig i USA fra sommeren 1987 til marts 1988, på  

 hvilket  

 tidspunkt han søgte hjælp i socialforvaltningen på grund af arbejdsløshed.  

 Han  

 var indtil da blevet forsørget af sine forældre.
Ansøgningen om kontanthjælp  

 blev indgivet af A på B's vegne.
A gjorde i ansøgningen af 27. marts 1988  

 bl.a.  

 gældende, at kontanthjælp til  

 dækning af  

 bidragsforpligtelsen burde ydes med tilbagevirkende kraft fra barnets fødsel  

 den 20. juli 1985 og henviste i den forbindelse til, at forvaltningen ikke  

 havde opfyldt sin vejledningsforpligtelse overfor B ved på et tidligere  

 tidspunkt at have orienteret ham om, at han fra tidspunktet fra barnets  

 fødsel  

 var berettiget til at modtage hjælp efter bistandsloven, idet han som  

 forsørger  

 ikke længere selv var under forældres forsørgelsespligt.
Socialforvaltningen afviste  

 at yde hjælpen med tilbagevirkende kraft og henviste bl.a. til at "der  

 ses  

 heller ikke at være pålagt forvaltningen nogen vejledningsforpligtelse, i  

 forbindelse med, at du er pålagt bidragsbetaling." I A's brev til mig havde A  

 udover at kritisere, at der i den konkrete sag ikke blev ydet den vejledning,  

 A  

 fandt var nødvendig, generelt sat spørgsmålstegn ved, om ganske unge fædre  

 modtager den vejledning og støtte, der er fornøden.
A havde i den forbindelse  

 givet anvisninger på, hvorledes det administrativt kunne sikres, at unge  

 fædre  

 bliver bragt i kontakt med den nødvendige socialfaglige ekspertise.
I anledning af A's klage bad  

 jeg i et brev af 21. maj 1990 amtsankenævnet om en udtalelse.
Jeg anførte  

 bl.a.:
 "...
Det er almindeligt antaget,  

 at en myndigheds tilsidesættelse af en vejledningforpligtelse efter  

 omstændighederne vil kunne være af væsentlig betydning for det nærmere  

 indhold  

 af en afgørelse.
De sager, der er refereret i FOB 1976.245, FOB 1978.564, FOB  

 1978.649, FOB 1981.270 og SM 0-44-88 drejede sig således om, at ansøgerne  

 skulle stilles, som om de havde indgivet ansøgning rettidigt, idet der ikke  

 var  

 givet behørig vejledning om ansøgningskravet.
Jeg henviser endvidere til den  

 Østre Landsrets dom, der er refereret i Ugeskrift for Retsvæsen 1990, side  

 263,  

 jf.
FOB 1986.99.
 Efter min opfattelse burde  

 også amtsankenævnet have forholdt sig til indsigelsen om vejledningsmangler.  

 Jeg henviser herved til pkt. 21.1 i Socialministeriets vejledning om  

 klageregler og tilsyn på det sociale område.
På den baggrund anmoder jeg  

 amtsankenævnet om en udtalelse om spørgsmålet.
Endvidere anmoder jeg  

 socialforvaltningen om en nærmere begrundelse for forvaltningens opfattelse,  

 hvorefter forvaltningen ikke har tilsidesat nogen vejledningsforpligtelse i  

 de  

 tilfælde, hvor (A) eller hans forældre var i kontakt med socialforvaltningen  

 under sagsforløbet..." Socialforvaltningen i  

 kommunen anførte bl.a. følgende i en udtalelse af 27. juni 1990 til  

 amtsankenævnet:
 "...
Pågældende har henvendt sig  

 til en af kommunens etablerede ungdomsrådgivninger i slutningen af 1984 og  

 har  

 her fået rådgivning og vejledning i forhold til den kritiske situation han  

 stod  

 i, på det tidspunkt.
Pågældende oplyser, at han blev rådgivet til, at  

 fortælle  

 sine forældre om sin situation.
Forældrene reagerede på sønnens situation ved  

 at støtte ham.
Der blev således ikke på det tidspunkt behov for yderligere  

 rådgivning, idet pågældende ikke henvendte sig igen.
 I forbindelse med afkrævning  

 af bidrag har pågældende kontakt til forvaltningens Incassoafdeling i februar  

 og marts måned 1987. Pågældende bevilges henstand med betaling af bidrag.
 I april måned 1988 ansøger  

 pågældende om økonomisk hjælp efter bistandslovens § 37 med tilbagevirkende  

 kraft fra den 20. juli 1985, hvor han blev far.
 Social- og  

 sundhedsforvaltningen er af den opfattelse, at de særlige krav der stilles  

 til  

 rådgivning og vejledning efter bistandslovens § 28 og uddybet i cirkulære om  

 rådgivning og tilsyn efter bistandsloven er opfyldt.
Der ligger ikke materiale fra  

 pågældendes henvendelse i ungdomsrådgivningen fra 1984, men det har givet  

 ikke  

 været det rigtige tidspunkt, at vejlede pågældende om børnebidrag, betaling  

 m.v.
Er dette gjort alligevel har pågældende naturligt glemt det.
 Pågældende har ved flere  

 lejligheder, hvor han eller hans forældre har været i kontakt med  

 forvaltningen, kunnet tilbydes rådgivning om økonomisk bistand.
Pågældende har ikke ansøgt  

 herom, men forvaltningen vil ikke afvise at han eller forældrene er blevet  

 henvist til et af forvaltningens bistandskontorer for at ansøge herom i  

 forbindelse  

 med hans kontakt til forvaltningens Incassoafdeling..." I et brev af 12. juli 1990  

 besvarede ankenævnet mit brev ved bl.a. at anføre følgende:
 "...
 Ved pågældendes henvendelse  

 til Ungdomsrådgivningen i slutningen af 1984, i en situation hvor faderskabet  

 endnu ikke var fastslået, er det nævnets opfattelse, at den fornødne  

 vejledningspligt ikke omfatter en gennemgang af bistandslovens eventuelle  

 muligheder for at yde økonomisk støtte.
 Forvaltningens henvendelse  

 (jeg formoder, at nævnet mener  

  

 forældrenes  

 henvendelse  

  

 ; min bemærkning) gennem advokat om afskrivning af bidragsgælden,  

 der omtaler nogle foreløbige sonderinger om kommunens praksis og nærmere  

 undersøgelser gennem advokatens forbindelse hos kommunen, har heller ikke  

 kunnet give forvaltningen anledning til vejledning og rådgivning.
 Nævnet finder endvidere at  

 inkassoafdelingen i den angivne funktion ikke har været forpligtet til  

 uopfordret at undersøge eventuelle muligheder for økonomisk støtte til  

 afholdelse af børnebidrag.
Sammenfattende finder nævnet,  

 at der efter det oplyste ikke foreligger en vejledningsmangel af betydning  

 for  

 nævnets afgørelse, hvortil kommer, at det efter nævnets opfattelse er  

 tvivlsomt  

 om pågældende var berettiget til bistandshjælp jf. bistandslovens daværende  

 bestemmelse i § 38, stk. 2 og lovens § 1..." Herefter udtalte jeg følgende  

 i en skrivelse til A:
 "Efter bistandslovens §  

 6, stk. 3, nr. 1 ophører forsørgerpligten over for et barn, hvis barnet selv  

 får forsørgerpligt over for et barn.
 Det følger heraf, at også en ung  

 under 18 år, som er anset som fader til et barn, vil være berettiget til  

 kontanthjælp efter samme regler som personer over 18 år, forudsat at  

 bistandslovens øvrige tildelingsbetingelser er opfyldt.
Amtsankenævnet har som et led  

 i sin begrundelse for afgørelsen  

 af 26.  

 juni 1989 henvist til, at "det er i overensstemmelse med socialretlig  

 praksis, at der ikke kan ydes løbende kontanthjælp efter bistandsloven med  

 tilbagevirkende kraft." Som udgangspunkt kan denne  

 opfattelse ikke give mig anledning til bemærkninger.
Som nævnt i mit brev af  

 21. maj 1990 til amtsankenævnet kan udgangspunktet efter omstændighederne  

 fraviges, således at en ansøger stilles, som om han havde indgivet ansøgning  

 på  

 et tidligere tidspunkt, forudsat det kan påvises, at der ikke er givet  

 behørig  

 vejledning om retten til ydelsen og om ansøgningskravet.
Den opfattelse, at  

 kontanthjælp alene kan ydes med virkning for fremtiden, bygger grundlæggende  

 på  

 kontanthjælpens karakter af trangsbestemt ydelse.
I FOB 1981.270 udtalte den  

 daværende ombudsmand sig generelt om dette spørgsmål.
Ombudsmanden anførte  

 bl.a. følgende (side 274):
 "...
Jeg er naturligvis enig i, at  

 det i forbindelse med en ansøgning om hjælp må være dokumenteret, at  

  

 betingelserne for modtagelsen af hjælpen er  

 (var) opfyldt for hele den periode, for hvilken hjælpen søges,  

  

 og i, at  

 dette princip som hovedregel - men dog ikke undtagelsesfrit - vil føre til,  

 at  

 hjælp ikke kan ydes med tilbagevirkende kraft; for så vidt angår  

 trangsbestemt  

 hjælp følger dette af, at der i almindelighed ikke kan siges at have været  

 trang (eller at denne vanskeligt kan dokumenteres), hvis ansøgeren rent  

 faktisk  

 har klaret sig, eller hvis et gode er anskaffet og betalt, inden der ansøges  

 om  

 hjælp..." I en sag som den foreliggende  

 har trangen ikke kunnet konstateres og ansøgning om kontanthjælp til dækning  

 af  

 bidragsforpligtelsen derfor ikke kunnet indgives, før faderskabet var  

 fastslået  

 ved endelig dom, og før størrelsen af bidraget herefter var fastsat eller  

 aftalt.
 I en sådan situation må en  

 afgørelse vedrørende en ansøgning, indgivet umiddelbart efter  

 bidragsfastsættelsen, som udgangspunkt afgøres på grundlag af en vurdering af  

 trangen på ansøgningstidspunktet.
Spørgsmålet i den  

 foreliggende sag er herefter, om det kan antages, at der har foreligget  

 vejledningsmangler af en sådan karakter, at (B) bør stilles, som om han havde  

 indgivet ansøgning om kontanthjælp kort efter tidspunktet for  

 bidragsafgørelsen  

 den 8. januar 1987. Såfremt det er tilfældet, vil forvaltningen ikke kunne  

 afslå hjælp til betaling af den bidragsgæld, der var konstateret på det  

 tidspunkt, med henvisning til, at bidragene vedrører en periode forud for  

 ansøgningens indgivelse.
Jeg henviser herved til, at bidragsforpligtelsen  

 først  

 blev fastsat og gjort gældende over for (B) på det anførte tidspunkt.
 Bestemmelser om vejledning af  

 relevans for den foreliggende sag findes i forvaltningslovens § 7 og i  

 bistandslovens § 28. Bestemmelserne har følgende indhold:
 Forvaltningslovens § 7, stk. 1:
"En  

 forvaltningsmyndighed skal i fornødent omfang yde vejledning og bistand til  

 personer, der retter henvendelse om spørgsmål inden for myndighedens  

 sagsområde." Bistandslovens § 28:
"Kommunalbestyrelsen kan  

 tilbyde enlige og familier vederlagsfri løbende vejledning og rådgivning og  

 er  

 forpligtet til ved opsøgende virksomhed at rette sådant tilbud til enhver,  

 som  

 må antages at trænge hertil.
Målet for vejledningsarbejdet er at hjælpe de  

 pågældende over øjeblikkelige vanskeligheder og på længere sigt sætte dem i  

 stand til at løse opstående problemer ved egen hjælp.
Vejledningen kan ydes  

 alene eller i forbindelse med anden hjælp eller bistand." Omfanget af forpligtelsen  

 efter forvaltningslovens § 7, stk. 1, og bistandslovens § 28 er efter  

 bestemmelsernes sproglige udformning ikke nærmere præciseret.
Efter praksis  

 antages det, at der gælder en forpligtelse til vejledning inden for  

 myndighedens eget område, hvis myndigheden på det grundlag, der forelægges,  

 kan  

 se, at den pågældende muligvis vil være berettiget til en ydelse, der  

 forudsætter  

 ansøgning.
Herudover er myndigheden forpligtet til at besvare spørgsmål fra  

 parten i det omfang, det har betydning for den pågældendes varetagelse af  

 sine  

 interesser under sagen.
 I den foreliggende sag har  

 (B) været i kontakt med kommunen dels ved sin henvendelse til  

 Ungdomsrådgivningen i slutningen af 1984, dels ved sin egen og forældrenes  

 advokats kontakt til socialforvaltningens incassokontor i februar og marts  

 1987.
Ved henvendelse til kommunens  

 ungdomsrådgivning var moderens graviditet først nylig konstateret, og (B)'s  

 faderskab og eventuelle bidragsforpligtelse havde som følge deraf en  

 hypotetisk  

 karakter.
På denne baggrund er jeg enig med socialforvaltningen i, at det  

 nærmere indhold af den mundtlige vejledning, som (B) måtte have modtaget ved  

 den lejlighed, ikke kan tillægges afgørende betydning ved en stillingtagen  

 til  

 spørgsmålet om, hvorvidt (B) er berettiget til hjælp forud for  

 ansøgningstidspunktet.
 Jeg har herefter overvejet  

 spørgsmålet om mulige vejledningsmangler i socialforvaltningens  

 incassokontor.
 (B)'s kontakt til  

 socialforvaltningens incassoafdeling bestod dels i (B)'s egen kontakt under  

 mødet den 3. marts 1987, dels i advokatens samtale af 18. februar 1987 med  

 forvaltningen.
 Efter det oplyste, har  

 advokatens forespørgsel til incassokontoret alene drejet sig om spørgsmålet  

 om  

 mulig eftergivelse af gælden, og det kan herefter ikke give mig grundlag for  

 kritik, såfremt kontoret ikke vejledte om muligheden for at søge  

 kontanthjælp.
(B)'s egen henvendelse til  

 incassokontoret fandt sted på forvaltningens initiativ med henblik på  

 indgåelse  

 af en betalingsaftale vedrørende bidragsgælden.
Omend incassokontoret på  

 grundlag af samtalen blev gjort bekendt med (B)'s manglende betalingsevne og  

 herefter meddelte ham henstand med betalingen, finder jeg ikke at have  

 tilstrækkeligt grundlag for at udtale kritik af, at incassokontoret undlod på  

 eget initiativ at henvise (B) til socialforvaltningens bistandsafdeling.
Jeg  

 har herved lagt vægt på, at (B) eller hans repræsentant(er) efter det oplyste  

 ikke selv tog noget initiativ til at søge om eller forespørge til  

 mulighederne  

 for kontanthjælp, og til at incassokontoret på det tidspunkt var bekendt med,  

 at (B)'s forældre havde advokatbistand i sagen.
Omend de nærmere  

 omstændigheder  

 omkring advokatens rolle i sagen alene har kunnet belyses ved hans brev til  

 forældrene, finder jeg, at den omstændighed, at incassokontoret var bekendt  

 med, at forældrene havde søgt advokathjælp under sagen, i et vist omfang  

 fritog  

 myndigheden fra at vejlede om muligheden for kontanthjælp.
 Det er min opfattelse, at  

 incassokontoret med rette måtte kunne forvente, at en advokat udover at  

 undersøge muligheden for eftergivelse af bidragsgælden tilsvarende ville  

 undersøge mulighederne for afhjælpning af problemet ved henvendelse til  

 forvaltningens  

 bistandsafdeling.
 På denne baggrund  

 og i betragtning af vejledningsforpligtelsens  

 ikke nærmere præciserede karakter, jf. forvaltningslovens § 7, stk. 1, og  

 bistandslovens § 28, kan jeg ikke med den fornødne sikkerhed fastslå at  

 incassoafdelingen begik vejledningsfejl af en sådan karakter, at jeg har  

 grundlag for at henstille til amtsankenævnet at revurdere sagen med henblik  

 på  

 en konstatering af, om (B) i øvrigt opfyldte betingelserne i bistandsloven  

 for  

 tildeling af kontanthjælp.
