(Til samtlige amtsråd.) Cirkulærets baggrund og formål § 1.  Med Folketingets vedtagelse af lov nr. 382 af 7.  

 juni 1989, lov om ændring af lov om støtte til forbedring af strukturen og  

 effektiviteten i jordbruget, kan EF's tilskudsordning for jordbrugsdrift i  

 miljøfølsomme områder, jf.
Rådets forordning (EØF) nr. 797/85, anvendes i  

 Danmark.
Udtrykket »miljøfølsomme områder« omfatter miljømæssige  

 forhold i bred forstand: miljø, natur, landskab m.v.
Det er i den nævnte lov  

 forudsat, at de miljøfølsomme områder fastlægges som led i lands- og  

 regionplanlægningen.
De nærmere bestemmelser omkring tilskudsordningens  

 anvendelse er fastlagt i Landbrugsministeriets bekendtgørelse nr. 564 af 21.  

 august 1989 med tilhørende vejledning.
 § 2.  Dette cirkulære har til formål at fastlægge de  

 områder, hvor der kan gives tilskud efter den i § 1 nævnte ordning.  

 Områdeudpegningen er således ikke udtryk for hvilke områder, der iøvrigt er  

 mest miljøfølsomme eller har størst behov for beskyttelse.
 § 3.  Cirkulæret udstedes i henhold ttil § 4, stk. 1  

 og stk. 2, i lov om lands- og regionplanlægning, jf. lovbekendtgørelse nr.  

 921 af 22. december 1989.
 § 4.  Cirkulæret har været forhandlet med  

 Amtsrådsforeningen og de berørte ministerier og styrelser.  

 Områdeafgrænsningen er fastlagt på baggrund af forslag fra amtsrådene.
Forudsætning for regionplanlægningen § 5.  De på kortbilaget viste arealer er omfattet af  

 tilskudsordningen for jordbrugsdrift i miljøfølsommme områder.
Afgrænsningen  

 af områderne er fastlagt præcist på detailkort, der findes hos  

 amtskommunerne.
 § 6.  I de fastlagte områder kan amtsrådet yde tilskud  

 til ejere og forpagtere af jordbrugsbedrifter i henhold til den i § 1 nævnte  

 bekendtgørelse.
 § 7.  Den i § 5 fastsatte retningslinie har  

 retsvirkning som regionplan.
