Skrivelse om, hvorvidt et  

 byrådsmedlem, der er idømt bøde samt betinget frakendelse  

 af førerretten i 3 år for overtrædelse af  

 færdselslovens § 3, stk. 1, og § 26, stk. 2,  er valgbar (Fra Valgbarhedsnævnet til et byråd, j.nr.  

 556/1999) Ved brev af 21. juli 1999 har X-Byråd i  

 medfør af den kommunale valglovs § 101, stk. 4, indberettet til  

 Valgbarhedsnævnet, at borgmester NN den 28. juni 1999 ved retten i Y er  

 idømt en bøde på 1.500 kr. og betinget frakendelse af  

 førerretten i 3 år for overtrædelse af  

 færdselslovens § 3, stk. 1, og § 26, stk. 2.
 Det fremgår af sagen, at den pågældende  

 den 10. marts 1999 kl. ca. 08.25 førte en personbil under  

 tilsidesættelse af væsentlige hensyn til  

 færdselssikkerheden, idet den pågældende førte bilen  

 ud i et kryds uden at iagttage den ved skilt og vigelinie tilkendegivne  

 vigepligt, hvilket bevirkede, at pågældende i krydset  

 stødte sammen med en anden personbil med materiel skade til  

 følge.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
