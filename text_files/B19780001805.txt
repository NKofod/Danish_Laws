 I medfør af §§ 2, 2 a, 2 b og 2 c i lov om elektriske stærkstrømsanlæg,  

 lovbekendtgørelse nr. 669 af 28. december 1977, fastsættes følgende:
Sikkerhedskrav til elektrisk materiel § 1.  Elektrisk materiel skal være fremstillet på en  

 sådan måde, at det ved korrekt installation og vedligeholdelse samt ved  

 anvendelse i overensstemmelse med dets formål ikke bringer sikkerheden for  

 personer, husdyr og ejendom i fare.
 Stk. 2.  For materiel, der er omfattet af EF-direktiv af  

 19. februar 1973 (73/23/EØF) »Lavspændingsdirektivet« og er bestemt  

 til brug her i landet eller i andre medlemsstater i De europæiske  

 Fællesskaber, skal dette krav være opfyldt på en af de i § 2 nævnte måder.
 Stk. 3.  For andet materiel, bestemt til brug her i  

 landet, kan sikkerhedskravet alene opfyldes, når materiellet er fremstillet i  

 overensstemmelse med stærkstrømsreglementets bestemmelser.
Stk. 4.  På de elektriske materiel eller - hvis dette  

 ikke er muligt - i en medfølgende beskrivelse skal der være anført sådanne  

 væsentlige oplysninger, som er en betingelse for, at materiellet kan anvendes  

 i overensstemmelse med dets formål og uden fare.
Oplysningerne skal være  

 affattet på dansk.
Endvidere skal fabriks- eller varemærker være anbragt  

 tydeligt på materiellet eller - hvis dette ikke er muligt - på emballagen.
 § 2.  For materiel omfattet af  

 »Lavspændingsdirektivet,, jfr. bilaget, anses sikkerhedskravet for  

 opfyldt, såfremt materiellets konstruktion opfylder harmoniserede normer, der  

 er vedtaget i medfør af direktivets artikel 5 og bekendtgjort i  

 stærkstrømsreglementet.
 Stk. 2.  Såfremt der for materiellet ikke foreligger  

 harmoniserede normer som nævnt i stk. 1, anses sikkerhedskravet for opfyldt,  

 når materiellets konstruktion i sikkerhedsmæssig henseende svarer til normer,  

 der er vedtaget af Den internationale kommission for godkendelsesregler for  

 elektrisk materiel (CEE) eller Den internationale elektrotekniske kommission  

 (IEC) og bekendtgjort i stærkstrømsreglementet.
 Stk. 3.  Materiel, for hvilket der ikke foreligger  

 harmoniserede eller vedtagne normer, jfr. § 2, stk. 1-2, skal for at opfylde  

 sikkerhedskravet være fremstillet i overensstemmelse med de ifølge  

 stærkstrømsreglementet til enhver tid gældende konstruktionsforskrifter.  

 Materiel, der er fremstillet i en anden af medlemsstaterne i De europæiske  

 Fællesskaber, og om hvilket det oplyses, at det opfylder de i  

 fremstillingslandet gældende sikkerhedsbestemmelser, skal dog anses for at  

 opfylde sikkerhedskravet, såfremt det over for de kontrollerende myndigheder  

 godtgøres, at disse bestemmelser yder en sikkerhed svarende til den, der  

 tilsigtes opnået med stærkstrømsreglementets forskrifter for samme slags  

 materiel.
 Stk. 4.  For materiel, der ikke er fremstillet i  

 overensstemmelse med de i stk. 1-3 nævnte regler, skal sikkerhedskravet anses  

 for opfyldt, såfremt det over for de kontrollerende myndigheder godtgøres, at  

 materiellets konstruktion yder en sikkerhed svarende til den, der tilsigtes  

 opnået med stærkstrømsreglementets forskrifter for samme slags materiel.
Kontrol med elektrisk materiel § 3.  Elektrisk materiel, der ikke opfylder de i §§ 1  

 og 2 nævnte sikkerhedskrav (ulovligt materiel), må ikke sælges, udleveres,  

 installeres eller tages i brug her i landet.
 Stk. 2.  Kontrollen med, om elektrisk materiel opfylder  

 sikkerhedskravene, udøves af elektricitetsrådet og Danmarks elektriske  

 Materielkontrol, DEMKO.
Registreringspligtigt materiel § 4.  Ved salg af elektrisk materiel, der ifølge  

 stærkstrømsreglementet er registreringspligtigt, jfr. bilaget, og som endnu  

 ikke er registreret af DEMKO, jfr. § 5, er sælgeren forpligtet til inden 8  

 arbejdsdage efter pågyndelsen af salg eller udlevering af materiellet at  

 indgive anmeldelse til DEMKO.
 Stk. 2.  Anmeldelsespligten påhviler enhver, der som  

 fabrikant, importør, grossist, detailhandler eller installatør sælger eller  

 udleverer materiellet, medmindre det over for den pågældende er oplyst, at  

 anmeldelse allerede er foretaget af et tidligere led i omsætningen.
 Stk. 3.  Anmeldelsespligten gælder, indtil materiellet  

 er optaget i fortegnelsen over registreret materiel, jfr.§ 6.
 Stk. 4.  Den, der indgiver anmeldelse om forhandling m.  

 v. af elektrisk materiel, jfr. stk. 1, er forpligtet til efter anmodning fra  

 DEMKO uden vederlag at indsende et eller flere eksemplarer af den pågældende  

 materieltype til prøvning hos DEMKO.
 Stk. 5.  Anmeldelse foretages på særlig blanket, der  

 udleveres af DEMKO.
§ 5.  Den i § 3 nævnte kontrol udføres på grundlag af  

 et eller flere eksemplarer af den pågældende materieltype, som gøres til  

 genstand for prøvning på DEMKO's laboratorier.
Prøvningerne foretages i  

 overensstemmelse med prøvningsforskrifter fastsat ved de i § 2, stk. 1 -2,  

 nævnte normer og efter stærkstrømsreglementets bestemmelser.
Stk. 2.  Prøvning af materiellet kan dog undlades i  

 følgende tilfælde,; Stk. 3.  Omkostningerne ved prøvningen afholdes af  

 anmelderen efter et af ministeren for offentlige arbejder fastsat  

 takstregulativ.
Såfremt samme materieltype anmeldes samtidig af flere  

 forhandlere, kan omkostningerne deles mellem dem efter DEMKO's skøn.
§ 6.  Når materiellets opfyldelse af sikkerhedskravene  

 i § 2 er godtgjort, registreres det af DEMKO og optages i en fortegnelse, der  

 i sin helhed offentliggøres en gang om året.
Tillæg til fortegnelsen  

 offentliggøres en gang om måneden eller - såfremt det anses for påkrævet -  

 med kortere mellemrum.
I fortegnelsen kan tillige offentliggøres forbud mod  

 salg eller benyttelse af materiel, der ved undersøgelsen eller senere er  

 fundet ulovligt, jfr. § 10 Stk. 2.  DEMKO giver meddelelse til anmelderen om  

 registreringen.
Såfremt der er foretaget prøvning af materiellet, fremsendes  

 et prøvningscertifikat til anmelderen.
Stk. 3.  Registreringen gælder i 5 år fra den dato, hvor  

 materiellet er optaget i fortegnelsen.
Gyldigheden af registreringen kan  

 forlænges, såfremt der ved udløbet af 5-års perioden fremsættes begæring  

 herom.
 Stk. 4.  Registreringspligtigt materiel, for hvilket der  

 er udstedt prøvningscertifikat af DEMKO eller af en udenlandsk  

 prøvningsanstalt, med hvilken DEMKO har indgået aftale om gensidig  

 anerkendelse af meddelte prøveresultater, kan forsynes med godkendelsesmærke  

 efter reglerne i §§ 8-9.
Godkendelsespligtigt materiel § 7.  Elektrisk materiel, der ifølge  

 stærkstrømsreglementet er godkendelsespligtigt, jfr. bilaget, må ikke sælges,  

 udleveres, installeres eller tages i brug her i landet, medmindre det er  

 typegodkendt af DEMKO og forsynet med godkendelsesmærke.
Med hensyn til  

 indsendelse af materiel til prøvning og afholdelse af udgifterne ved  

 prøvningen gælder bestemmelserne i §§ 4 og 5 tilsvarende.
 Stk. 2.  Godkendelse af materiel kan meddeles uden  

 foretagelse af prøvning hos DEMKO, såfremt indsenderen fremlægger attest om  

 prøvning foretaget af udenlandsk laboratorium, med hvilket DEMKO har indgået  

 aftale om gensidig anerkendelse af meddelte godkendelser.
 Stk. 3.  En godkendelse gælder kun for materiel, der er  

 i nøje overensstemmelse med de indsendte og godkendte prøver og det i  

 godkendelsescertifikatet anførte.
 Stk. 4.  Godkendt materiel optages i en særskilt  

 afdeling af den i § 6 nævnte fortegnelse.
 Stk. 5.  Med hensyn til godkendelsens gyldighedstid  

 gælder § 6, stk. 3, tilsvarende.
Godkendelsesmærke § 8.  Godkendelsespligtigt materiel skal være forsynet  

 med godkendelsesmærke efter de i stærkstrømsreglementet derom fastsatte  

 regler.
 Stk. 2.  Godkendelsesmærker skal i formen være en tro  

 gengivelse af de ved stærkstrømsreglementet bestemte mærker og skal i  

 størrelse stå i rimeligt forhold til størrelsen af den øvrige mærkning.
 § 9.  Godkendelsesmærke må kun anbringes på godkendt  

 materiel og på prøver af materiel, som indleveres til DEMKO til godkendelse.
Stk. 2.  Godkendelsesmærke skal anbringes på godkendt  

 godkendelsespligtigt materiel, der leveres til det danske marked.
Det skal  

 anbringes på samme sted og på samme måde som på den godkendte prøve.  

 Godkendelsens indehaver er ansvarlig herfor.
Dog må godkendelsesmærke ikke  

 anbringes på materiellet, såfremt DEMKO har forbudt dets anbringelse.
 Stk. 3.  Godkendelsesmærke må ikke anbringes på  

 materiel, der leveres til eksport, medmindre dets anbringelse i henhold til  

 stk. 1 eller stk. 5 ville være lovlig ved materiellets levering til det  

 danske marked.
Stk. 4.  Godkendelsesmærket skal anbringes fast i eller  

 på en hoveddel af materiellet og på samme skilt eller materialestykke som  

 fabriksmærket eller indsenderens mærke.
Det skal så vidt muligt anbringes  

 således, at det er synligt efter materiellets montering, eventuelt efter  

 aftagning af et dæksel.
Anbringelse i eller på et dæksel er kun tilladt,  

 såfremt dækslet er særegent for det pågældende materiel.
Det kan i  

 stærkstrømsreglementet bestemmes, at godkendelsesmærket for visse former for  

 materiel kan anbringes på emballagen Stk. 5.  Materiel, der er afprøvet og godkendt af et  

 udenlandsk laboratorium, med hvilket DEMKO har indgået aftale om gensidig  

 anerkendelse af meddelte godkendelser, kan tillades forsynet med  

 godkendelsesmærke.
Forbud mod salg, udlevering, installation og brug af materiel § 10.  I tilfælde, hvor det ved kontrol af elektrisk  

 materiel konstateres, at dette er ulovligt, kan elektricitetsrådet eller  

 DEMKO udstede forbud mod salg, udlevering og installation af materiel af den  

 pågældende type til brug i Danmark.
Udstedelse af forbud meddeles ved  

 registreret eller godkendt materiel den eller dem, der har anmeldt  

 materiellet til registrering eller godkendelse, og ved andet materiel  

 fabrikanten eller importøren.
Meddelelsen skal være skriftlig.
Såfremt salg  

 eller udlevering af materiellet har fundet sted, offentliggøres forbudet som  

 nævnt i § 6, stk. 1, og eventuelt tillige på anden måde, hvis det anses for  

 nødvendigt.
 Stk. 2.  Såfremt der sker ændringer i sikkerhedskravene  

 til konstruktionen af elektrisk materiel, kan der udstedes forbud imod, at  

 materiel, der ikke opfylder de nye krav, sælges, udleveres eller installeres  

 efter udløbet af en nærmere fastsat frist.
§ 11.  Når der er udstedt forbud i medfør af § 10, kan  

 elektricitetsrådet eller DEMKO pålægge fabrikanter, importører og grossister  

 at kalde solgt eller udleveret materiel tilbage fra detailhandlerere,  

 installatører eller andre, til hvem de har solgt eller udleveret det  

 pågældende materiel.
Detailhandlere kan pålægges at søge solgte eksemplarer  

 af materiellet tilbagetaget ved direkte henvendelse til de købere eller  

 modtagere, som de har kendskab til.
 Stk. 2.  Elektricitetsrådet eller DEMKO kan endvidere  

 pålægge en installatør pligt til at demontere eller tilbagetage fast  

 installeret materiel, medmindre bygherren inden installationsarbejdets  

 påbegyndelse var gjort bekendt med, at materiellet ikke var registreret, og  

 alligevel havde ønsket det anvendt.
§ 12.  Såfremt hensynet til brugernes sikkerhed kræver  

 det, kan elektricitetsrådet eller DEMKO i tilslutning til forbud udstedt i  

 medfør af § 10 forbyde forsat brug af materiellet.
I sådanne tilfælde kan det  

 pålægges sælgere eller andre, der har udleveret ulovligt materiel af den  

 pågældende type til købere eller modtagere, hvis navn og adresse de ikke har  

 kendskab til, at søge materiellet tilbagekaldt ved offentlig avertering, ved  

 skiltning i udstillingsvinduer eller lignende.
Endvidere kan der ved  

 elektricitetsrådets eller DEMKO's egen foranstaltning offentliggøres advarsel  

 mod brugen af sådant ulovligt materiel.
 Stk. 2.  Elektricitetsrådet eller DEMKO kan endvidere i  

 sådanne tilfælde bestemme, at ulovligt materiel, der er fast installeret,  

 skal frakobles.
Markedskontrol § 13.  Med henblik på udøvelse af kontrol med, at  

 elektrisk materiel opfylder sikkerhedskravene i §§ 1 -2 samt med iagttagelse  

 af bestemmelserne i §§ 4 og 7-10, kan repræsentanter for elektricitetsrådet  

 og DEMKO uden retskendelse mod forevisning af behørig legitimation forlange  

 at få adgang til alle lokaler, hvor der forhandles, oplagres eller benyttes  

 elektrisk materiel og til at besigtige det derværende materiel.
Stk. 2.  For så vidt angår registreringspligtigt  

 materiel, kan der ved kontrollen udtages et eller flere eksemplarer til  

 prøvning.
Hos fabrikanter, importører eller grossister kan sådanne prøver  

 udtages vederlagsfrit.
Hos detailhandlere betales indkøbsprisen.
Der skal  

 udstedes kvittering for de udtagne prøver.
Hvis et udtaget eksemplar ikke er  

 lovligt, skal forhandleren afholde udgifterne ved prøvningen.
 Stk. 3.  Tilsvarende bestemmelser gælder for  

 godkendelsespligtigt materiel, idet det udtagne eksemplar endvidere skal  

 svare til det godkendte.
 Stk. 4.  Kontrol kan foretages med hensyn til alt  

 materiel, der er omfattet af stærkstrømsreglementet.
Almindelige bestemmelser § 14.  Elektricitetsrådet og DEMKO kan dispensere fra  

 bestemmelserne i denne bekendtgørelse.
De nærmere regler herom fastsættes i  

 stærkstrømsreglementet.
§ 15.  Forbud mod salg, udlevering eller brug af  

 materiel, jfr. § 10, kan inden 4 uger efter udstedelsen påklages til  

 ministeren for offentlige arbejder, for så vidt angår spørgsmål om  

 forståelsen af de bestemmelser, som forbudet er begrundet med.
Klage fritager  

 ikke for foreløbigt at efterkomme forbud og påbud.
 Stk. 2.  Klager over prøvninger foretaget på DEMKO's  

 laboratorier afgøres endeligt af DEMKO's prøvningsudvalg.
 § 16.  Overtrædelse af bestemmelserne i denne  

 bekendtgørelse, herunder tilsidesættelse af forbud eller påbud, udstedt efter  

 §§ 10-12, straffes med bøde.
 Stk. 2.  Er nogen af de ovenfor nævnte forseelser begået  

 af et aktieselskab, anpartsselskab, andelsselskab eller lignende, kan  

 bødeansvaret pålægges selskabet som sådant.
 Stk. 3.  Forældelsesfristen for strafansvaret er 10 år.
 Stk. 4.  Sagerne behandles som politisager.
 § 17.  Denne bekendtgørelse træder i kraft den 1.  

 februar 1978. Samtidig ophæves stærkstrømsreglementets afsnit 1, 2. udgave,  

 §§ 10-14.
