Cirkulæreskrivelse om meddelelse om  

 afbrydelse af arbejde for at deltage i undervisning Kommentarer m.v.:
 Et medlem, der sagde sit arbejde op på grund af "skoleophold", var  

 ikke berettiget til dagpenge, selv om hun efter arbejdsophøret havde  

 et ferieafløserarbejde på ca. 3 uger.
 Meddelelse om afgørelsen:
 Et medlem tilmeldte sig Kosmetologskolen i 1986.
 Medlemmet var i arbejde fra den 4. oktober 1987 til den 14. juni 1988. Som  

 årsag til arbejdsophøret oplyste medlemmet på  

 ledighedserklæringen af 12. september 1988, at det var på grund  

 af "skoleophold".
 Arbejdsgiveren oplyste, at man ikke kendte årsagen til  

 arbejdsophøret den 14. juni, men at medlemmet dog ikke var blevet  

 opsagt.
 Efter dette arbejdsforhold havde medlemmet ca. 3 ugers arbejde som  

 ferieafløser.
 Medlemmet tilmeldte sig først arbejdsformidlingskontoret den 7.  

 september 1988.
 Direktoratet traf afgørelse om, at medlemmet ikke havde været  

 berettiget til at modtage dagpenge efter den 7. september 1988, da medlemmet  

 havde afbrudt sit arbejde for at deltage i undervisning.
 Som følge heraf havde kassen ikke krav på refusion af de  

 udbetalte dagpenge, jf. arbejdsløshedsforsikringslovens § 86, stk.  

 4.
 Direktoratet havde herved lagt vægt på følgende  

 forhold:
 Ankenævnet tiltrådte direktoratets afgørelse.
