(Styrkelse af undervisningsindsatsen -  

 danskundervisning som betingelse for at modtage kontanthjælp) 1. Styrkelse af undervisningsindsatsen I den 1. rapport fra regeringens Byudvalg fra oktober 1993 blev der peget  

 på behovet for en nyorientering i social- og boligpolitikken og på en positiv  

 integration af indvandrere og flygtninge med udgangspunkt i sammenhængen  

 mellem pligter og rettigheder.
Ved lov nr. 455 af 1. juni 1994 om ændring af lov om undervisning af  

 voksne indvandrere styrkes danskundervisningen af voksne indvandrere, m.fl.,  

 bl.a. som led i opfølgningen af rapporten fra Byudvalget.
Det fremgår af  

 loven, at ethvert amtsråd skal sørge for, at indvandrere, der bor i  

 amtskommunen, kan få undervisning, der sigter mod at gøre det muligt for dem  

 at fungere i det danske samfund.
Undervisningen skal kunne påbegyndes senest  

 3 måneder efter, at der er ansøgt herom, medmindre der foreligger usædvanlige  

 forhold Af bemærkningerne til lov nr. 455 fremgår, at loven - for at sikre, at  

 gruppen af nye familiesammenførte indvandrere systematisk gør brug af  

 undervisningstilbuddene - indeholder en særlig pligt for amtsrådene til at  

 kontakte alle nye familiesammenførte voksne indvandrere med henblik på aktivt  

 at tilskynde dem til at deltage i undervisningen.
 Det anføres videre i bemærkningerne, at amtsrådenes henvendelse til nye  

 familiesammenførte skal ske på pågældendes modersmål, og det skal klart  

 fremgå, at det anses for at være en pligt at deltage i undervisningen, og at  

 modtagelsen af offentlige overførselsindkomster har sammenhæng med deltagelse  

 i indvandrerundervisningen.
 Endelig er det i bemærkningerne angivet, at Socialministeriet vil udsende  

 retningslinier, der nærmere præciserer, at der alene bør udbetales  

 kontanthjælp til en indvandrer eller flygtning, hvis det dokumenteres, at  

 vedkommende har fulgt eller følger den undervisning, der udbydes i henhold  

 til lov om undervisning af voksne indvandrere.
 Socialministeriet har nedenfor under pkt. 2 præciseret reglerne for  

 deltagelse i danskundervisning for kontanthjælpsmodtagere.
2. Danskundervisning som betingelse for at modtage  

 kontanthjælp Efter bistandslovens § 40, stk. 1, er det en betingelse for at få  

 kontanthjælp, at såvel den, der søger hjælpen, som ægtefællen har udnyttet  

 sine arbejdsmuligheder.
Så længe et tilbud om arbejde eller deltagelse i  

 beskæftigelsesfremmende foranstaltninger står åbent, kan der ikke ydes  

 kontanthjælp til en person, der afslår tilbuddet, hvis pågældende efter en  

 konkret vurdering ikke har nogen rimelig grund til afvisningen.
Dette gælder  

 også, når tilbuddet gives til en hjemmearbejdende ægtefælle, jf. dog § 40,  

 stk. 1, nr. 4 og 5. Der kan i øvrigt henvises til Socialministeriets  

 informationsbrev af 15. december 1994 om den seneste ændring af  

 bistandslovens § 40.
 Hvis tilbuddet om deltagelse i en beskæftigelsesfremmende foranstaltning  

 senere er bortfaldet, kan der efter bistandslovens § 26, stk. 1, nr. 1,  

 træffes beslutning om, at fremtidig kontanthjælp ydes med  

 tilbagebetalingspligt.
Tilegnelse af danskkundskaber er af helt afgørende betydning for en  

 udlændings integration i det danske samfund, herunder for muligheden for at  

 få et arbejde.
Nødvendigheden af, at udlændingen får de fornødne  

 danskkundskaber, gælder, hvadenten det drejer sig om flygtninge eller  

 indvandrere, herunder familiesammenførte.
 Deltagelse i danskundervisning er en beskæftigelsesfremmende  

 foranstaltning, der kan stilles som betingelse for at udbetale kontanthjælp  

 efter bistandslovens § 37. Hertil må dog kræves, at tilbuddet har et sådant  

 omfang, at det kan betragtes som en alternativ beskæftigelse, uden at der dog  

 er krav om, at tilbuddet skal være på fuld tid.
 Ved kontanthjælp efter bistandslovens § 37 til udlændinge bør kommunerne  

 således i hvert enkelt tilfælde overveje, om der i tilslutning til hjælpen  

 skal stilles krav om, at ansøgeren og en eventuel ægtefælle deltager i  

 danskundervisning.
