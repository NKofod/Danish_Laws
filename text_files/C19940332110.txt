I.
Orientering Ifølge forpligtelser i henhold til EU-direktiver, samt nationale  

 bestemmelser, er det ved udbrud af visse særligt smitsomme sygdomme hos  

 fjerkræ nødvendigt at aflive endog meget store fjerkræbesætninger på  

 stedet, for at undgå spredning af sygdommene.
Regler herfor fastsættes af  

 Veterinærdirektoratet.
 Det har ud fra forsøg vist sig mest hensigtsmæssigt at foretage  

 aflivningen ved gasning med hydrogencyanid (cyanbrinte).
 Efter drøftelser i Veterinærdirektoratet er der enighed om at anvende  

 bestemmelserne i Giftnævnets regulativ af 2. april 1974 for anvendelse af  

 cyanbrinte til bekæmpelse af skadedyr (1) .
Kun personer, der af Miljøstyrelsen er autoriseret til at foretage gasning  

 med giftgasser, må foretage dette arbejde.
Ifølge regulativets § 4 skal  

 arbejdet senest 48 timer før dets påbegyndelse meddeles til den lokale  

 arbejdstilsynskreds.
 Veterinærdirektoratet har entreret med A/S Skadedyrcentralen Danmark, hvis  

 desinfektører arbejder ud fra detaljerede instrukser om, hvorledes arbejdet  

 skal udføres sikkert.
Veterinærdirektoratet har ligeledes entreret med Beredskabsstyrelsen, der  

 foretager rydning af de gassede bygninger og den indledende desinfektion  

 under iagttagelse af forholdsregler, der imødegår smittespredning.
De sørger  

 også for, at det aflivede fjerkræ sendes til destruktion.
 Drøftelserne med Veterinærdirektoratet betyder, at Direktoratet er enig i,  

 at arbejdet kan udføres sikkerheds- og sundhedsmæssigt fuldt forsvarligt,  

 hvis ovennævnte regulativ samt Beredskabsstyrelsens instruks følges.
 Kredsdyrlægen i amtet er Veterinærdirektoratets repræsentant og den  

 ansvarlige for aflivningen af fjerkræet, samt for alle andre procedurer i  

 forbindelse med udbrud af særligt smitsomme sygdomme hos fjerkræ.
II.
Instruktion Det skal sikres, at den, der foretager arbejdet (desinfektøren), er  

 autoriseret af Miljøstyrelsen til at arbejde med cyanbrinte.
Hvis kredsene  

 ved meddelelsen i henhold til regulativets § 4 finder sagen tilstrækkeligt  

 oplyst, er det normalt ikke nødvendigt med tilsyn.
III.
Ikrafttræden Straks.
13. september 1994 Erik Andersen (* 1) AT-cirkulæreskrivelse nr. 6/1994 (* 2) Giftnævnets regulativ af 2. april 1974 for anvendelse af cyanbrinte  

 til bekæmpelse af skadedyr.
