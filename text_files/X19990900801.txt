Tilsidesat god revisorskik Den 8. december 1997 afsagde Revisornævnet i sagen  

 j. nr. 97-6.296   Erik Hansen og Connie Hansen mod statsautoriseret revisor  

 Gert Rasmussen - sålydende KENDELSE:
 Ved kendelse afsagt den 14. oktober 1996 af  

 Disciplinærnævnet for Statsautoriserede Revisorer (sag nr.  

 S-8/1995) blev statsautoriseret revisor Gert Rasmussen på baggrund af  

 en klage fra Erik Hansen og Connie Hansen pålagt en bøde  

 på 15.000 kr. for at have tilsidesat god revisorskik.
 Disciplinærnævnet fandt indklagede skyldig i  

 alvorlig og grov langsommelighed vedrørende indgivelse af klagers  

 regnskaber og selvangivelser, hvorved han har tilsidesat de pligter,  

 stillingen som statsautoriseret revisor medfører.
 Ved skrivelse af 9. januar 1997 har indklagede i  

 medfør af lov om statsautoriserede revisorer § 18 b rettidigt indbragt  

 kendelsen for Revisornævnet og ved sin advokat i skrivelse af 26. marts  

 1997 nedlagt påstand om frifindelse.
 Klagerne er ved Revisornævnets skrivelse af 9. april  

 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 5. november 1997 med deltagelse af formanden og 4  

 medlemmer, jf. lov om statsautoriserede revisorer § 19, stk. 3, 1. pkt.
 Indklagedes advokat har  blandt andet anført:
 "                          ..
at det ikke, som  

 Disciplinærnævnet forudsætter, kan lægges til grund  

 som ubestridt, at der var indgået en aftale om udarbejdelse af  

 1991-regnskabet den 24. august 1992, at der ikke blev indgået en aftale om  

 at udarbejde 1991 og 1992 regnskaberne for Connie Hansen med Gert Rasmussen  

 på et senere tidspunkt, som ikke blev overholdt af ham, idet Connie  

 Hansen var tilfreds med kommunens skønsmæssige  

 ansættelser, noget der forekommer påfaldende for en person, der  

 driver virksomhed med bogholderi og regnskabsassistance, medmindre man har  

 noget at skjule at Gert Rasmussens udarbejdelse af 1991 og 1992  

 regnskaberne i 1994 var begrundet i hans ønske om at opnå  

 kontinuitet i regnskaberne for at kunne udarbejde 1993-selvangivelserne  

 og at 1993-selvangivelsen blev udarbejdet på 2½  

 måned efter opdraget blev givet, hvilket isoleret set ikke kan  

 betragtes som langsommelighed, uanset ordvalget i Gert Rasmussens skrivelser  

 til kommunen, der blot var et forsøg på at hjælpe sin  

 klient med at få dagbødekravet stoppet, et dagbødekrav  

 som jf. ovenstående for længst var påbegyndt overfor Connie  

 Hansen på grund af hendes manglende reaktion overfor kommunen med  

 hensyn til 1993-selvangivelsen." Klagernes advokat har henholdt sig til sagsfremstillingen  

 over for Disciplinærnævnet og har supplerende blandt andet  

 anført:
 "                          ..
 Det bestrides, at klagerne den 14.6.1993 skulle have  

 afbestilt klagers opdrag ved udarbejdelse af årsregnskaber for 1991 og  

 1992, der henvises her til bilag B, bilag 1 og bilag 3. Det skal her  

 særligt anføres, at det af indklagede håndskrevne notat  

 til dokumentation for, at hidtil gældende aftale om udarbejdelse af  

 årsregnskaber herefter ikke skulle være gældende efter  

 disse omstændigheder ikke dokumenteret, at det til ham givede opdrag  

 var afbestilt.
Det anføres herved nærmere, at  indklagede i denne situation må have  

 bevisbyrden for, at afbestilling er sket, og at der ikke af indklagede er tilvejebragt anden  

 skriftlig dokumentation herfor, hvorfor denne ikke er løftet.
Det anføres endvidere, at indklagede ej heller har frembragt skriftlig  

 dokumentation for, at denne i forbindelse med udarbejdelse af de i sagen  

 omhandlede årsregnskaber, har taget forbehold for hans fortsatte opdrag  

 som følge af, at klagernes manglende fremsendelse af  

 regnskabsmateriale, herunder særligt hvor regnskaber som indklagede  

 havde påtaget sig at indestå for ikke afleveres, jf. bilag 3, at indklagede ved sit brev af d. 7.11.1994 havde  

 oplyst at være i besiddelse af alt regnskabsmateriale for  

 regnskabsårene 1991 og 1992, hvorfor indklagede kunne have udarbejdet  

 regnskaber og for denne periode inden ovennævnte frist, at disse imidlertid ikke blev udarbejdet før  

 7.2.1995 og på et tidspunkt hvor klagerne var ifaldet yderligere  

 dagbøder, jf. klageskriftet.
Det anføres her nærmere, at det som følge af ovennævnte  

 handlingsforløb må lægges til grund af  

 Revisornævnet, at indklagede havde til opdrag siden 1992 at udarbejde  

 årsregnskaber, for først 1991, og senere 1992, 1993 og i hvert  

 fald fra d. 7.11.1994.
Det fastholdes således principalt, at indklagede har  

 gjort sig skyldig i alvorlig og grov langsommelighed og derved tilsidesat god  

 revisorskik, og subsidiært har tilsidesat god revisorskik ved ikke  

 efter d. 7.11.1994 og inden d. 15.11.1994 at udarbejde årsregnskaber,  

 for hvilkes udarbejdelse indklagede havde indestået for." Ingen af parterne gav møde i sagen.
 Sagen er herefter afgjort på det foreliggende,  

 skriftlige grundlag.
 Revisornævnets bemærkninger:
Det fremgår af rapporten fra mødet den 24.  

 august 1992, som indklagede har underskrevet, at han påtog sig inden 14  

 dage at indsende bl.a. regnskab vedrørende Connie Hansen til  

 ligningsmyndigheden.
På denne baggrund og på grundlag af sagens  

 øvrige oplysninger må det i overensstemmelse med klagernes  

 påstand lægges til grund, at indklagede havde påtaget sig  

 opgaven at udarbejde opgørelserne for indkomståret 1991.
 På grundlag af indklagedes skrivelse af 12. april  

 1993 må det endvidere lægges til grund, at der på dette  

 tidspunkt var indgået aftale om udarbejdelse af de fornødne  

 opgørelser for 1992, som indklagede lovede fremsendt inden 3 uger.
 Af de af Disciplinærnævnet anførte  

 grunde må det anses for godtgjort, at indklagede også havde  

 påtaget sig opgaven for indkomståret 1993.
 Herefter og af de af Disciplinærnævnet i  

 øvrigt anførte grunde tiltræder Revisornævnet, at  

 indklagede er fundet skyldig i alvorlig og grov langsommelighed og derved har  

 tilsidesat god revisorskik.
 Bøden findes passende.
 Revisornævnet stadfæster derfor  

 Disciplinærnævnets afgørelse.
 I medfør af Bekendtgørelsen om  

 Revisornævnet § 11, stk 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse, hvorved  

 statsautoriseret revisor Gert Rasmussen pålagdes en bøde  

 på 15.000,00 kr., stadfæstes.
Bilag Under denne sag har Erik og Connie Hansen ved skrivelse af 13. juni 1995  

 indgivet en klage over statsautoriseret revisor Gert Rasmussen.
 Erhvervs- og Selskabsstyrelsen har oplyst, at indklagede har haft  

 beskikkelse som statsautoriseret revisor fra den 9. februar 1973 til den 3.  

 september 1990 og derefter fra den 30. november 1990.
Det fremgår af sagen, at klagerne i januar 1992 rettede henvendelse  

 til indklagede med henblik på udarbejdelse af årsregnskaber for  

 klageren, Connie Hansens konsulentvirksomhed og skatteregnskaber for  

 klagerne.
Baggrunden for anmodningen var, at Told og Skatteregion Maribo ved  

 skrivelser af 7. januar 1992 havde meddelt klagerne, at de af klagerne  

 indsendte selvangivelser for 1989 og 1990 var urigtige, idet klageren Connie  

 Hansen for 1989 og 1990 havde udeholdt 307.470 kr. vedrørende den  

 selvstændige virksomhed, og klageren Erik Hansen havde for 1989 og 1990  

 udeholdt lejeindtægter med i alt 59.700 kr.
 Connie Hansens konsulentvirksomhed med salg af bogføringsassistance  

 var etableret i 1989 og ophørte pr. 1.1.1993, hvor hun blev ansat som  

 lønmodtager i Poul Christensen A/S.
Den 24. august 1992 afholdt indklagede møde med Told- og  

 Skatteregion Maribo, hvor han på klageren, Erik Hansens vegne  

 erklærede sig enig i de ikke selvangivne bruttoindtægter for 1989  

 og 1990, men anmodede om genoptagelse af ansættelserne under henvisning  

 til, at ejendommens nettooverskud var noget mindre.
For så vidt  

 angår klageren, Connie Hansen, anførte indklagede på  

 mødet, at man ikke var enig i de talmæssige opgørelser og  

 lovede at fremsende regnskab for indkomstårene 1989, 1990 og 1991.  

 Skatteregionen modtog den 8. september 1992 årsregnskaber for 1989 og  

 1990. Den 21. december 1992 blev der afholdt yderligere et møde nu om  

 bødeforhandling mellem Told- og Skatteregion Maribo og klagerne med  

 deltagelse af indklagede.
På mødet blev klagerne gjort bekendt  

 med, at de sigtedes for overtrædelse af skattekontrolloven, og de afgav  

 forklaring om de indgivne urigtige selvangivelser.
Klagerne vedtog derefter  

 på baggrund af bødeforlæg af 5. januar 1993 at betale en  

 bøde for overtrædelse af skattekontrollovens § 16, stk. 2, med  

 5.000 kr. for Erik Hansens vedkommende og  med 55.000 kr. for Connie Hansens  

 vedkommende.
Ved skrivelse af 12. april 1993 anmodede indklagede Rudbjerg Kommune om  

 udsættelse med indsendelse af opgørelser og regnskaber for 1991  

 og 1992 for klagerne i 3 uger.
Indklagede anmodede ligeledes ved skrivelse af  

 7. november 1994 om udsættelse med indgivelse af selvangivelser for  

 klagerne for 1991, 1992 og 1993 og regnskab for 1993 til den 15. november  

 1994. Indklagede kunne ikke overholde fristen og anmodede på ny om  

 udsættelse ved skrivelse af 15. november 1994 til den 17. november  

 1994, hvilket imidlertid ikke blev imødekommet og i øvrigt  

 heller ikke blev overholdt af indklagede.
Klagerne blev på grund af den manglende indgivelse af selvangivelser  

 for 1993 hver pålagt 10 dagbøder á 500 kr., derefter den  

 16. november 1994 28 dagbøder á 500 kr. og den 8. december 1994  

 23 dagbøder á 500 kr.
De sidst pålagte dagbøder  

 blev imidlertid efter et møde den 28. december 1994 mellem bl.a.  

 klagernes advokat og Rudbjerg Kommune frafaldet.
Den 6. januar 1995 anmodede klagernes advokat indklagede om udlevering af  

 det klagerne tilhørende regnskabsmateriale inden den 9. januar 1995,  

 men uden resultat.
Først efter indgivelse af begæring til  

 fogedretten den 10. januar 1995 om udlevering af regnskabsmaterialet og efter  

 en skrivelse af 1. februar 1995 fra Foreningen af Statsautoriserede Revisorer  

 til indklagede fremsendte indklagede den 7. februar 1995 regnskaber og  

 selvangivelser for 1991, 1992 og 1993 samt bilagsmateriale til klagerne.
 Klagerne har anført, at det med indklagede blev aftalt, at  

 indklagede i forbindelse virksomhedens ophør tillige skulle udarbejde  

 årsregnskab for 1993 og yde Connie Hansen revisionsmæssig  

 assistance i forbindelse med afviklingen af virksomheden.  Klagerne har gjort  

 gældende, at indklagede har udvist sendrægtighed ved udarbejdelse  

 af årsregnskaber og selvangivelser for indkomstårene 1991 - 1993,  

 at indklagede ikke har udøvet fyldestgørende rådgivning  

 for så vidt angår skattemæssige konsekvenser og  

 momsafregning for den af klager Connie Hansen udøvede  

 selvstændige virksomhed, herunder ikke oplyst, at hun burde være  

 registreret som B-skatteyder, og at indklagede ved den af ham udviste  

 handlemåde har handlet i strid med god revisorskik og herved har  

 påført klagerne ikke ubetydelige dagbøder.
Indklagede har afvist, at der skulle være udvist  

 sendrægtighed.
Indklagede har nærmere henvist til, at  

 færdiggørelse af regnskaberne for 1991 og 1992 af praktiske  

 grunde først skulle afvente ligningen af 1989 og 1990. Arbejdet kunne  

 derfor først påbegyndes i 1993 under forudsætning af, at  

 Connie Hansen leverede det relevante bilagsmateriale, hvilket indklagede  

 måtte rykke for flere gange og til sidst hen på efteråret  

 1994 til dels selv måtte rekvirere fra toldvæsenet.
 Indklagede har endvidere afvist, at det var aftalt, at indklagede skulle  

 yde Connie Hansen rådgivning vedrørende de skattemæssige  

 konsekvenser for den selvstændige virksomhed, fordi der ikke havde  

 eksisteret noget samarbejde med Connie Hansen, da hun påbegyndte sin  

 selvstændige bogførings- og regnskabsvirksomhed i 1989.  

 Indklagede har videre afvist, at der var truffet aftale om  

 revisionsmæssige assistance i forbindelse med afvikling af  

 virksomheden, ligesom der ikke var truffet aftale om udarbejdelse af  

 selvangivelse for 1993. Det påhvilede efter indklagedes opfattelse  

 Connie Hansen selv at tilbagekalde virksomhedens registreringsforhold hos  

 Told og Skat, hvilket først kunne ske på et tidspunkt, da  

 indklagede var ude af samarbejdet med Connie Hansen.
 Disciplinærnævnet skal udtale:
 Efter det oplyste blev indklagede revisor for klagerne i januar 1992.  

 Klagen vedrører langsommelighed fra indklagedes side vedrørende  

 indgivelse af klagers regnskaber og selvangivelser for årene 1991, 1992  

 og 1993.
Det kan lægges til grund som ubestridt, at indklagede havde  

 påtaget sig opgaven at udarbejde disse opgørelser for  

 indkomståret 1991, og det fremgår af skattevæsenets referat  

 af mødet den 24. august 1992, at indklagede lovede at indsende  

 1991-opgørelserne inden 14 dage.
For så vidt angår  

 indkomståret 1992 er det ligeledes ubestridt, at indklagede havde  

 påtaget sig at udarbejde de fornødne opgørelser, som han  

 ved skrivelse af 12. april 1993 til skattevæsenet lovede fremsendt  

 inden 3 uger.
Med hensyn til indkomståret 1993 har indklagede derimod  

 bestridt at have påtaget sig at udarbejde de fornødne  

 opgørelser.
Henset til, at indklagede ved skrivelse af 7. november  

 1994 ansøgte om fristforlængelse og lovede, at selvangivelse og  

 regnskab for blandt andet 1993 ville foreligge senest 15. november 1994,  

 hvorpå han på denne dato på ny søgte om  

 udsættelse, finder nævnet det godtgjort, at indklagede også  

 havde påtaget sig opgaven for 1993.
 Nævnet lægger således til grund, at det for samtlige  

 nævnte indkomstår 1991, 1992 og 1993 påhvilede indklagede  

 at udarbejde og fremsende de nødvendige opgørelser til  

 skattevæsenet.
 Nævnet lægger endelig til grund, at indklagede først  

 ved skrivelse af 7. februar 1995 fremsendte de færdiggjorte  

 selvangivelser og regnskaber for de pågældende 3 år til  

 klager, som skattevæsenet i mellemtiden havde pålagt  

 tvangsbøder efter skattekontrolloven for et betydeligt  

 beløb.
 Efter § 6 a, stk. 2, og tidligere § 14, stk. 1, i loven om  

 statsautoriserede revisorer påhviler det en statsautoriseret revisor at  

 udføre sit hverv med den hurtighed, som hvervets beskaffenhed  

 tillader, og i overensstemmelse med god revisorskik.
Når en statsautoriseret revisor har påtaget sig en opgave af  

 den foreliggende karakter, er det revisors pligt at overholde de tidsfrister,  

 der aftales med myndighederne.
Kan dette ikke lade sig gøre grundet  

 manglende materiale og oplysninger fra klienten, bør revisor i god tid  

 oplyse klienten om konsekvenserne og enten inden for de givne tidsfrister  

 udarbejde regnskaber og selvangivelser på det foreliggende grundlag med  

 de nødvendige forbehold eller afstå fra opgaven og tilbagelevere  

 det modtagne materiale til klienten.
Indklagede har ikke forholdt sig i overensstemmelse hermed.
Nævnet  

 finder herefter ikke, at indklagede har fremført noget forhold, der  

 har kunnet berettige, at han tøvede så længe som sket med  

 færdiggørelsen af det hverv, han havde påtaget sig.
Efter  

 nævnets opfattelse har indklagede gjort sig skyldig i alvorlig og grov  

 langsommelighed og derved tilsidesat god revisorskik.
Det forhold, at  

 klagerne som følge heraf fik pålagt betydelige  

 tvangsbøder, må nævnet tage i betragtning som en  

 skærpende omstændighed.
 Der er dernæst klaget over, at indklagede ikke har ydet  

 fyldestgørende rådgivning om registrering som B-skatteyder og  

 momsafregning.
 Nævnet skal hertil bemærke, at skattevæsenet i et  

 referat af et møde med klager den 21. december 1992 har anført:  

 "Connie Hansen kunne oplyse, at hun godt var klar over, at hun burde  

 være registreret som B-skatteyder ". Herefter finder  

 nævnet ikke grundlag for at fastslå, at indklagede har ydet  

 utilstrækkelig rådgivning herom, og da klagen vedrørende  

 momsafregning ikke er nærmere uddybet, frifinder nævnet  

 indklagede for dette klagepunkts vedkommende.
 I det omfang, hvori indklagede efter det anførte har tilside sat  

 god revisorskik, finder nævnet, at indklagede i medfør af § 18a,  

 stk. 1, i loven om statsautoriserede revisorer bør  

 pålægges en disiciplinærbøde på 15.000 kr.
 Thi Bestemmes:
 Statsautoriseret revisor Gert Rasmussen pålægges en  

 bøde på 15.000 kr.
