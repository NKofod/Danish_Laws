§ 1 I Direktoratet for Arbejdsløshedsforsikringens bekendtgørelse nr. 673 af  

 9. oktober 1991 om et arbejdsløshedskassemedlems rådighedsforpligtelse og  

 konsekvenserne af selvforskyldt ledighed foretages efter forhandling med  

 Landsarbejdsnævnet følgende ændringer i henhold til §§ 62, stk. 2, og 63,  

 stk. 5, i lov om arbejdsformidling og arbejdsløshedsforsikring m.v.:
 1. Efter § 1 indsættes:
» § 1 a.  Et medlem, der deltager i en  

 introduktionsperiode forud for et rimeligt arbejdstilbud i henhold til lov om  

 arbejdstilbud til ledige § 1, stk. 9, har ikke pligt til selv at være aktivt  

 arbejdssøgende.
Medlemmet skal i perioden være tilmeldt Arbejdsformidlingen  

 som arbejdssøgende, kunne overtage arbejde og i øvrigt stå til rådighed for  

 det danske arbejdsmarked.« 2. Efter § 11 indsættes:
 » § 11 a.  Et medlem, der afslår et rimeligt  

 arbejdstilbud i henhold til lov om arbejdstilbud til ledige § 1, stk. 2, 2.  

 pkt., om arbejdstilbud til ledige under 25 år, der kan gives efter 6 måneders  

 ledighed, anses uanset bestemmelsen i bekendtgørelsens § 11, nr. 2, for at  

 stå til rådighed.
Stk. 2.  Et medlem anses ikke for at stå til rådighed,  

 når medlemmet er blevet selvforskyldt ledigt, jf. bekendtgørelsens §§ 19 og  

 20, i et rimeligt arbejdstilbud i henhold til lov om arbejdstilbud til ledige  

 § 1, stk. 2, 2. pkt., om arbejdstilbud til ledige under 25 år, der kan gives  

 efter 6 måneders ledighed. » 3. Efter § 11 a indsættes:
 » § 11 b.  Et medlem, der afslår et rimeligt  

 arbejdstilbud med introduktionsperiode i henhold til lov om arbejdstilbud til  

 ledige § 1, stk. 9, anses uanset bestemmelsen i bekendtgørelsens § 11, nr. 2,  

 for at stå til rådighed.
Stk. 2.  Et medlem anses ikke for at stå til rådighed,  

 når medlemmet er blevet selvforskyldt ledigt, jf. bekendtgørelsens §§ 19 og  

 20, i et rimeligt arbejdstilbud med introduktionsperiode i henhold til lov om  

 arbejdstilbud til ledige § 1, stk. 9. Dette gælder uanset, om ophøret sker i  

 introduktionsperioden eller i arbejdstilbudsperioden efter  

 introduktionsperiodens afslutning.« 4. § 12, stk. 1, ophæves og i stedet indsættes:
» § 12.  Et medlem, der efter §§ 9-11 b ikke  

 anses for at stå til rådighed, kan ikke få dagpenge.« § 2 Bekendtgørelsen træder i kraft den 1. juli 1992.
 Stk. 2.  § 1, nr. 1 og 3, træder først i kraft den 1.  

 oktober 1992. § 1, nr. 2, træder i kraft samtidig med § 1, stk. 2, 2. pkt., i  

 lov om arbejdstilbud til ledige.
