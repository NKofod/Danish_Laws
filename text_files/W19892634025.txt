 En tv-reklame for chokolade, hvori der blev anvendt en  

 programmedarbejder fra Danmarks Radio, blev ikke anset for at være i strid  

 med § 2, stk. 2, i bekendtgørelse om indholdet af reklameindslag, der bringes  

 i TV 2, som indeholder et forbud mod, at programmedarbejdere medvirker i  

 reklamer i TV 2. Nævnet fortolker § 2, stk. 2, således, at begrebet  

 programmedarbejdere kun omfatter programmedarbejdere ved TV 2.
 I skrivelse af 27. november 1989 har Forbrugerrådet klaget til Radio~ og  

 TV-Reklamenævnet over en reklame for Yankiebar, udsendt i TV 2, idet man  

 finder, at reklamen er i strid med § 2, stk. 2, i bekendtgørelse om indholdet  

 af reklamer, der bringes i TV 2. Forbrugerrådet henviser til, at der i  

 reklamen anvendes en programmedarbejder fra Danmarks Radio.
 TVR er i skrivelse fra sekretariatet af 29. november 1989 blevet bedt om  

 en udtalelse vedrørende klagen.
 I svarskrivelse af 4. december 1989 anfører TVR, at TVR fortolker § 2,  

 stk. 2, som kun omfattende programmedarbejdere ved TV 2.
 Radio- og TV-Reklamenævnet har behandlet klagen, og har truffet følgende  

 afgørelse:
 Nævnet finder ikke, at den omhandlede reklame er i strid med § 2, stk. 2,  

 i bekendtgørelse om indholdet af reklamer, der bringes i TV 2, idet nævnet  

 fortolker § 2, stk. 2 således, at begrebet programmedarbejdere kun omfatter  

 programmedarbejdere ved TV 2. Det er i TV 2's programflade reklamen  

 forekommer, og det er således i forhold til denne programflade, det er  

 vigtigt at programmer og reklameindslag ikke fremtræder ens.
 Nævnets afgørelse er enstemmig.
