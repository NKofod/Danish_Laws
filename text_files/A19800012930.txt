 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfastet  

 følgende lov:
§ 1 I lov nr. 117 af 11. marts 1921 om erstatningsansvar for skade ved  

 jernbanedrift foretages følgende ændringer:
 1. § 2 affattes således:
»§ 2.  Loven gælder ikke for international  

 passagerbefordring, der er omfattet af tillægskonventionen til den  

 internationale konvention af 7. februar 1970 om befordring af personer og  

 rejsegods på jernbaner (CIV) vedrørende jernbanens ansvar for rejsendes død  

 eller tilskadekomst.
Dog finder loven anvendelse, hvis ulykkestilfældet er  

 indtruffet i Danmark og overgået danske statsborgere eller personer, der har  

 deres sædvanlige bopæl i Danmark.« 2. § 3 ophæves.
 3. § 4 affattes således:
»§ 4.  Erstatningskrav i henhold til § 1 kan ikke  

 overdrages eller gøres til genstand for kreditorforfølgning.
Livs- og  

 ulykkesforsikrere kan som sådanne intet krav rejse på jernbanen for  

 personskade og kan overhovedet kun indtræde i erstatningskrav, for så vidt og  

 i det omfang forsikreren har udredt udgifterne til den tilskadekomnes  

 sygebehandling og sømmelige begravelse.
Livs- eller ulykkesforsikringer,  

 tegnede til fordel for den tilskadekomne eller hans efterladte, formindsker i  

 intet tilfælde disses krav på erstatning hos jernbanen for skade på  

 person.« 4. I § 5 ophæves stk. 1, 2. pkt., og i stk. 2 ændres  

 »2.000 kr.« til: »5.000 kr., der reguleres efter  

 forbrugerprisindekset med udgangspunkt pr. 1. januar 1980«.
 5. § 6, stk. 2, ophæves.
 6. I § 10 ændres »lov nr. 111 af 13. maj 1911 om  

 statsbanernes takster m. m.« til: »lov nr. 245 af 8. juni 1977 om  

 DSB«.
§ 2 Stk. 1.  Loven træder i kraft ved bekendtgørelsen i  

 Lovtidende og finder anvendelse på de sager, der ikke er endeligt afgjort  

 inden denne dato.
 Stk. 2.  Jernbaneerstatningskommissionen færdigbehandler  

 dog de sager, der er indbragt for den før den i stk. 1 nævnte dato.
