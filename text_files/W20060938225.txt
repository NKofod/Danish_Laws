 Det følger af medieansvarsloven § 36, at  

 anmodning om genmæle i massemedierne over for oplysninger af faktisk  

 karakter,  

 som er egnet til at påføre nogen økonomisk eller anden skade af betydning, og  

 som er blevet bragt i et massemedie, skal tages til følge, medmindre  

 oplysningernes  

 rigtighed er utvivlsom.
 Pressenævnet fandt, at oplysningen om, at  

[K] er et kendt White Pride medlem, var af en sådan karakter, at  

 det var  

 egnet til at påføre [K] skade af betydning. [K] var derved berettiget til at  

 få  

 bragt et genmæle.
Kendelse  

 fra Pressenævnet i sag 2006-6-318 [K] har ved advokat Trine  

 Nytrup klaget til Pressenævnet over en artikel den 28. januar 2006 i Århus  

 Stiftstidendes Internetavis www.stiften.dk, idet internetavisen har afvist at  

 bringe et genmæle.
1. Sagsfremstilling Århus Stiftstidende bragte  

 den 27. januar 2006 under overskriften  

  

 Fyret  

 medarbejder føler sig krænket  

  

 og underoverskriften  

  

 UNDSKYLD: [A] beklager sin fortid i White Pride  

  

 en artikel vedrørende  

 sammenhængen mellem tilknytning til den højreekstremistiske gruppe White  

 Pride  

 og en afskedigelse.
Til artiklen var indsat et fotografi med følgende  

 billedtekst:
[A] på stadion i Århus til  

 kampen mellem AGF og Viborg 29. maj 2005. Han ses i den hvide ring,  

 foroverbøjet iført en åbenstående grå trøje og en t-shirt med gult tryk.
Til  

 højre for ham, også i cirklen, står [B], en af de ledende personer i Dansk  

 Front.
På billedet ses desuden tre andre kendte og ledende medlemmer i Dansk  

 Front/White Pride.
Med blå kasket og mobiltelefon i hånden er det [K],  

 foroverbøjet i hvid t-shirt med ølkrus i hånden står [C] og i rød t-shirt er  

 det en af [D], der er kendt som medlemmer af Dansk Front/White Pride. Www.stiften.dk bragte den 28.  

 januar 2006 under overskriften  

  

 Nazifyring  

 giver dybe panderynker  

  

 og underoverskriften  

  

 ANSÆTTELSE: Direktør i shippingfirma i dilemma  medarbejder med i  

 nazimarch  

  

 en artikel, hvortil der var indsat et fotografi med følgende  

 billedtekst:
Dagen før opstillingsmødet  

 for Århus Mod Moskéen i Vejlby Risskov Hallen deltog [C] i et formøde på  

 stedet  

 sammen med folk fra listen og folk fra White Pride/Dansk Front.
På billedet  

 ses  

 fra venstre byrådskandidat [E], [F], [C], [G], listens formand [H], og [K],  

 der  

 er et kendt White Pride medlem. Artiklerne og fotografierne  

 til artiklerne henholdsvis den 27. og den 28. januar 2006 er ikke fuldstændig  

 identiske, men meningen er den samme.
 [K]s advokat har ved brev af  

 31. januar 2006 klaget over billedteksten til artiklen den 28. januar 2006 på  

 www.stiften.dk og anmodet om et dementi.
Århus Stiftstidende afviste  

 ved brev af 6. februar 2006 at bringe et genmæle.
Af genmæleafslaget fremgår  

 blandt andet følgende:
Århus Stiftstidende har  

 modtaget et brev vedrørende advokatfirmaets klient [K], som i Århus  

 Stiftstidende 27.1.2006 har været omtalt i en billedtekst som en af flere  

 kendte og ledende medlemmer af Dansk Front/White Pride Af advokatfirmaets brev  

 fremgår, at [K] benægter at være ledende medlem af Dansk Front/White Pride  

  Ved brev af 22. marts 2006  

 rykkede advokaten Århus Stiftstidendes Internet avis for et svar på klagen af  

 31. januar 2006.
 Den 27. marts 2006 modtog  

 advokaten et brev fra Århus Stiftstidende, hvoraf fremgår, at avisen mener at  

 have svaret på klagen ved brev af 6. februar 2006. I brevet af 6. februar  

 2006  

 henvises imidlertid alene til klagen over det bragte i Århus Stiftstidende  

 den  

 27. januar 2006.
 Ved brev af 30. marts 2006  

 forespurgte advokaten avisen, hvorvidt svaret den 6. februar 2006 tillige  

 vedrører billedteksten bragt den 28. januar 2006, hvilket avisen har  

 bekræftet  

 ved brev af 7. april 2006.
 Klagen er modtaget i  

 Pressenævnet den 30. marts 2006.
2. Parternes synspunkter [K] har indledningsvist  

 anført, at fristen for klage til Pressenævnet ikke bør anses for overskredet,  

 idet der i Århus Stiftstidendes brev af 6. februar 2006 alene er henvist til  

 den sag, hvor han har klaget over omtalen den 27. januar 2006 i Århus  

 Stiftstidende.
Endeligt svar på klagen er først modtaget den 7. april 2006.
 [K] har videre anført, at han  

 afviser at være medlem af White Pride, og han benægter, at han på noget  

 tidspunkt skulle have vedgået at have tilknytning til White Pride. [K] har  

 herudover oplyst, at White Pride og Dansk Front er to forskellige grupper,  

 men  

 personsammenfald kan forekomme, idet Dansk Front har 3.500 medlemmer.
 [K] har endvidere oplyst, at  

 han ikke er talsmand for Dansk Front, men har udtalt sig på egne vegne. [K]  

 har  

 oplyst, at han er en af adskillige, der kontrollerer, at debatforummet på  

 Dansk  

 Fronts hjemmeside ikke indeholder udtalelser, der er i strid med  

 straffeloven,  

 ligesom denne personkreds hindrer spam på hjemmesiden.
 [K] har endelig anført, at  

 billedteksten er ærekrænkende og af en sådan karakter, at oplysningen burde  

 være forelagt ham inden offentliggørelsen, idet White Pride i flere medier  

 betegnes som nynazistisk og voldelig.
 Internetavisen www.stiften.dk  

 har indledningsvist anført, at afslaget den 6. februar 2006 omfatter begge  

 artikler, idet arbejdsgangen i princippet fungerer på den måde, at avisen  

 lægger papirudgavens artikler ud på www.stiften.dk i uændret form samme dag,  

 som de er bragt i Århus Stiftstidende.
Www.stiften.dk har videre  

 anført, at oplysningerne i artiklen er velunderbygget, idet [K] ofte ses  

 sammen  

 med medlemmer fra Dansk Front/White Pride på Århus Stadion.
Www.stiften.dk  

 har  

 oplyst, at der er et stort personsammenfald mellem White Pride og Dansk  

 Front,  

 hvorfor de to grupper efterhånden er smeltet sammen.
 Www.stiften.dk har herudover  

 anført, at [K] under dæknavnet Diesel har udtalt sig som talsmand  

 på vegne af  

 Dansk Front til TV2 Østjylland, ligesom [K] med sine udtalelser i TV2  

 Østjylland  

 tidligere har dokumenteret sin tilknytning til både White Pride og Dansk  

 Front.
 Www.stiften.dk har endelig  

 anført, at [K] fungerer som administrator på Dansk Fronts hjemmeside, ligesom  

 han ved flere lejligheder har deltaget i arrangementer arrangeret af Dansk  

 Front.
 3. Pressenævnets afgørelse og begrundelse  

 :
 I sagens behandling har følgende  

 nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
 For så vidt angår spørgsmålet  

 om klagens rettighed, bemærkes det, at [K] ved brev af 31. januar 2006  

 fremsatte krav om genmæle over for www.stiften.dk vedrørende artiklen den 28.  

 januar 2006. Ved brev af 6. februar 2006 afviste www.stiften.dk at  

 bringe et genmæle vedrørende  

 en klage over en artikel i Århus Stiftstidende den 27. januar 2006 og  

 vejledte  

 samtidig om, at afgørelsen kunne indbringes for Pressenævnet.
 [K]s advokat rykkede ved brev  

 af 22. marts 2006 for svar på genmæleanmodningen vedrørende klage over  

 billedteksten den 28. januar 2006, hvorefter advokaten den 27. marts 2006  

 modtog et følgebrev med henvisning til brevet af 6. februar 2006. Ved brev af  

 30. marts 2006 forespurgte advokaten om afvisningen af 6. februar 2006 dækker  

 både artiklen den 27. og 28. januar 2006. Dette bekræfter Århus Stiftstidende  

 ved brev af 7. april 2006. Klagen er modtaget i Pressenævnet den 30. marts  

 2006.
 Fristen for klager til  

 Pressenævnet over afslag på genmæle er 4 uger efter, at afslaget fra  

 massemediet  

 er kommet frem til klageren, jf. medieansvarsloven § 40, stk. 1. Under disse  

 omstændigheder finder Pressenævnet at måtte lægge til grund, at endeligt svar  

 på klagen af 31. februar 2006 først er modtaget hos klagers advokat ved brev  

 af  

 7. april 2006, hvorfor klagen anses rettidig indgivet.
 Det følger af  

 medieansvarsloven § 36, at anmodning om genmæle i massemedierne over for  

 oplysninger  

 af faktisk karakter, som er egnet til at påføre nogen økonomisk eller anden  

 skade af betydning, og som er blevet bragt i et massemedie, skal tages til  

 følge, medmindre oplysningernes rigtighed er utvivlsom.
 Pressenævnet finder, at  

 oplysningen om, at [K] er et kendt White Pride medlem, er af en  

 sådan  

 karakter, at det er egnet til at påføre [K] skade af betydning. [K] er derved  

 berettiget til at få bragt et genmæle.
 [K] er berettiget til efter  

 påkrav at få bragt følgende genmæle i Århus Stiftstidendes Internetavis, jf.  

 medieansvarsloven § 39:
Genmæle Århus Stiftstidendes  

 Internetavis www.stiften.dk bragte den 28. januar 2006 en artikel vedrørende  

 en  

 fyring begrundet i tilknytning til højreekstremistiske grupper.
I artiklen  

 var  

 undertegnede omtalt som et kendt White Pride medlem.
 Undertegnede afviser at være  

 medlem af White Pride.
[K]. Afgjort den 14. juni 2006.
