 I henhold til § 39, stk. 2, i lov nr. 130 af 9. april 1980 om beskyttelse  

 af havmiljøet fastsættes:
 § 1.  Udgifter til anskaffelse og vedligeholdelse af  

 materiel til det kommunale beredskab afholdes af kommunalbestyrelsen,  

 udgifter til det amtskommunale beredskab afholdes af  

 amtsrådet/hovedstadsrådet og til det statslige beredskab af staten.
 Stk. 2.  Kommunalbestyrelsen kan bestemme, at udgifter  

 til anskaffelse og vedligeholdelse af materiel til det havnemæssige beredskab  

 til bekæmpelse af forurening i havne afholdes af havnebestyrelsen.
 § 2.  Udgifter til bekæmpelse af olie- og  

 kemikalieforurening af havet og de kystnære dele af søterritoriet afholdes af  

 staten.
§ 3.  Ved forureninger af kyststrækninger i en kommune  

 afholdes udgifterne til saneringsforanstaltninger af kommunalbestyrelsen.
Ved  

 forurening af havne afholdes udgifterne til forureningsbekæmpelsen af  

 havnebestyrelsen.
Såfremt kommunalbestyrelsen og amtsrådet/hovedstadsrådet  

 aftaler at samarbejde om saneringsforanstaltningerne, kan der aftales en  

 forholdsmæssig fordeling af udgifterne hertil.
Stk. 2.  Ved forureninger af kyststrækninger i to eller  

 flere kommuner afholdes udgifterne til saneringsforanstaltninger i fællesskab  

 af de berørte kommunalbestyrelser og amtsråd.
I de konkrete tilfælde aftales  

 en forholdsmæssig fordeling af udgifterne mellem de berørte myndigheder.
 Stk. 3.  I tilfælde af omfattende forurening af strande  

 med olie eller kemikalier afholdes udgifterne til bekæmpelsesforanstaltninger  

 af staten, jfr. den i finansloven indeholdte bemyndigelse til  

 miljøministeren.
 § 4.  Bekendtgørelsen træder i kraft den 5. oktober  

 1986.
