Skrivelse om, hvorvidt et  

 skatteankenævnsmedlem, der har vedtaget et bødeforelæg for  

 overtrædelse af skattekontrollovens § 13, stk. 2, er  

 valgbar (Fra Valgbarhedsnævnet til et byråd, j.nr.  

 585/2001) Ved brev af 2. maj 2001 har X Byråd i henhold til  

 skattestyrelseslovens § 7, stk. 5, indberettet til  

 Valgbarhedsnævnet, at medlem af skatteankenævnet i X Kommune, NN,  

 den 17. april 2001 har vedtaget et af Told- og Skattestyrelsen meddelt  

 bødeforelæg på 80.000 kr. for overtrædelse af  

 skattekontrollovens § 13, stk. 2.
Det fremgår af sagen, at NN for indkomstårene 1996-1998 incl.  

 ikke har selvangivet fortjeneste ved salg af aktier på 194.613 kr.
Det  

 herved unddragne skattebeløb udgør i alt 97.157 kr.
Det  

 begåede forhold er betragtet som groft uagtsomt.
 I denne anledning skal man meddele, at Valgbarhedsnævnet har fundet  

 det overvejende betænkeligt at fastslå, at den begåede  

 handling   uanset de krav, der må stilles til personer, der  

 beklæder hverv som medlem af kommunale råd   i almindeligt  

 omdømme gør den pågældende uværdig til at  

 være medlem af kommunale råd, jf. den kommunale valglovs  

 § 4.
 Den pågældende må derfor anses for valgbar.
