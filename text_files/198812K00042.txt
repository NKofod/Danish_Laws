Nr LSF 42 Forslag til Lov om ændring af lov om folkebiblioteker m.v.
Fremsat af kulturministeren (Ole Vig Jensen) den 6. oktober 1988 Vedtaget ved tredjebehandling den 23. maj 1989 Lov nr. 377 af 07/06/1989 § 1 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret ved lov nr. 217 af 23. april 1986, foretages følgende  

 ændringer:
 1. I § 1 indsættes efter stk. 1 som nyt stykke:
 » Stk. 2. For udlån af musikbærende materialer og videogrammer  

 samt for særlige serviceydelser kan kommunerne dog opkræve vederlag uden  

 tilsvarende reduktion af statens bloktilskud efter regler fastsat af  

 kulturministeren.« Stk. 2-4 bliver herefter stk. 3-5.
 2. § 6 affattes således:
» § 6. Lederen af et folkebibliotek skal være faguddannet  

 bibliotekar.« § 2 Loven træder i kraft 1. juli 1989.
Oprindeligt fremsat forslag § 1 I lov om folkebiblioteker mv., jf. lovbekendtgørelse nr. 384 af 22. august  

 1985, som ændret ved lov nr. 217 af 23. april 1986 foretages følgende  

 ændringer:
 1. I § 1 indsættes efter stk. 1 som nyt stykke:
 » Stk. 2. For udlån af musikbærende materialer og videogrammer  

 samt for særlige serviceydelser kan kommunerne dog opkræve vederlag efter  

 regler fastsat af Kulturministeren.« Stk. 2-4 bliver herefter stk. 3-5.
 2. § 6 affattes således:
» § 6. Lederen af et folkebibliotek skal være faguddannet  

 bibliotekar.« 3. I § 21, stk. 1 ændres »centralbibliotekarerne« til  

 »Bibliotekslederforeningen«.
 4. I § 21, stk. 2, 1. pkt. udgår: », centralbibliotekarernes  

 repræsentant dog efter indstilling fra centralbibliotekarmødet«.
§ 2 I lov om ophavsretten til litterære og kunstneriske værker, jf.  

 lovbekendtgørelse nr. 52 af 27. januar 1987, foretages følgende ændring:
 I § 23 indsættes som stk. 3:
»Stk. 3.  Bestemmelsen i stk. 1, 2. pkt., gælder ikke for udlån  

 mod vederlag af musikbærende materialer gennem biblioteker, jf. lov om  

 folkebiblioteker mv.« § 3 Stk. 1. Loven træder i kraft 1. januar 1989.
 Stk. 2. § 1, nr. 3 og 4 træder dog først i kraft den 1. april 1990.
Bemærkninger til lovforslaget Almindelige bemærkninger Lov om folkebiblioteker mv., jf. lovbekendtgørelse nr. 384 af 22. august  

 1985 er senest ændret ved lov nr. 217 af 23. april 1986.
Efter den gældende bibliotekslov er folkebibliotekernes service  

 vederlagsfri for benytterne.
Bibliotekernes kulturelle arrangementer falder  

 dog uden for den service, bibliotekerne skal yde vederlagsfrit og den enkelte  

 kommune afgør, hvilke arrangementer der skal tilbydes mod entre.
Herudover  

 har kommunerne kun adgang til at opkræve en afgift for overskridelse af  

 lånetiden samt gebyr for reserveringsmeddelelse.
Den vederlagsfri service ønskes fastholdt som hovedprincippet i  

 folkebibliotekernes virksomhed.
Med bibliotekernes stigende betydning for  

 befolkningens uddannelse og oplysning lægges der vægt på, at benyttelsen af  

 bibliotekerne så vidt muligt er uafhængig af den enkelte borgers økonomiske  

 vilkår.
 Med de rammer, der må sættes for de samlede offentlige udgifter, er det  

 dog nødvendigt at overveje muligheden for mindre undtagelser fra  

 hovedprincippet.
På denne baggrund foreslås det, at Kulturministeren kan fastsætte regler,  

 der gør det muligt for kommunerne at opkræve vederlag for udlån af  

 musikbærende materialer og videogrammer samt for særlige serviceydelser I forbindelse hermed vil det blive overvejet at forøge det rådighedsbeløb,  

 der, jf. § 3 a i lov om biblioteksafgift, fordeles til ophavsmænd, der er  

 repræsenteret med grammofonplader mv. i de biblioteker, der er omfattet af  

 lov om biblioteksafgift.
En eventuel forøgelse vil blive forbeholdt  

 ophavsmænd til musikbærende materialer.
 For at give kommunerne større dispositionsfrihed agter Kulturministeren  

 iøvrigt at ophæve bestemmelserne om maksimumsbeløb for afgift ved  

 overskridelse af lånetiden (§ 16, stk. 2 i bekendtgørelse nr. 658 af 14.  

 december 1983).
 På baggrund af betænkningen »Kommunalt udgiftspres og  

 styringsmuligheder« (Betænkning 1143/1988) foreslås det, at kravet om  

 »heltidsbiblioteker«, dvs. at bibliotekslederen skal være  

 heltidsbeskæftiget, ophæves.
 Endelig foreslås en enkelt ændring i Biblioteksrådets sammensætning.
Økonomiske konsekvenser.
Lovforslaget vil i sig selv ikke få økonomiske  

 konsekvenser, men der er forudsat fastlagt regler om kommunernes adgang til  

 opkrævning af vederlag for blandt andet udlån af plader og bånd.
Hvis alle de  

 ca. 100 kommuner, der i dag har udlån af musikbærende materialer benytter sig  

 af en adgang til at opkræve vederlag, skønnes det, at de tilsammen kan få en  

 ekstraindtægt på ca. 35,2 mio. kr.
Omkostningerne til opkrævning af  

 vederlaget skønnes at være ca. 3 mio. kr. (jf. bilag 2).
 Bemærkninger til de enkelte bestemmelser.
 Til § 1.
 Til nr. 1.
 Efter bibliotekslovens § 1, stk. 1 skal bibliotekernes service være  

 vederlagsfri.
 Som en undtagelse fra dette princip foreslås det, at Kulturministeren  

 bemyndiges til at fastsætte regler, efter hvilke kommunerne kan opkræve  

 vederlag for udlån af musikbærende materialer og videogrammer samt for  

 særlige serviceydelser.
Der findes i dag ca. 100 kommuner med musikudlån i folkebiblioteket.
Disse  

 biblioteker udlånte i 1987 tilsammen 5,7 mio. musikmaterialer.
Udlån af videogrammer finder kun sted i ganske få biblioteker.
Adgang til  

 at opkræve vederlag kan lette kommunernes mulighed for at skaffe midler til  

 dette nye medium.
Ved »særlige serviceydelser« forstås fx omfattende edb-søgninger  

 og rekvirerede tjenester.
Med forslaget får ministeren således bemyndigelse  

 til at tillade, at der opkræves vederlag for ydelser, som i  

 forskningsbibliotekerne helt eller delvis betales af rekvirenten.
Derved kan  

 man undgå en skævtrækning i benyttelsen af de to sektorer.
Kommunerne forudsættes selv at fastsætte vederlagets størrelse og  

 opkrævningsformen.
I bilag 2 vises et skøn over kommunernes  

 indtjeningsmuligheder.
 Det vil fortsat være således, at ethvert materiale, der formidles i et  

 folkebiblioteks regi, skal udvælges efter bibliotekslovens § 1 a.
Til nr. 2 I betænkningen »Kommunalt udgiftspres og styringsmuligheder«  

 (Betænkning 1143/1988) foreslås det at ophæve »reglen om, at der skal  

 oprettes heltidsbiblioteker, idet den virker urimeligt begrænsende for  

 kommunerne, da nødvendigheden af at søge dispensation i praksis lægger et  

 pres på kommunalbestyrelsen«.
Regeringen kan tilslutte sig denne  

 opfattelse.
 Kravet om at bibliotekslederen skal være heltidsbeskæftiget er i dag ikke  

 opfyldt af 36 kommuner med over 5.000 indbyggere.
 I § 6 i nugældende lov bevares - med en redaktionel ændring - kun  

 bestemmelsen om, at lederen af et folkebibliotek skal være faguddannet  

 bibliotekar.
 Dermed videreføres princippet om, at enhver nybesættelse af stillingen som  

 leder af et folkebibliotek skal ske med en faguddannet bibliotekar, medmindre  

 ingen faguddannet bibliotekar søger stillingen.
 Ved faguddannet bibliotekar forstås en person med eksamen fra Danmarks  

 Biblioteksskole eller en tilsvarende udenlandsk eksamen.
 Til nr. 3 og 4.
Der er behov for at have repræsentation for folkebibliotekernes  

 administrative ledere i Biblioteksrådet.
Det foreslås derfor, at  

 Bibliotekslederforeningen får adgang til at udpege en repræsentant til  

 Biblioteksrådet.
Samtidig foreslås det, at centralbibliotekarernes særlige  

 repræsentant udgår.
Den særlige repræsentant for centralbibliotekerne i Biblioteksrådet blev  

 optaget i loven ved revisionen i 1963. Centralbibliotekerne havde indtil  

 lovændringen i 1983 visse inspektionslignende opgaver især overfor  

 deltidsbibliotekerne.
Disse opgaver er bortfaldet og dermed også begrundelsen  

 for den særlige repræsentation for centralbibliotekarerne.
Til § 2 Ifølge ophavsretslovens § 23, stk. 1, 1. pkt., kan udgivne eksemplarer af  

 et musikalsk værk frit spredes videre, herunder udlånes til almenheden gennem  

 bibliotekerne.
Efter stk. 1, 2. pkt., kan eksemplarer af musikværker dog ikke  

 uden ophavsmandens samtykke spredes til almenheden gennem udlejning.
 Efter lovforslagets § 1, nr. 1, foreslås det, at kommunerne skal kunne  

 opkræve vederlag for udlån af musikbærende materialer.
 For at undgå tvivl præciseres det, at bestemmelsen i ophavsretslovens §  

 23, stk. 1, 2. pkt., om udlejning af musikværker ikke gælder for den i § 1,  

 nr. 1 foreslåede afgiftsordning, som nærmest har karakter af en offentlig  

 afgift for benyttelse af bestemte dele af bibliotekernes samlinger.
 For så vidt angår videogrammer bemærkes, at der ikke ved udlån mod  

 vederlag af videogrammer gennem bibliotekerne opstår nogen tvivl i forhold  

 til spredningsreglerne i ophavsretslovens § 23, idet såvel udlån som  

 udlejning af videogrammer kræver samtykke fra ophavsmanden efter den  

 almindelige eneretsbestemmelse i lovens § 2.
Til § 3 Biblioteksrådet skal nybeskikkes 1. april 1990, og det foreslås derfor at  

 ændringen i rådets sammensætning sker pr. 1. april 1990. I øvrigt foreslås  

 loven at træde i kraft 1. januar 1989.
Bilag 1 Økonomiske konsekvenser Lovforslaget vil i sig selv ikke få økonomiske konsekvenser, men der er  

 forudsat fastlagt regler om kommunernes adgang til opkrævning af vederlag for  

 blandt andet udlån af plader og bånd.
Det samlede provenue er beregnet til  

 35,2 mio. kr.
Statens bloktilskud til kommunerne nedsættes med 32,2 mio. kr.  

 Den resterende merindtægt på ialt 3 mio. kr. er beregnet til at dække  

 kommunernes administrationsudgifter ved indførelse af ordningen.
Bilag 2 Skøn over kommunernes indtægter ved opkrævning af vederlag for musikudlån Hvis alle kommuner, som har musikudlån, benytter sig af en adgang til at  

 opkræve vederlag for udlån af musikbærende materialer, skønnes det, at der  

 kan opnås en indtægt på ca. 35 mio. kr.
 Antallet af musiklånere registreres ikke, men ifølge  

 Socialforskningsinstituttets tidsanvendelsesundersøgelse fra 1987 er der ca.  

 460.000 voksne musiklånere og ca. 90.000 børnelånere (7-15 år).
Vederlag for udlån kan tænkes opkrævet i form af årskort.
Man må regne med  

 en nedgang i benyttelsen afhængig af vederlagets størrelse.
Nedgangen er svær  

 at beregne, fordi indførelse af betaling må formodes at ændre det nuværende  

 benyttelsesmønster.
I nedenstående eksempel er regnet med en nedgang i antal  

 musiklånere på 30%.
 Med et årskort for voksne på 100 kr. og for børn på 50 kr. og en skønnet  

 nedgang i antal musiklånere på 30% vil indtægtsmuligheden være:
 Administrationsomkostningerne skønnes at være ca. 3 mio. kr.
Bilag 3 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 1. I § 1 indsættes efter stk. 1 som nyt stykke:
»Stk. 2. For udlån af musikbærende materialer og videogrammer samt  

 for særlige serviceydelser kan kommunerne dog opkræve vederlag efter regler  

 fastsat af Kulturministeren« Stk. 2-4 bliver herefter stk. 3-5.
 § 1. Folkebibliotekernes formål er at fremme oplysning, uddannelse og  

 kulturel aktivitet ved at stille bøger og andet egnet materiale vederlagsfrit  

 til rådighed.
 Stk. 2. Folkebibliotekerne skal formidle kommunal og statslig information  

 og information om samfundsforhold i øvrigt.
 Stk. 3. Folkebibliotekerne bør bestræbe sig på at stille musikbærende  

 materialer til rådighed.
Stk. 4. Folkebibliotekerne bør bestræbe sig på at etablere  

 biblioteksbetjening af de børn og voksne, der er afskåret fra selv at komme  

 på biblioteket.
Udgiften til betjening af stats-lige, amtslige og andre  

 ikke-kommunale institutioner afholdes af institutionerne.
 2. § 6 affattes således:
»§ 6. Lederen af et folkebibliotek skal være faguddannet  

 bibliotekar.« § 6. Såfremt biblioteksarbejdet udføres af en eller flere  

 heltidsbeskæftigede personer, skal bibliotekets leder være faguddannet  

 bibliotekar.
 Stk. 2. Ved biblioteker i virkeområder med over 5.000 indbyggere skal der  

 inden 1. april 1969 være ansat en heltidsbeskæftiget bibliotekar samt den  

 nødvendige medhjælp.
 Stk. 3. Ministeren for kulturelle anliggender kan under særlige  

 omstændigheder meddele en tidsbegrænset dispensation fra de i stk. 1 og 2  

 omhandlede bestemmelser.
 Stk. 4. Efter 1. januar 1984 kan stillingen som leder af et bibliotek kun  

 nybesættes med en faguddannet bibliotekar, medmindre ingen fagud dannet  

 bibliotekar søger stillingen.
3. I § 21, stk. 1 ændres »centralbibliotekarerne« til  

 »Bibliotekslederforeningen« 4. I § 21, stk. 2, 1. pkt. udgår: », centralbibliotekarernes  

 repræsentant dog efter indstilling fra centralbibliotekarmødet«.
 § 21. Biblioteksrådet, for hvilket biblioteksdirektøren er formand, består  

 i øvrigt af 18 medlemmer, nemlig:
overbibliotekaren ved Statsbiblioteket i Århus, rektor for Danmarks Biblioteksskole, direktøren for Bibliotekscentralen, 1 repræsentant for direktoratet for folkeskolen og seminarier m.v., 3 repræsentanter for Kommunernes Landsforening, 1 repræsentant for Amtsrådsforeningen i Danmark, 1 repræsentant for Københavns og Frederiksberg kommuner, 4 repræsentanter for Danmarks Biblioteksforening, 1 repræsentant for Bibliotekarforbundet, 1 repræsentant for Danmarks Skolebiblioteksforening, 1 repræsentant for centralbibliotekarerne, 1 repræsentant for Handels- og Kontorfunktionærernes Forbund, 1 repræsentant for Danmarks Lærerforening.
Stk. 2. Rådets medlemmer beskikkes af ministeren for kulturelle  

 anliggender, for de 14 sidstnævntes vedkommende efter indstilling fra de  

 pågældende organisationer, centralbibliotekarernes repræsentant dog efter  

 indstilling fra centralbibliotekarmødet.
Samtlige beskikkelser sker for et  

 tidsrum af 4 år, begyndende 3 måneder efter hver ny kommunal valgperiodes  

 begyndelse.
Første valgperiode udløber dog 31. marts 1986. Skulle de  

 bestående biblioteks- og bibliotekarorganisationer opløses, eller skulle der  

 opstå foreninger eller institutioner, der må sidestilles med disse, afgør  

 ministeren, hvorledes der skal forholdes ved valget af de pågældende  

 medlemmer af biblioteksrådet.
 Stk. 3. Biblioteksrådet sammenkaldes til møde, så ofte ministeren eller  

 biblioteksdirektøren anser det for nødvendigt, dog mindst 2 gange årligt.  

 Endvidere skal rådet indkaldes til møde, når mindst 5 medlemmer forlanger  

 det.
 Stk. 4. Rådet skal af ministeren for kulturelle anliggender høres om sager  

 af principiel betydning for det i denne lov omhandlede biblioteksvæsen,  

 ligesom rådet af egen drift kan gøre indstilling til ministeren om sådanne  

 spørgsmål.
§ 2 Lov om ophavsretten til litterære og kunstneriske værker I § 23 indsættes som stk. 3:
»Stk. 3. Bestemmelsen i stk. 1, 2. pkt., gælder ikke for udlån mod  

 vederlag af musikbærende materialer gennem biblioteker, jf. lov om  

 folkebiblioteker mv.« § 23. Når et litterært eller musikalsk værk er udgivet, kan udgivne  

 eksemplarer spredes videre eller fremvises offentligt.
Dog kan eksemplarer af  

 musikværker ikke uden ophavsmandens samtykke spredes til almenheden gennem  

 udlejning.
Stk. 2. Der sker ikke ved bestemmelsen i stk. 1 nogen indskrænkning i  

 forfatternes ret til vederlag for det gennem bibliotekerne stedfindende  

 offentlige udlån af bøger, jf. lovbekendtgørelse nr. 128 af 16. april 1959 §  

 7, stk. 2. b.1) Bilag 4 Folketingets forhandlinger vedrørende Lov om Folkebiblioteker m.v. 1963-1982.
 Folketingsåret 1963-64:
»Lov om folkebiblioteker m.v.« FT, sp. 2392, 2636, 4901, 5146; Tillæg A, sp. 869; Tillæg B, sp. 685 og  

 837; Tillæg C, sp. 449.
 Folketingsåret 1968-69:
 »Lov om ændring af lov om folkebiblioteker m.v.« (om  

 dispensation til kommuner med deltidsbibliotekarbetjening).
 FT, sp. 2612, 3471, 3891, 4040; Tillæg A, sp. 3267; Tillæg C, sp. 247.
 Folketingsåret 1969-70:
 »Lov om ændring af lov om folkebiblioteker m.v.« (om  

 centralbiblioteker og udsættelse af lovens revision).
 FT, sp. 1706, 1902, 3695, 3848; Tillæg A, sp. 1375; Tillæg B, sp. 321;  

 Tillæg C, sp. 247.
 Folketingsåret 1970-71:
 1) »Lov om ændring af lov om folkebiblioteker m.v.« (om statens  

 driftstilskud).
 FT, sp. 1645, 3192, 5053, 5189; Tillæg A, sp. 1613; Tillæg B, sp. 1003;  

 Tillæg C, sp 677.
 2) »Lov om ændring af lov om folkebiblioteker m.v.« (om  

 udsættelse af lovens revision).
 FT, sp. 6873, 7095, 7197, 7239; Tillæg A, sp. 3691; Tillæg C, sp. 1075.
 Folketingsåret 1971-72:
 »Lov om ændring af lov om folkebiblioteker m.v.« (om  

 centralbibliotekstilskuddet og udsættelse af lovens revision).
 FT, sp. 3749, 4301, 5550, 5618; Tillæg A, sp. 7393; Tillæg B, sp. 1081 og  

 1099; Tillæg C, sp. 333.
 Folketingsåret 1972-73:
»Forslag til lov om folkebiblioteker«.
Af kulturministeren.
 FT, sp. 3515, 4416; Tillæg A, sp. 5505.
 Folketingsåret 1973-74:
 2. samling:
»Forslag til lov om folkebiblioteker«.
Af kulturministeren.
 FT, sp. 2016, 3591; Tillæg A, sp.1617; Tillæg B, sp. 893.
 Folketingsåret 1974-75:
 1) 1. samling:
 »Forslag til lov om ændring om folkebiblioteker m.v.« (om  

 begrænsning af driftstilskud til folke- og skolebiblioteker). Af  

 kulturministeren.
 FT, sp. 1086, 1865; Tillæg A, sp.1419.
 2) 1. samling:
»Forslag til lov om folkebiblioteker«.
Af kulturministeren.
 FT, sp. 1760; Tillæg A, sp.1617.
 3) 2. samling.
 »Lov om ændring af lov om folkebiblioteker m.v.« (om  

 rådighedssummen).
 FT, sp. 5567, 5953, 6666, 7113; Tillæg A, sp.5081; Tillæg B, sp.1395;  

 Tillæg C, sp.765.
 4) 2. samling:
 »Forslag til lov om ændring af lov om folkebiblioteker m.v.« (om  

 begrænsning af driftstilskud til folke- og skolebiblioteker). Af Nathalie  

 Lind (V).
 FT, sp. 58, 3890; Tillæg A, sp.365.
 Folketingsåret 1975-76:
 Forslag til lov om folkebiblioteker. (Af Poulsgaard m.fl. (FP)).
 FT, sp. 3953, 6973, 8607, 8807; Tillæg A, sp. 2477; Tillæg B, sp. 881.
 Folketingsåret 1976-77:
 1. samling:
 »Forslag til lov om ændring af lov om folkebiblioteker m.v.« (om  

 udsættelse af lovens revision). Af kulturministeren.
 FT, sp. 3424; Tillæg A, sp.2799.
 2. samling:
 »Lov om ændring af lov om folkebiblioteker m.v.« (om udsættelse  

 af lovens revision).
 FT, sp. 606, 1936, 3885, 4422; Tillæg A, sp.3217; Tillæg B, sp.401; Tillæg  

 C, sp.201.
 Folketingsåret 1977-78:
 »Forslag til lov om ændring af lov om folkebiblioteker m.v.« (om  

 det tyske mindretals biblioteksvæsen). (Af Jes Schmidt, (CD)).
 FT, sp. 2124, 3970; Tillæg A, sp. 1585.
 Folketingsåret 1979-80:
 1) 2. samling:
 Lov om ændring af lov om folkebiblioteker m.v.' (om udsættelse af lovens  

 revision).
 FT, sp. 5577, 6520, 10445, 10623; Tillæg A, sp. 3549; Tillæg B, sp. 857;  

 Tillæg C, sp. 523.
 2) »Forslag til folketingsbeslutning om særlige statstilskud til  

 oprettelse af lokale lydaviser for blinde- og svagtseende.« (Af  

 Ingerlise Koefoed m.fl. (SF)).
 FT, sp. 6813, 8573; Tillæg A, sp. 4893.
 Folketingsåret 1980-81:
 1) »Forslag til lov om biblioteker«. (Af Steffensen m.fl.(KrF)).
 FT, sp. 6308, 11630; Tillæg A, sp. 3953.
 2) »Lov om ændring af lov om folkebiblioteker m.v.« (om  

 statstilskud til lokale lydaviser).
 FT, sp. 8652, 10131, 11626, 12818; Tillæg A, sp. 5151; Tillæg C, sp. 805.
 3) »Lov om ændring af lov om folkebiblioteker m.v.« (om  

 udsættelse af lovens revision).
 FT, sp. 11209, 11628, 12600, 12818; Tillæg A, sp. 4589; Tillæg B, sp. 897;  

 Tillæg C, sp. 627.
 Folketingsåret 1981-82:
 1) »Forslag til lov om biblioteker.« (Af Steffensen m.fl.  

 (KrF)).
 FT, sp. 1417, 4853; Tillæg A, sp. 2057.
 2) »Forslag til lov om biblioteker.« (Af kulturministeren).
 FT, sp. 3768, 4853; Tillæg A, sp. 3941; Tillæg B, sp. 2395.
3) »Lov om biblioteksafgift.« FT, sp. 3771, 4903, 8574, 8740; Tillæg A, sp. 4031; Tillæg B, sp. 1225,  

 1385; Tillæg C, sp. 747.
 Folkestingsåret 1982-83:
 1) »Forslag til lov om biblioteker.« (Af Poulsgaard m.fl. (FP)).
 FT, sp. 107, 1100; Tillæg A, sp. 173.
 2) »Forslag til Lov om ændring af lov om folkebiblioteker mv. og lov  

 om folkeskolen«. (Af kulturministeren).
 FT, sp. 5010, 5626, 12324, 12838; Tillæg A, sp. 2703; Tillæg B, sp. 1695,  

 2793; Tillæg C, sp. 637.
 Folketingsåret 1985-86:
 1) »Lov om ændring af forskellige uddannelses-, tilskuds-,  

 styrelseslove m.m.« (Delegations- og klagebestemmelser). (Af  

 undervisningsministeren).
 FT, sp. 2467, 3202, 9641, 9921; Tillæg A, sp. 1939; Tillæg B, sp. 1291;  

 Tillæg C, sp. 465.
 2) »Forslag til folketingsbeslutning om biblioteker på  

 arbejdspladser«. (Af Ingerlise Koefoed m.fl. (SF)).
 FT, sp. 6812, 8361; Tillæg A, sp. 4473.
Efter 2. behandling den 16. maj 1989 § 1 I lov om folkebiblioteker m.v., jf. lovbekendtgørelse nr. 384 af 22.  

 august 1985, som ændret ved lov nr. 217 af 23. april 1986, foretages følgende  

 ændringer:
 1. I § 1 indsættes efter stk. 1 som nyt stykke:
 » Stk. 2. For udlån af musikbærende materialer og videogrammer  

 samt for særlige serviceydelser kan kommunerne dog opkræve vederlag efter  

 regler fastsat af kulturministeren.« Stk. 2-4 bliver herefter stk. 3-5.
 2. § 6 affattes således:
» § 6. Lederen af et folkebibliotek skal være faguddannet  

 bibliotekar.« § 2 I lov om ophavsretten til litterære og kunstneriske værker, jf.  

 lovbekendtgørelse nr. 52 af 27. januar 1987, foretages følgende ændring:
 I § 23 indsættes som stk. 3:
»Stk. 3. Bestemmelsen i stk. 1, 2. pkt., gælder ikke for udlån mod  

 vederlag af musikbærende materialer gennem biblioteker, jf. lov om  

 folkebiblioteker m.v.« § 3 Loven træder i kraft 1. juli 1989.
