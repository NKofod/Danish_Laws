Resumé En privat organisation rettede i august 1989 henvendelse til  

 Trafikministeriet og begærede aktindsigt i en skrivelse fra et fransk  

 entreprenørfirmas danske advokat til ministeriet.
Det pågældende dokument  

 indgik i sagen om EF's indsigelser mod licitationen vedrørende den faste  

 storebæltsforbindelse.
 Ministeriet afslog begæringen under henvisning til, at det  

 ønskede dokument var omfattet af undtagelsesbestemmelsen i § 10, nr. 3, i  

 offentlighedsloven og således ikke var undergivet aktindsigt.
 Ombudsmanden udtalte, at såvel almindelige juridiske  

 fortolkningsprincipper som reale hensyn efter offentlighedslovens § 10, nr.  

 3,  

 måtte føre til, at der ikke var hjemmel i bestemmelsen til at afslå en  

 begæring  

 om aktindsigt i brevveksling om EF-spørgsmål mellem offentlige myndigheder og  

 private.
 Ombudsmanden henstillede til Trafikministeriet at træffe en ny  

 afgørelse.
 Ministeriet udleverede herefter det pågældende dokument til  

 organisationen og meddelte i en senere skrivelse, at ministeriet tog  

 ombudsmandens fortolkning af bestemmelsen i offentlighedslovens § 10, nr. 3,  

 til efterretning.(J. nr. 1989-1249-519).
 Aktindsigt i brevveksling om EF-spørgsmål mellem offentlige  

 myndigheder og private.
 A klagede over, at Trafikministeriet  

 - under henvisning til § 10, nr. 3, i lov om offentlighed i forvaltningen -  

 afslog at meddele ham aktindsigt i en skrivelse af 22. juni 1989, sendt af  

 advokat  

 B til trafikministeren.
Af sagen fremgik det, at A  

 den 3. august 1989 over for Trafikministeriet begærede aktindsigt i en  

 skrivelse af 22. juni 1989 fra advokat B til trafikministeren.
Det pågældende  

 brev var en del af sagen om EF's indsigelser mod licitationen vedrørende den  

 faste storebæltsforbindelse.
 Ved skrivelse af 8. august  

 1989 meddelte Trafikministeriet A, at det ønskede dokument var omfattet af  

 undtagelsesbestemmelsen  

 i lov om offentlighed i forvaltningen § 10, nr. 3, og således ikke var  

 undergivet aktindsigt.
 I en udtalelse til mig i  

 anledning af A's klage bemærkede Trafikministeriet:
 " ...
at der efter ministeriets  

 opfattelse er hjemmel i § 10, nr. 3, i lov om offentlighed i forvaltningen  

 til  

 at afslå aktindsigt.
Da der i øvrigt er tale om et privatretligt retsforhold,  

 ville bestemmelserne i lovens § 13, stk. 1, nr. 5 og 6, også kunne bringes i  

 anvendelse.
Herved bemærkes, at A/S Storebæltsforbindelsen ikke er undergivet  

 bestemmelserne i nævnte lov.
..." I en skrivelse til A udtalte jeg:
"Trafikministeriet har  

 til støtte for sin afgørelse af 8. august 1989 om at afslå Deres anmodning om  

 aktindsigt i advokat (B's) skrivelse af 22. juni 1989 henvist til, at  

 dokumentet er omfattet af § 10, nr. 3, i offentlighedsloven.
Over for mig  

 har ministeriet yderligere henvist til bestemmelserne i § 13, stk. 1, nr. 5  

 og nr. 6.
Retten til aktindsigt  

 omfatter efter offentlighedslovens § 7 ikke en myndigheds interne  

 arbejdsdokumenter.
Det følger modsætningsvis af § 7, at dokumenter, der  

 videregives  

 til brug for en anden myndighed, ikke - længere - kan anses for interne  

 arbejdsdokumenter, og således som udgangspunkt er omfattet af  

 aktindsigtsreglerne.
 Som undtagelse fra reglerne  

 om aktindsigt bestemmer offentlighedslovens § 10, nr. 3, at retten til  

 aktindsigt ikke omfatter dokumenter, der udarbejdes i forbindelse med  

 behandlingen af forslag til EF-vedtagelser, eller som vedrører spørgsmål om  

 fortolkningen eller opfyldelse af fællesskabsretlige regler.
 Om baggrunden for § 10, nr.  

 3, er i bemærkningerne til lovforslaget blandt andet anført:
 (FT 1985/86, tillæg A, spalte  

 224).
"Justitsministeriet har  

 fundet at burde udskille nogle af de særlige tilfælde, hvor  

 offentlighedsudvalget har peget på, at udviklingen i den administrative  

 struktur  

 har medført uheldige konsekvenser.
Som anført i betænkningen s. 221 har  

 arbejdet  

 med at koordinere den danske deltagelse i EF-samarbejdet bl.a. medført, at  

 der er oprettet en række tværministerielle organer, hvis kompetence er  

 begrænset til emner af betydning for 2 eller flere departementer.
For at  

 sikre, at dette samarbejde, der bl.a. forbereder den danske holdning i  

 forhandlinger til EF-vedtagelser, kan gennemføres, foreslås det i nr. 3, at  

 nærmere angivne dokumenter om EF-spørgsmål generelt undtages fra  

 aktindsigt." Oprindeligt var i  

 betænkningen ikke foreslået en regel svarende til § 10, nr. 3, idet de  

 pågældende dokumenter ansås for omfattet af en foreslået generel regel om  

 undtagelse  

 af dokumenter, der udveksles mellem flere forvaltningsmyndigheder som led i  

 et  

 "internt præget samarbejde", jf. betænkningen, siderne 36, 46 og  

 220  

 ff.
Den i betænkningen foreslåede generelle regel blev imidlertid ikke  

 medtaget  

 i det endelige lovforslag, der blev vedtaget af Folketinget, men som det  

 fremgår af de ovennævnte bemærkninger til lovforslaget, skal bestemmelsen ses  

 i sammenhæng med - og dermed fortolkes i overensstemmelse med - det  

 oprindelige forslag.
 Henvisningen i bemærkningerne  

 til udviklingen i den administrative struktur - jf. bet. 857/1978 om  

 offentlighedslovens revision s. 221 - skal ses på baggrund af den dagældende  

 retstilstand, hvorefter udveksling af arbejdsdokumenter mellem forskellige  

 myndigheder, også i EF-anliggender, medførte, at dokumenterne ikke længere  

 kunne betragtes som interne, og derfor som udgangspunkt var undergivet  

 aktindsigt.
Sigtet med den nye  

 bestemmelse i § 10, nr. 3, er således at undgå denne konsekvens for så vidt  

 angår myndighedernes samarbejde om EF-spørgsmål.
Det vil sige, at  

 dokumenterne  

 fortsat skal betragtes som interne, selv om de er videregivet til anden  

 myndighed.
 Efter ordlyden omfatter  

 undtagelsesbestemmelsen i § 10, nr. 3, alle "dokumenter ... som vedrører  

 spørgsmål om fortolkningen eller opfyldelsen af fællesskabsretlige  

 regler".
 Trods den generelle  

 formulering er der efter min opfattelse ikke grundlag for at forstå  

 undtagelsesbestemmelsen således, at også dokumenter om EF-spørgsmål  

 udfærdiget  

 af  

  

 private  

  

 personer eller virksomheder, og sendt til offentlige  

 myndigheder, er omfattet af undtagelsen fra aktindsigt.
 Det beskyttelsesbehov, som  

 motiverne peger på, omfatter alene brevveksling og anden dokumentudveksling  

 mellem forskellige myndigheder, jf. herved også Den kommenterede  

 Offentlighedslov  

 ved Asbjørn Jensen m.fl., s.  

 131f.
 Tilsvarende angår den  

 udvikling, der ifølge motiverne har skabt behovet, alene forholdet mellem  

 myndigheder.
Den snævrere forståelse af  

 bestemmelsens rækkevidde må også foretrækkes som den, der er bedst i  

 overensstemmelse med offentlighedslovens grundprincip.
Loven fastslår (§ 4,  

 stk. 1), at hovedreglen er aktindsigt.
Nægtelse af aktindsigt kræver  

 udtrykkelig hjemmel.
Det følger heraf, at lovens undtagelsesbestemmelser i  

 almindelighed, hvis der er flere forståelsesmuligheder, må fortolkes  

 indskrænkende.
En fortolkning af § 10, nr.  

 3, således at undtagelser fra aktindsigt også omfatter myndighedernes  

 brevveksling med private i EF-spørgsmål, vil være overordentlig vidtgående.  

 Undtagelserne i § 10, nr. 1-6, er af generel karakter på samme måde som  

 undtagelsen  

 for internt arbejdsmateriale i lovens § 7. Der kræves ikke, som ved  

 anvendelsen  

 af lovens øvrige undtagelsesbestemmelser (bortset fra § 12, stk. 1, nr. 1) en  

 konkret påvisning af offentliggørelsens skadevirkninger.
Dette, sammenholdt  

 med EF-rettens tiltagende betydning på de forskellige forvaltningsområder,  

 vil i realiteten gøre offentlighedsprincippet betydningsløst for væsentlige  

 dele af den offentlige forvaltning, såfremt den vidtgående fortolkning  

 anlægges.
Det forhold, at dokumenter om  

 EF-spørgsmål ikke omfattes af undtagelser i § 10, nr. 3, indebærer ikke, at  

 dokumenterne i alle tilfælde skal udleveres.
Retten til aktindsigt kan  

 begrænses, for så vidt det er nødvendigt til beskyttelse af de hensyn, som er  

 nævnt i §§ 12 og 13.
 Såvel almindelige juridiske  

 fortolkningsprincipper som reale hensyn efter offentlighedsloven må således  

 efter min mening føre til, at der ikke er hjemmel i offentlighedslovens § 10,  

 nr. 3, til at afslå en begæring om aktindsigt i brevveksling om EF-spørgsmål  

 mellem private og offentlige myndigheder.
 Jeg har gjort  

 Trafikministeriet bekendt med min opfattelse.
 Trafikministeriet har i  

 udtalelsen til mig - men ikke over for Dem - yderligere henvist til, at  

 undtagelsesbestemmelserne i offentlighedslovens § 13, stk. 1, nr. 5 og 6,  

 også vil kunne bringes i anvendelse i forhold til begæringen om aktindsigt i  

 brevet fra advokat (B).
 Som nævnt ovenfor forudsætter  

 anvendelsen af undtagelsesbestemmelserne i § 13, at der efter en konkret  

 vurdering  

 må antages at være (nærliggende) fare for, at de interesser, der er nævnt i  

 bestemmelserne, vil lide skade af betydning, hvis der gives aktindsigt.
 På det foreliggende grundlag  

 kan jeg ikke anse det for godtgjort, at Trafikministeriet har foretaget en  

 sådan vurdering.
 Jeg har på denne baggrund  

 henstillet til Trafikministeriet at træffe en ny afgørelse vedrørende Deres  

 begæring om aktindsigt.
..." Jeg bad Trafikministeriet om  

 underretning om ministeriets nye afgørelse i sagen.
 Af den underretning, som jeg  

 herefter modtog, fremgik det, at Trafikministeriet havde besluttet at  

 udlevere  

 det omhandlede brev fra advokat B, da der ikke var afgørende hensyn til A/S  

 Storebæltsforbindelsen eller til advokat B's klient, som talte imod, og da  

 brevet for størstedelens vedkommende havde været offentliggjort i  

 dagspressen.  

 Ministeriet fastholdt imidlertid, at det ikke var forpligtet til at udlevere  

 brevet og erklærede sig herved uenig i den fortolkning af offentlighedslovens  

 § 10, nr. 3, som jeg havde lagt til grund for sin henstilling.  

 Trafikministeriet anførte herved følgende:
"I brev af 2. oktober  

 1989 har Trafikministeriet meddelt organisationen, at Trafikministeriet ikke  

 er  

 enig med Folketingets Ombudsmand i dennes fortolkning af nævnte  

 lovbestemmelse.  

 Trafikministeriets sagsekspedition foregår følgelig på grundlag af  

 ministeriets forståelse af den pågældende lovbestemmelse." På baggrund af dette svar  

 anmodede jeg trafikministeren om et møde med henblik på drøftelse af de  

 forskellige retsopfattelser i sagen.
Mødets formål bortfaldt, da ministeriet  

 kort tid efter meddelte, at man efter en fornyet vurdering af sagen  

 "tager  

 Folketingets Ombudsmands fortolkning af den pågældende lovbestemmelse til  

 efterretning og agter at følge den i eventuelt kommende sager." I en skrivelse til  

 Trafikministeriet meddelte jeg, at jeg tog ministeriets seneste udtalelse til  

 efterretning og herefter ikke foretog videre i sagen.
