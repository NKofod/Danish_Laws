 I medfør af § 6, nr. 6, § 11, stk. 2, § 45, stk. 3, og § 83, stk. 2, i lov  

 om miljøbeskyttelse, jf. lovbekendtgørelse nr. 85 af 8. marts 1985 som ændret  

 ved lov nr. 329 af 4. juni 1986, fastsættes:
 § 1.  Nedgravede 2.500 l. kugleformede olietanke af  

 polyethylen (OK 25) til olieprodukter produceret af firmaet AJVA-PLAST A/S  

 med produktionsnumrene 1400-6800 skal sløjfes senest 12 år efter  

 nedgravningen.
 § 2.  Sløjfningen skal ske på en af følgende måder:
§ 3.  Inden tanken sløjfes, skal grundejeren  

 skriftligt meddele kommunalbestyrelsen, hvorledes og hvornår arbejdet tænkes  

 udført, og arbejdet må derefter ikke udføres, før kommunalbestyrelsen  

 skriftligt har givet tilladelse til det.
Kommunalbestyrelsen kan i den  

 forbindelse give forskrifter for den nærmere udførelse af arbejdet.  

 Kommunalbestyrelsen kan således bestemme, at en tank, der ønskes sløjfet som  

 angivet i § 2, nr. 2, skal fyldes med sand.
Hvis kommunalbestyrelsen finder,  

 at bibeholdelsen af en tank, som ønskes sløjfet efter § 2, nr. 2, vil medføre  

 særlige farer for forurening af grundvandet, kan kommunalbestyrelsen  

 bestemme, at tanken skal graves op.
 Stk. 2.  Kommunalbestyrelsen kan bestemme, at  

 udgravninger efter opgravede tanke og hele eller delvise frigravninger af  

 tanke ikke må tilkastes, opgravede tanke ikke fjernes og tømte tanke ikke  

 fyldes, før kommunalbestyrelsen har besigtiget forholdene.
 Stk. 3.  Har kommunalbestyrelsen ikke reageret senest 14  

 dage efter modtagelsen af grundejerens meddelelse efter stk. 1 eller senest  

 14 dage efter sin bestemmelse om besigtigelse efter stk. 2, kan grundejeren  

 lade de pågældende arbejder udføre.
 § 4.  Tanke, som omfattes af § 1, men hvis tilstand  

 blev fundet tilfredsstillende ved den undersøgelse, som Korrosionscentralen  

 ATV i 1985 foretog for Miljøstyrelsen af nedgravede AJVA-tanke i  

 Frederikssund og Søllerød kommuner, omfattes ikke af §§ 1-3.
Stk. 2.  Også andre tanke, der omfattes af § 1, kan  

 fritages for sløjfningspåbudet, hvis de opfylder krav, der fastsættes af  

 Prøvningsudvalget for Olietanke, jf. bekendtgørelse nr. 358 af 8. juli 1981,  

 og opfylder forskrifterne for tankens nedgravning.
Hvis grundejeren ønsker en  

 sådan fritagelse, må han på sin bekostning lade tanken undersøge af  

 Korrosionscentralen eller af en virksomhed, der er godkendt af  

 Korrosionscentralen.
Godtgør undersøgelsen, at tanken opfylder  

 Prøvningsudvalgets krav og forskrifterne for nedgravning, skal  

 kommunalbestyrelsen meddele fritagelse for sløjfningen.
 § 5.  Kommunalbestyrelsens afgørelser efter § 3, stk.  

 1, og § 4, stk. 2, kan påklages til Miljøstyrelsen efter reglerne i  

 miljøbeskyttelseslovens kapitel 11. Miljøstyrelsen har den endelige  

 administrative afgørelse.
 § 6.  Overtrædelse af §§ 1-3 og af forskrifter, som  

 kommunalbestyrelsen meddeler i medfør af § 3, straffes med bøde, medmindre  

 højere straf er forskyldt efter den øvrige lovgivning.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.
 § 7.  Bekendtgørelsen træder i kraft ved  

 offentliggørelsen i Lovtidende og finder anvendelse på forhold, der  

 eksisterede ved bekendtgørelsens ikrafttræden.
 Stk. 2.  Bekendtgørelse nr. 755 af 30. oktober 1986 om  

 sløjfning af visse olietanke ophæves.
