Fremsat den 24. oktober 2006 af Frank Aaen (EL),  

 Jørgen Arbo‑Bæhr (EL), Line Barfod (EL),  

 Per Clausen (EL), Rune Lund (EL), og Pernille Rosenkrantz‑Theil (EL) Forslag til folketingsbeslutning om  

 oprettelse af en etisk mærkningsordning Folketinget pålægger regeringen at oprette en etisk  

 mærkningsordning, der giver forbrugerne mulighed for at vælge produkter, som  

 i  

 hele produktionskæden er produceret i overensstemmelse med grundlæggende  

 arbejdstagerrettigheder, baseret på ILOs konventioner og FNs  

 menneskerettighedserklæring.  

 Rettighederne omfatter bl.a. organisationsfrihed og ret til kollektive  

 forhandlinger, et ordentligt arbejdsmiljø, en løn til at leve af, forbud mod  

 overdreven arbejdstid og mod børnearbejde.
Mærkningsordningen administreres efter samme model som miljømærket  

 Svanen og miljømærket Blomsten, således at der, f.eks. under Familie- og  

 Forbrugerministeriet, oprettes et etikmærkenævn og et etikmærkesekretariat,  

 som  

 varetager behandlinger af ansøgninger om licenser og overvåger, at  

 kriterierne  

 overholdes m.v.
På samme måde som for Svanen og Blomsten skal der arbejdes på  

 at skabe samarbejde om et etisk mærke på nordisk, europæisk og globalt  

 niveau.
Bemærkninger til forslaget Den voksende internationale handel og outsourcingen af store  

 dele af produktionen har desværre i mange tilfælde medført et kapløb mod  

 bunden, hvor producenterne placerer deres produktion, hvor det er billigst at  

 producere.
Hensynet til grundlæggende arbejdstagerrettigheder må alt for ofte  

 vige for ønsket om lave produktionsomkostninger.
 Og som det er fremgået af en række tv-udsendelser og  

 avisartikler i de seneste år, er mange varer på hylderne i de danske  

 supermarkeder produceret under utålelige forhold for medarbejderne.
Enhedslisten så gerne, at respekten for de grundlæggende  

 arbejdstagerrettigheder blev sikret gennem forpligtende internationale  

 aftaler  

 og sanktioner over for lande og virksomheder, der forbryder sig mod disse.
Vi  

 så også gerne, at man helt forbød importen af varer produceret f.eks. ved  

 brug  

 af børnearbejde eller tvangsarbejde.
 Så længe sådanne aftaler og lovgivning herom ikke er  

 tilvejebragt, må det være et mindstekrav, at forbrugeren får mulighed for at  

 fravælge varer, der er produceret i strid med grundlæggende  

 arbejdstagerrettigheder.
I dag har forbrugeren ingen mulighed for at vide, hvordan  

 varerne på supermarkedets hylder er produceret.
Virksomhederne kan holde sig  

 i  

 uvidenhed om eller i værste fald direkte skjule, at de ikke respekterer  

 grundlæggende  

 arbejdstagerrettigheder, bruger børnearbejde, fyrer fagligt aktive m.v.
Et etisk mærke, der kan anvendes af producenter, der sælger  

 produkter i Danmark, vil på samme måde som miljømærkerne og økologimærket  

 gøre  

 det muligt for forbrugerne at vælge produkter, der er produceret under  

 ordentlige vilkår, og fravælge de produkter, som er produceret under  

 umenneskelige forhold.
Dette vil samtidig give virksomhederne et øget  

 incitament til at respektere arbejdstagerrettighederne i modsætning til i  

 dag,  

 hvor det alt for ofte er en god forretning at tilsidesætte  

 arbejdstagerrettighederne.
Der findes flere fortilfælde for mærkningsordninger.
Miljømærkerne  

 Svanen og Blomsten, som administreres af Dansk Standard på baggrund af  

 kontrakt  

 med Miljøministeriet, har sikret, at forbrugerne kan vælge mere miljørigtige  

 produkter, selv om der er diskussion om mærkernes kriterier.
 Organisationsmodellen fra disse mærker kan udmærket overføres  

 til et etisk mærke.
 Der kan således oprettes et etikmærkenævn og et  

 etikmærkesekretariat, f.eks. under Familie- og Forbrugerministeriet.  

 Etikmærkenævnet  

 skal bestå af repræsentanter for ministeriet, fagbevægelsen,  

 forbrugerorganisationer,  

 menneskerettighedsorganisationer, detailhandel og erhverv m.fl.
 Etikmærkesekretariatet skal behandle ansøgningerne fra  

 selskaber, som ønsker etikmærket på deres produkter, og stå for overvågningen  

 af, at kriterierne overholdes m.v.
Regeringen opfordres ligeledes til at arbejde for, at et etisk  

 mærke udbredes til nordisk, europæisk og globalt niveau.
Etikmærkenævnet og  

 -sekretariatet skal i så fald administrere sådanne mærker i Danmark, ligesom  

 det er tilfældet for miljømærkerne.
 Denne indsats skal dog ikke forhindre Danmark i at oprette et  

 selvstændigt nationalt mærke.
Kriterierne, der skal opfyldes, for at producenterne kan få lov  

 at bruge mærket, skal, ligesom det er tilfældet for miljømærkerne, løbende  

 udvikles  

 og revideres af mærkenævnet, for at der kan opnås en stadig større grad af  

 beskyttelse af arbejdstagerrettigheder.
Kriterierne skal dog som minimum  

 omfatte, at varen er produceret i respekt for følgende centrale  

 arbejdstagerrettigheder baseret på ILO-konventionerne og FNs  

 menneskerettighedserklæring:
1.  

 	  

 Ansættelse sker frivilligt (ILO-konvention nr. 29 og 105) 2.  

 	  

 Ingen diskrimination i ansættelsen (ILO-konvention nr. 100 og  

 111) 3.  

 	  

 Intet børnearbejde (ILO-konvention nr. 138 og 182) 4.  

 	  

 Organisationsfrihed og ret til kollektive forhandlinger (ILO-konvention  

 nr. 87, 98 og 135) 5.  

 	  

 Udbetaling af en »Living Wage« - dvs. en løn til at leve for (ILO-konvention  

 nr. 26 og 131 samt FNs menneskerettighedserklæring, artikel 23.2) 6.  

 	  

 Ingen overdrevne arbejdstider (ILO-konvention nr. 1) 7.  

 	  

 Sikkert og sundt arbejdsmiljø (ILO-konvention nr. 155) Kravene skal gælde i alle led af produktionsprocessen, dvs.  

 både for leverandører og for kæden af underleverandører.
Og virksomhederne  

 skal  

 selv foretage mindst én årlig inspektion hos deres leverandører og  

 underleverandører,  

 ligesom de skal gøre oplysninger om produktionsfaciliteter og  

 underleverandører  

 tilgængelige for mærkningssekretariatet.
 Etikmærkesekretariatet skal ligeledes kunne foretage uanmeldte  

 besøg på tilknyttede virksomheder i ind- og udland for at sikre, at de lever  

 op  

 til mærkets kriterier.
 Der skal også være en mekanisme, som muliggør, at fagforeninger  

 og andre aktører kan anmelde virksomheder for brud på kriterierne  og  

 som gør,  

 at der følges op med grundige undersøgelser.
 Alt sammen for at sikre mærkets troværdighed.
 Hvis det opdages, at en virksomhed eller en underleverandører  

 ikke lever op til kravene, kan der som alternativ til straks at fjerne retten  

 til brugen af etikmærket udarbejdes en handlingsplan med en kortsigtet  

 tidsramme,  

 der kan sikre, at virksomheden igen kommer i overensstemmelse med kravene.  

 Hvis  

 virksomheden ikke inden for tidsfristen lever op til handlingsplanen,  

 fratages  

 virksomheden retten til at bruge mærket.
Forslaget kan ses i forlængelse af Mærkningsudvalgets redegørelse  

 fra 1999 som anbefalede, at der indføres nye mærker, der giver information om  

 etiske og sociale aspekter.
Udvalget foreslog en forsøgsordning, hvor sådanne  

 mærker kunne afprøves.
Forbrugerinformationen oprettede i forlængelse heraf i  

 2002 »Etikbasen«  en internetbaseret database, hvor virksomheder kunne  

 gøre  

 information om deres sociale ansvar tilgængelig.
Der var således ikke, som  

 udvalget havde foreslået, tale om en egentlig mærkningsordning, og meget få  

 virksomheder ønskede at deltage i den frivillige rapportering.
 Siden Mærkningsudvalgets redegørelse er der sket en betydelig  

 udbredelse af mærkninger inden for miljø og økologi, og det er således  

 forslagsstillernes holdning, at det er på tide at oprette et egentligt  

 etikmærke hurtigst muligt.
Skriftlig fremsættelse Frank Aaen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af en etisk mærkningsordning.
(Beslutningsforslag nr.
B 17).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
