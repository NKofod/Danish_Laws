Betænkning afgivet af Erhvervsudvalget den 7. december 2004 Betænkning over Forslag  

 til lov om ændring af sømandsloven og lov om skibes besætning (Justering af reglerne om tidsbegrænset ansættelse for  

 søfarende samt tilpasning af nationalitetskrav til førere af handelsskibe og  

 fiskeskibe) [af økonomi‑ og erhvervsministeren  

 (Bendt Bendtsen)] 1. Udvalgsarbejdet Lovforslaget blev fremsat den 27. oktober 2004 og var til 1.  

 behandling den 4. november 2004. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 31. august 2004 dette  

 udkast til udvalget, jf. (folketingsåret 2003-04) alm. del  bilag 586.  

 Den 26.  

 oktober 2004 sendte økonomi- og erhvervsministeren de indkomne høringssvar  

 samt  

 et notat herom til udvalget.
Spørgsmål Udvalget har stillet 3 spørgsmål til økonomi- og  

 erhvervsministeren til skriftlig besvarelse, hvoraf 2 er besvaret.
2. Tilkendegivelse fra økonomi- og  

 erhvervsministeren Økonomi- og erhvervsministeren har sendt udvalget følgende:
»Økonomi- og erhvervsministeren har oplyst, at der vil blive  

 indhentet oplysninger om forholdene i andre medlemsstater, før den foreslåede  

 hjemmelsbestemmelse i § 2, nr. 4, vil blive udnyttet.
Ministeren har  

 endvidere  

 præciseret, at et udkast til de kommende regler om fravigelse af kravet om  

 dansk indfødsret vil blive forelagt de berørte organisationer og  

 Kommissionen,  

 og at reglerne vil blive udformet således, at de ikke er mere vidtgående, end  

 hensynet til EU-retten og de to domme fra EF-Domstolen tilsiger.
Udkast til de kommende regler om nationalitetskrav til  

 skibsførere vil blive drøftet med de politiske partier bag lovforslaget.« 3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget er positiv over for at fjerne  

 regler, der diskriminerer på grund af nationalitet, men kan ikke støtte en  

 lov,  

 der medfører, at der fremover kan blive ansat skibsførere på danske skibe,  

 der  

 efter gældende lov ikke må være omfattet af de overenskomster, der i dag er  

 gældende for skibsførere, og forstår ikke, at regeringen holder fast i en  

 lovgivning, der udelukker personer ansat på en dansk arbejdsplads fra at være  

 dækket af den overenskomst, der er indgået med en dansk faglig organisation  

 på  

 den pågældende arbejdsplads.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)   

 Kim Andersen (V)   

 Svend Erik Hovmand (V)  

  

  fmd.  

  

 Christian Lund Jepsen (V)   

 Colette L.
Brix (DF)  

  

  nfmd.  

  

 Poul Fischer (DF)   

 Carina Christensen (KF)   

 Lars Barfoed (KF)   

 Jann Sjursen (KD)   

 Frode Sørensen (S)   

 Jan Trøjborg (S)   

 Jens Peter Vernersen (S)   

 Ole Vagn Christensen (S)   

 Peder Sass (S)   

 Poul Henrik Hedeboe (SF)   

 Naser Khader (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 65 Bilagsnr.
Titel 1 Høringsnotat og høringssvar, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 2. udkast til betænkning 6 Betænkningsbidrag, fra økonomi- og erhvervsministeren Oversigt over spørgsmål og svar vedrørende L 65 Spm.nr.
