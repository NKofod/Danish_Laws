Bekendtgørelse om ændring af bekendtgørelse om varmeindvindingsanlæg og grundvandskøleanlæg (Ophævelse af sunset-klausul) § 1 I bekendtgørelse nr. 1206 af 24. november 2006 om varmeindvindingsanlæg og grundvandskøleanlæg foretages følgende ændring:
1. I § 24, stk. 1, udgår »og ophæves automatisk den 1. januar 2012, medmindre andet bestemmes inden denne dato, jf.
Justitsministeriets skrivelse af 28. februar 2002 om en forsøgsordning om anvendelse af automatiske ophørsklausuler i visse bekendtgørelser på miljø- og arbejdsmiljøområdet«.
§ 2 Bekendtgørelsen træder i kraft den 31. december 2011.
