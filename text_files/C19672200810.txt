(Til rektorerne for samtlige  

 gymnasieskoler og studenterkursus) Efter forhandling med Gymnasieskolernes Lærerforening fastsættes herved  

 nedenstående regler om etablering af og betaling for fælles undervisning af  

 parallelklasser i gymnasieafdelingen ved gymnasieskoler og på  

 studenterafdelingen ved studenterkursus (samlæsning).
Fælles undervisning af parallelklasser i gymnasiet, hvorved elevtallet i  

 sammenlagte 1. gymnasieklasser blive på 30 eller derover, og elevtallet i  

 sammenlagte 2. og 3. gymnasieklasser eller grenhold bliver på over 24, kan  

 alene etableres i henhold til en i det enkelte tilfælde af direktoratet for  

 gymnasieskolerne meddelt godkendelse.
Uden for sammenlægningstilfældene er  

 direktoratets gokendelse endvidere fornøden til oprettelse af 1.  

 gymnasieklasser på 30 elever eller derover samt til videreførelse af klasser  

 med sådant elevtal på 2. og 3. gymnasieklassetrinet.
 Foranstående bestemmelser finder tilsvarende anvendelse for  

 studenterafdelingen ved studenterkursus, således at I. og II. kursusklasse  

 svarer til henholdsvis 1. og 2./3. g.
 Gymnasieskoler og studenterkursus vil dog uden indhentet gokendelse fra  

 direktoratet for gymnasieskolerne som en nødforanstaltning kunne etablere  

 samlæsning af højst 1 uges varighed, ligesom godkendelse er ufornøden,  

 såfremt samlæsningen ikke skyldes lærermangel, men er begrundet i pædagogiske  

 hensyn.
 Godkendelse af samlæsning vil kun kunne forventes, såfremt der ikke er  

 anden mulighed for en forsvarlig besørgelse af undervisningen, og kan i  

 øvrigt af direktoratet for gymnasieskolerne betinges af afvigelser fra de  

 nedenfor anførte almindelige regler for beregning af samlæsningshonorar.
Samlæsningshonorar ydes, når en samlæsning, til hvis etablering der i  

 medfør af foranstående bestemmelser er indhentet godkendelse fra direktoratet  

 for gymnasieskolerne, får en varighed af over 4 uger, regnet fra dagen for  

 den første læste samlæsningstime til dagen for den sidste læste  

 samlæsningstime.
Ved beregningen af de 4 uger medregnes fridage og ferier  

 inden for samlæsningsperiode, dog højst 1 uge af hver inden for perioden  

 faldende ferie.
Honoraret, som ydes pr. måned med virkning fra samlæsningens begyndelse,  

 beregnes således, at en samlæsningstime regnes lig med to almindelige timer,  

 idet dog kun den ene time (katedertimen) kan indgå i det pligtige timetal.
De  

 herved fremkomne overtimer vederlægges med sædvanlig månedlig  

 overtimebetaling med tillæg af 5%, men således at samlæsningstimerne opgøres  

 for sig og er uden betydning for opgørelsen af og betalingen for eventuelle  

 andre overtimer.
Omregning af undervisningstimer i 2. g. for de fag, der  

 slutter med eksamen i denne klasse , og i 3. g. for samtlige fag efter  

 ministeriets cirkulære af 23. november 1965 finder ikke sted for mere end den  

 ene times (katedertimens) vedkommende.
De samlæste klasser betragtes som een  

 klasse i relation til de ekstra ugentlige løntimer, der i henhold til  

 cirkulære af 23. november 1965 ydes pr. klasse for fysik, bilogi og biokemi.  

 Reduktion for hjemmearbejde med stil- og opgaverettelse ydes efter de herfor  

 gældende regler under anvendelse af det samlede elevtal for de to klasser,  

 jfr. ministeriets cirkulære af 23. november 1965. Omregningstimer og  

 reduktionstimer for hjemmearbejde med stil- og opgaverettelse holdes ved  

 opgørelsen sammen med det øvrige timetal.
Samlæsningshonoraret beregnes normalt fra dagen for den første læste  

 samlæsningstime til dagen for den sidste læste samlæsningstime.
Såfremt  

 samlæsningen er etableret umiddelbart ved skoleårets begyndelse, beregnes  

 betalingen dog fra 1. august.
Endvidere beregnes betalingen for samlæsning,  

 som strækker sig indtil sommerferien, således:
 Betaling for samlæsning, der afsluttes til juleferien, beregnes til  

 udgangen af december måned.
 Der sker ikke fradrag for timer, der falder på fridage og i ferier inden  

 for samlæsningsperioden.
 Betalingen for samlæsningstimer anvises ved hver kalendermåneds udgang.  

 For dele af en kalendermåned (ved samlæsningens begyndelse eller ophør)  

 beregnes forholdsmæssig betaling, idet en kalendermåned sættes til 30 dage.
 De ved nærværende cirkulærskrivelse fastsatte regler træder med virkning  

 fra 1. august 1966 i stedet for bestemmelserne i ministeriets  

 cirkulærskrivelse af 23. august 1961.
 P.M.V.
 E.B.
