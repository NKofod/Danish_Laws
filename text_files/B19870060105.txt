 I medfør af § 21 i lov nr. 212 af 23. maj 1979 om kemiske stoffer og  

 produkter, som senest ændret ved lov nr. 285 af 13. maj 1987, samt i henhold  

 til § 8 i bekendtgørelse nr. 82 af 21. februar 1986 om klassificering,  

 emballering, mærkning, salg og opbevaring af farlige kemiske stoffer og  

 produkter og under henvisning til De Europæiske Fællesskabers Rådsdirektiv om  

 ottende tilpasning til den tekniske udvikling af Rådets direktiv 67/548/EØF  

 om tilnærmelse af lovgivning om klassificering, emballering og etikettering  

 af farlige stoffer, som senest ændret ved Rådets direktiv 79/831/EØF,  

 fastsættes:
 § 1.  I de af Miljøministeriets bekendtgørelser, hvori  

 der henvises til listen over farlige stoffer, finder bilaget til denne  

 bekendtgørelse anvendelse.
 § 2.  Bekendtgørelsen træder i kraft den 1. oktober  

 1987.
 Stk. 2.  Samtidig ophæves Miljøstyrelsens bekendtgørelse  

 nr. 803 af 3. december 1986 af listen over farlige stoffer.
 Stk. 3.  Farlige kemiske stoffer og produkter kan dog  

 sælges indtil den 1. januar 1988, såfremt de er mærket i overensstemmelse med  

 de hidtil gældende bestemmelser.
