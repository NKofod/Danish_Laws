Skriftlig fremsættelse (31. januar  

 2001) Indenrigsministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om kommunernes  

 styrelse. (Ændrede regler om valg af borgmester og viceborgmester i  

 kommuner med mellemformsstyre m.v.).
(Lovforslag nr.
L 155).
 Regeringen er i de seneste år fra kommunal side  

 gjort opmærksom på, at enkelte bestemmelser i den kommunale  

 styrelseslov kan forekomme uhensigtsmæssige.
 Det gælder eksempelvis reglerne vedrørende  

 valg af borgmester og formænd for de stående udvalg i kommuner  

 med mellemformsstyre, det vil sige kommuner, hvor økonomiudvalget  

 består af borgmesteren og formændene for de stående udvalg  

 samt eventuelt et yderligere antal kommunalbestyrelsesmedlemmer.
Efter de gældende regler herom vil den gruppe i  

 kommunalbestyrelsen, som borgmesteren tilhører, i visse tilfælde  

 kunne opnå en fordel ved, at borgmesteren   der i dag vælges ved  

 flertalsvalg anmelder sig som énmandsgruppe ved forholdstalsvalget af  

 formændene for de stående udvalg.
Det kan føre til, at den  

 gruppe, som borgmesteren i øvrigt tilhører, får en  

 udvalgspost mere, end gruppen ville have fået, hvis borgmesteren ikke  

 havde anmeldt sig som énmandsgruppe.
Lovforslaget giver på denne baggrund  

 kommunalbestyrelsen i kommuner, der har mellemformsstyre, mulighed for at  

 bestemme, at borgmesteren vælges ved samme forholdstalsvalg som  

 formændene for de stående udvalg.
Med forslaget  

 imødekommes et ønske fra Københavns  

 Borgerrepræsentation.
 Endvidere gives der med forslaget   efter ønske fra  

 kommunal side   mulighed for, at kommunalbestyrelsen kan bemyndige  

 økonomiudvalget til at træffe afgørelse om, hvilke  

 kurser, som et kommunalbestyrelsesmedlem deltager i, der giver medlemmet ret  

 til erstatning for tabt arbejdsfortjeneste og udgiftsgodtgørelse.
Desuden indeholder lovforslaget   ligeledes efter  

 ønske fra kommunal side   ændrede regler om, hvem der er  

 legitimeret til på kommunens vegne at underskrive dokumenter  

 vedrørende køb og salg af fast ejendom, optagelse af lån  

 og påtagelse af garantiforpligtelser.
Forslaget indebærer, at  

 magistratsmedlemmer og udvalgsformænd i kommuner med magistratsstyre  

 eller delt administrativ ledelse legitimeres til at underskrive sådanne  

 dokumenter.
Efter de gældende regler er alene borgmesteren og  

 viceborgmesteren legitimeret hertil.
Endelig gives der med forslaget   efter ønske fra  

 kommunal side   indenrigsministeren hjemmel til at dispensere fra reglerne om  

 indkaldelse af stedfortræder.
En kommunalbestyrelse vil således  

 med indenrigsministerens godkendelse kunne fastsætte regler i  

 styrelsesvedtægten, der øger adgangen til  

 stedfortræderindkaldelse i tilfælde, hvor et  

 kommunalbestyrelsesmedlem er forhindret i at varetage sine kommunale hverv.
 Herudover indeholder lovforslaget alene mindre, tekniske  

 ændringer.
 Med disse ord skal jeg anbefale lovforslaget til  

 Folketingets velvillige behandling.
