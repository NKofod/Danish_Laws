Nr LSF 209 Forslag til Lov om ændring af lov om arbejdsformidling og  

 arbejdsløshedsforsikring m.v. (Ændrede regler for selvstændige  

 erhvervsdrivende m.v.) Fremsat af arbejdsministeren (Henning Dyremose) den 15. februar 1989 Vedtaget ved tredjebehandling den 23. maj 1989 Lov nr. 364 af 07/06/1989 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, som ændret ved lov nr. 838 og  

 lov nr. 840 af 21. december 1988, foretages følgende ændringer:
 1. I § 41, stk. 1, nr. 3, litra d, indsættes efter  

 »erhvervsvirksomhed«: »i væsentligt omfang«.
 2. I § 41, stk. 1, nr. 3, indsættes efter litra d som nyt litra:
 »e) mere end midlertidigt og i væsentligt omfang deltager i udøvelse  

 af deres ægtefælles selvstændige erhvervsvirksomhed, eller«.
 Litra e bliver herefter litra f.
 3. Efter § 44 indsættes:
»Kapitel 8 a Kombinationsforsikring § 45. Direktøren for arbejdsløshedsforsikringen kan efter forhandling med  

 Landsarbejdsnævnet fastsætte regler om ret til fuldtidsforsikring for  

 personer, som samtidig er beskæftiget med både lønarbejde og mere end  

 midlertidig udøvelse af selvstændig virksomhed.« 4. I § 51, stk. 1, 1. pkt., indsættes efter  

 »arbejdsfortjeneste«: », jf. dog stk. 5«.
 5. I § 51 indsættes efter stk. 4 som nyt stykke:
» Stk. 5. Til et medlem, der er ledigt, jf. § 57, stk. 3,  

 efter at have udøvet selvstændig erhvervsvirksomhed i mindst 3 hele  

 regnskabsår, og som i samme tidsrum har været medlem af en anerkendt  

 arbejdsløshedskasse for selvstændige erhvervsdrivende, udbetales dagpenge med  

 et fast beløb, der udgør 2/3 af højeste dagpenge efter § 47. Hvis medlemmet  

 dokumenterer, at dagpenge beregnet efter stk. 1 udgør et højere beløb end  

 beløbet i 1. pkt., er medlemmet dog berettiget til dette højere beløb.  

 Direktøren for arbejdsløshedsforsikringen fastsætter nærmere regler  

 herom.« Stk. 5-7 bliver herefter stk. 6-8.
 6. I § 51, stk. 5, der bliver stk. 6, ændres »stk. 1, 2, 3  

 eller 4« til: »stk. 1, 2, 3, 4 eller 5«.
 7. I § 51, stk. 6, der bliver stk. 7, ændres »stk. 5«  

 til: »stk. 6«.
 8. I § 51, stk. 7, der bliver stk. 8, ændres »5« til:  

 »6«.
 9. I § 55, stk. 1, 1. pkt., ændres »eller i tilsvarende omfang  

 har udøvet selvstændig erhvervsvirksomhed« til: »eller i en  

 tilsvarende periode har udøvet selvstændig erhvervsvirksomhed i væsentligt  

 omfang«.
 10. I § 57 indsættes som stk. 7:
»Stk. 7. Direktøren for arbejdsløshedsforsikringen kan efter  

 forhandling med Landsarbejdsnævnet fastsætte regler om dagpenge til  

 selvstændige erhvervsdrivende, der er afskåret midlertidigt fra fortsat  

 virksomhedsudøvelse på grund af ekstraordinære begivenheder, der ikke skyldes  

 medlemmets forhold.« 11. I § 63, stk. 1, nr. 2, indsættes efter »arbejde,»:  

 »jf. dog stk. 2«, og efter stk. 1 indsættes som nyt stykke:
»Stk. 2. Bestemmelsen i stk. 1, nr. 2, finder ikke anvendelse ved  

 ophør af selvstændig erhvervsvirksomhed, jf. § 57, stk. 3. I disse tilfælde  

 udbetales dagpenge ikke for den første uge efter ophøret.« Stk. 2-5 bliver herefter stk. 3-6.
 12. I § 63, stk. 4, der bliver stk. 5, ændres »stk. 1-3«  

 til: »stk. 1, 3 og 4«.
 13. I § 63, stk. 5, der bliver stk. 6, ændres »stk. 1-4«  

 to gange til: »stk. 1, 3, 4 og 5«.
 14. I § 75 d, stk. 1, 1. pkt., tilføjes efter »§ 47«:  

 », eller udbetalt efter § 51, stk. 5«.
 15. I § 75 e, stk. 1, 1. pkt., tilføjes efter »§ 70«:  

 », eller udbetalt efter § 51, stk. 5«.
 16. I § 75 h indsættes efter stk. 3 som nyt stykke:
» Stk. 4. Feriedagpenge kan ikke udbetales til et medlem, der  

 er omfattet af § 57, stk. 7.« Stk. 4 bliver herefter stk. 5.
 17. I § 76, stk. 1, 2. pkt., ændres »8,4« til:  

 »9,3«.
 18. I § 86 indsættes som stk. 8 :
» Stk. 8. Stk. 1-7 finder tilsvarende anvendelse på  

 iværksætterydelse og uddannelsesydelse efter lov om arbejdstilbud, der er  

 udbetalt med urette.« 19. § 87, stk. 1, affattes således:
»Gør et medlem sig skyldig i svigagtigt forhold over for kassen, kan  

 direktøren for arbejdsløshedsforsikringen bestemme, at pågældende slettes som  

 medlem af kassen eller helt eller delvis udelukkes fra ret til dagpenge,  

 efterløn, uddannelsesydelse eller iværksætterydelse i et bestemt  

 tidsrum.« 20. § 87, stk. 2, 2. pkt., affattes således:
»Kassen skal stille udbetalingen af dagpenge, efterløn,  

 uddannelsesydelse eller iværksætterydelse til medlemmet i bero i  

 overensstemmelse med indstillingen.« 21. § 87, stk. 3, affattes således:
» Stk. 3. Gør et medlem sig skyldig i anden forseelse over for  

 kassen, kan dennes ledelse bestemme, at medlemmet udelukkes fra retten til  

 dagpenge, efterløn, uddannelsesydelse eller iværksætterydelse i et bestemt  

 tidsrum, som ikke kan overstige 1 år.« § 2 Loven træder i kraft den 1. juli 1989.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, som ændret ved lov nr. 838 og  

 lov nr. 840 af 21. december 1988, foretages følgende ændringer:
 1. I § 41, stk. 1, nr. 3, litra d, indsættes efter  

 »erhvervsvirksomhed«: »i væsentligt omfang«.
 2. I § 41, stk. 1, nr. 3, indsættes efter litra d som nyt litra:
 »e) mere end midlertidigt og i væsentligt omfang deltager i udøvelse  

 af deres ægtefælles selvstændige erhvervsvirksomhed, eller«.
 Litra e bliver herefter litra f.
 3. Efter § 44 indsættes:
»Kapitel 8 a Kombinationsforsikring § 45. Direktøren for arbejdsløshedsforsikringen kan efter forhandling med  

 Landsarbejdsnævnet fastsætte regler om ret til fuldtidsforsikring for  

 personer, som samtidigt er beskæftiget med både lønarbejde og mere end  

 midlertidig udøvelse af selvstændig virksomhed«.
 4. I § 51, stk. 1, 1. pkt., indsættes efter  

 »arbejdsfortjeneste«: », jf. dog stk. 5«.
 5. I § 51 indsættes efter stk. 4 som nyt stykke:
 » Stk. 5. Til et medlem, der er ledigt, jf. § 57, stk. 3,  

 efter at have udøvet selvstændig erhvervsvirksomhed i mindst 3 hele  

 regnskabsår, og som i samme tidsrum har været medlem af en anerkendt  

 arbejdsløshedskasse for selvstændige erhvervsdrivende, udbetales dagpenge med  

 et fast beløb, der udgør 2/3 af højeste dagpenge efter § 47. Hvis medlemmet  

 dokumenterer, at dagpenge, beregnet efter stk. 1, udgør et højere beløb end  

 beløbet i 1. pkt., er medlemmet dog berettiget til dette højere beløb.  

 Direktøren for arbejdsløshedsforsikringen fastsætter nærmere regler  

 herom«.
 Stk. 5-7 bliver herefter stk. 6-8.
 6. I § 51, stk. 5, der bliver stk. 6, ændres »stk. 1,  

 2, 3 eller 4« til: »stk. 1, 2, 3, 4 eller 5«.
 7. I § 51, stk. 6, der bliver stk. 7, ændres »stk.  

 5« til: »stk. 6«.
 8. I § 51, stk. 7, der bliver stk. 8, ændres »5«  

 til: »6«.
 9. I § 55, stk. 1, 1. pkt., ændres »eller i tilsvarende omfang  

 har udøvet selvstændig erhvervsvirksomhed« til: »eller i en  

 tilsvarende periode har udøvet selvstændig erhvervsvirksomhed i væsentligt  

 omfang«.
 10. I § 57 indsættes som stk. 7 :
 » Stk. 7. Direktøren for arbejdsløshedsforsikringen kan efter  

 forhandling med Landsarbejdsnævnet fastsætte regler om dagpenge til  

 selvstændige erhvervsdrivende, der er afskåret midlertidigt fra fortsat  

 virksomhedsudøvelse på grund af ekstraordinære begivenheder, der ikke skyldes  

 medlemmets forhold.«.
 11. I § 63 stk. 1, nr. 2, indsættes efter »arbejde,»:  

 »jf. dog stk. 2«, og efter stk. 1 indsættes som nyt stykke:
 »Stk. 2. Bestemmelsen i stk. 1, nr. 2, finder ikke anvendelse ved  

 ophør af selvstændig erhvervsvirksomhed, jf. § 57, stk. 3. I disse tilfælde  

 udbetales dagpenge ikke for den første uge efter ophøret.«.
 Stk. 2-5 bliver herefter stk. 3-6.
 12. I § 63, stk. 4, der bliver stk. 5, ændres »stk.  

 1-3« til: »stk. 1, 3 og 4«.
 13. I § 63, stk. 5, der bliver stk. 6, ændres »stk.  

 1-4« to gange til: »stk. 1, 3, 4 og 5«.
 14. I § 75 d, stk. 1, 1. pkt., tilføjes efter »§ 47«:  

 »,eller udbetalt efter § 51, stk. 5«.
 15. I § 75 e, stk. 1, 1. pkt., tilføjes efter »§ 70«:  

 »,eller udbetalt efter § 51, stk. 5«.
 16. I § 75 h indsættes efter stk. 3 som nyt stykke.:
 » Stk. 4. Feriedagpenge kan ikke udbetales til et medlem, der  

 er omfattet af § 57, stk. 7«.
 Stk. 4 bliver herefter stk. 5.
 17. I § 76, stk. 1, 2. pkt., ændres »8,4« til:  

 »9,3«.
 18. I § 86 indsættes som stk. 8 :
 » Stk. 8. Stk. 1-7 finder tilsvarende anvendelse på  

 iværksætterydelse og uddannelsesydelse efter lov om arbejdstilbud, der er  

 udbetalt med urette.«.
 19. § 87, stk. 1 affattes således:
 »Gør et medlem sig skyldig i svigagtigt forhold over for kassen, kan  

 direktøren for arbejdsløshedsforsikringen bestemme, at pågældende slettes som  

 medlem af kassen eller helt eller delvis udelukkes fra ret til dagpenge,  

 efterløn, uddannelsesydelse eller iværksætterydelse i et bestemt  

 tidsrum.«.
 20. § 87, stk. 2, 2. pkt. affattes således:
 »Kassen skal stille udbetalingen af dagpenge, efterløn,  

 uddannelsesydelse eller iværksætterydelse til medlemmet i bero i  

 overensstemmelse med indstillingen.«.
 21. § 87, stk. 3 affattes således:
 » Stk. 3. Gør et medlem sig skyldig i anden forseelse over for  

 kassen, kan dennes ledelse bestemmem, at medlemmet udelukkes fra retten til  

 dagpenge, efterløn, uddannelsesydelse eller iværksætterydelse i et bestemt  

 tidsrum, som ikke kan overstige 1 år.«.
§ 2 Loven træder i kraft den 1. juli 1989.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969-70, FF. sp. 3222, 3605  

 og 4473, tillæg A sp. 2369, tillæg B sp. 673, tillæg C sp. 321) er senest  

 bekendtgjort ved lovbekendtgørelse nr. 480 af 8. august 1988.
 Arbejdsministeren nedsatte i august 1987 et udvalg med deltagelse af  

 repræsentanter fra de to arbejdsløshedskasser for selvstændige, ASE og DANA,  

 Arbejdsløshedskassernes Samvirke og Arbejdsministeriet.
 Udvalget skulle foretage en nyvurdering af principperne i  

 arbejdsløshedsforsikringslovens regler for selvstændige og komme med forslag  

 til en model for arbejdsløshedsforsikring af og efterløn til selvstændige,  

 der i højere grad end den gældende ordning tager hensyn til selvstændiges  

 særlige forhold.
 Udvalget afsluttede sit arbejde i september 1988 med afgivelse af  

 betænkning nr. 1149.
Der var i udvalget enighed om, at forsikringsprincippet skal bevares med  

 klare og let administrerbare regler.
Udvalget peger på, at selvstændige ikke  

 har samme dokumentationsmuligheder som lønmodtagere, og at man derfor skal  

 passe på ikke at gå så vidt i sine dokumentationskrav, at det bliver ulige  

 sværere for selvstændige at opnå ret til samme ydelser som lønmodtagere.
 Lovforslaget bygger på følgende forslag fra betænkningen:
 1. Indførelse af en generel mindstesats for selvstændige.
 2. Ændring af reglerne om selvforskyldt ledighed for selvstændige.
 3. Dagpengeret under midlertidigt ophør af selvstændig virksomhed.
 4. Mulighed for kombinationsforsikring, hvis arbejdsindsatsen deles mellem  

 beskæftigelse som lønmodtager og selvstændig.
 5. Præcisering af at optagelse i en arbejdsløshedskasse for selvstændige  

 og beregning af arbejdskravet er betinget af, at der udøves selvstændig  

 virksomhed i væsentligt omfang.
 6. Lovfæstelse af den medarbejdende ægtefælles ret til forsikring som  

 selvstændig erhvervsdrivende.
Herudover vil en række forslag fra betænkningen blive gennemført  

 administrativt.
Det drejer sig bl.a. om en klarere afgrænsning af begrebet  

 »udøvelse af selvstændig erhvervsvirksomhed«, lettere adgang til  

 dagpenge og efterløn ved ophør med at arbejde i ægtefælles virksomhed og øget  

 incitament - gennem beregningsreglerne - for igangsættere til at påbegynde en  

 virksomhed og til at undlade at ophøre i utide.
 Udover forslagene vedrørende de selvstændige indeholder lovforslaget under  

 punkterne 18 til 21 nogle ændringer i §§ 86 og 87, hvorved det præciseres, at  

 bestemmelserne også omfatter uddannelsesydelse og iværksætterydelse.
Ad pkt. 1 Efter de gældende regler beregnes dagpenge og efterløn til selvstændige på  

 grundlag af arbejdsfortjenesten i de 2 bedste, hele regnskabsår, der er  

 afsluttet inden for de seneste 5 år.
Disse regler medfører, at en del selvstændige erhvervsdrivende får en  

 meget lav dagpengesats eller en sats på 0 kr.
Det kan dreje sig om  

 selvstændige, der har fortsat virksomheden trods et meget ringe afkast i  

 flere år, eller nyetablerede, der må lukke virksomheden efter nogle års  

 forløb med et lavt eller negativt beregningsgrundlag.
 Hertil kommer, at opgørelsen af beregningsgrundlaget og kravet om  

 revisorattestation ofte forsinker dagpengeberegningen, og i visse tilfælde  

 udelukker en beregning, hvis medlemmet ikke har råd til en revisor.
Det foreslås derfor, at der indføres en generel mindstesats for dagpenge  

 og efterløn til selvstændige, der har drevet selvstændig virksomhed i mindst  

 3 hele regnskabsår.
En sådan mindstesats anbefales også i Socialministeriets  

 betænkning nr. 1103 om de mindre selvstændige erhvervsdrivende og den sociale  

 lovgivning.
 Forslaget udelukker ikke et medlem fra at opnå en højere sats end den  

 generelle mindstesats.
Efter forslaget fastsættes mindstesatsen til 1554 kr. for en uge eller 259  

 kr. pr. dag.
Beløbet svarer til højeste dagpengebeløb for deltidsforsikrede.  

 Ved fastsættelsen af mindstesatsens størrelse er der taget hensyn til, at der  

 ikke kun skal være tale om et symbolsk beløb, og at satsen bør omfatte så  

 mange, at der herigennem opnås en mærkbar administrativ lettelse.
Der er  

 endvidere taget hensyn til, at satsen på den ene siden skal tilskynde  

 selvstændige, der i en periode ikke klarer sig så godt, til at fortsætte uden  

 fare for derved at få et lavt eller negativt beregningsgrundlag.
På den anden  

 side må satsen ikke være så høj, at dette i sig selv giver et incitament til  

 at ophøre i utide.
 Endelig er der taget hensyn til, at det på grund af vanskelighederne med  

 at opgøre selvstændiges arbejdstid er muligt at blive optaget i en kasse for  

 selvstændige som fuldtidsforsikret med en arbejdstid på f.eks. 30 timer.  

 Mindstesatsen bør derfor ikke overstige det højeste dagpengebeløb for  

 deltidsforsikrede.
En satsundersøgelse i august 1988 viser en gennemsnitlig dagpengesats på  

 ca. 347 kr. i ASE og ca. 338 kr. i DANA.
I dette gennemsnit indgår dog ikke  

 de medlemmer, der ikke får dagpenge i dag på grund af et negativt  

 beregningsgrundlag.
 Forslaget forventes at berøre ca. 15-20 pct. af de ledige selvstændige.
Ad pkt. 2 Spørgsmålet om selvforskyldt arbejdsophør for selvstændige kræver i dag en  

 egentlig efterprøvelse i de fleste sager.
 En undersøgelse i de to arbejdsløshedskasser for selvstændige viser, at  

 der gives 5 ugers karantæne til knap 20 pct. af de ledige selvstændige.
Ca. 50 pct. af karantænerne gives, fordi de oplyste personlige forhold som  

 begrundelse for ophøret ikke er anset for fyldestgørende.
Det drejer sig om  

 begrundelser vedrørende generationsskifte, arbejdsbyrden, for lang  

 arbejdsdag, ønske om anden beskæftigelse, overdragelse, alder og  

 uoverensstemmelser med medejer.
 Ca. 40 pct. af karantænerne gives, fordi en påberåbt økonomisk årsag til  

 ophøret ikke er anset for fyldestgørende.
 De resterende karantæner gives f.eks., fordi ophør på grund af miljøkrav  

 ikke anses for fyldestgørende.
 Der er særlige problemer ved vurderingen af skyldelementet i et  

 virksomhedsophør, og det har i praksis vist sig vanskeligt at administrere de  

 gældende regler.
På denne baggrund - og ud fra en regelforenklingsbetragtning - har  

 udvalget foreslået, at reglerne om selvforskyldt arbejdsophør ikke skal gælde  

 for selvstændige erhvervsdrivende.
Der indføres i stedet en generel ordning,  

 således at ingen selvstændige kan få udbetalt dagpenge i den første uge efter  

 et virksomhedsophør.
Forslaget vil give arbejdsløshedskasserne for  

 selvstændige en væsentlig administrativ lettelse.
Ad pkt. 3 Lønmodtagere kan under visse betingelser modtage dagpenge under  

 midlertidig ledighed, mens selvstændige ikke har samme mulighed, uanset om  

 samme forhold er årsag til den midlertidige ledighed.
En arbejdsgruppe under Arbejdsministeriet nåede i september 1987 frem til  

 forskellige modeller til at udbetale dagpenge til selvstændige, der  

 midlertidigt må indstille drift af virksomhed.
På denne baggrund blev der  

 fremsat et lovforslag om dagpenge til fiskeskippere, der midlertidigt er  

 afskåret fra at udøve selvstændig virksomhed på grund af ishindringer.  

 Forslaget indgik i L 49, der blev fremsat i oktober 1987, men bortfaldt som  

 følge af folketingsvalget i maj 1988.
 Visse grupper af selvstændige kan have et særligt behov for at kunne få  

 dagpenge under midlertidig ledighed, men en eventuel dagpengeudbetaling under  

 midlertidig ledighed må ikke få karakter af virksomhedsstøtte.
Nærmere regler vil blive fastsat af Direktoratet for  

 Arbejdsløshedsforsikringen og hensigten er, at der skal være meget snævre  

 muligheder for denne ydelse.
Dagpenge skal således først kunne udbetales  

 under midlertidigt ophør, når følgende kriterier er opfyldt:
 a) Den selvstændige er midlertidigt afskåret fra at udøve selvstændig  

 virksomhed.
 b) Dette skyldes, at virksomheden er udsat for ekstraordinære  

 begivenheder, der ikke kan tilregnes medlemmet.
 c) Medlemmets væsentligste indtægtsgrundlag er bortfaldet under det  

 midlertidige ophør.
 Det er en forudsætning, at den selvstændiges indtægtstab ikke dækkes fra  

 anden side f.eks. ved driftstabsforsikring.
 Der vil endvidere blive fastsat regler bl.a. om en ventetid på 1 uge, en  

 maksimal ydelsesperiode på 13 uger, faste dagpengesatser, svarende til  

 reglerne om feriedagpenge, således at der aldrig skal beregnes en sats i  

 disse tilfælde, kontrol med, at forsikringsbegivenheden er indtrådt og med  

 den midlertidige ledighedsperiode og dokumentationskrav til medlemmet.
 Reglen forventes primært at være relevant for mindre selvstændige  

 erhvervsdrivende inden for enkelte erhvervsgrupper som fiskere under perioder  

 med ishindringer og forretningsdrivende med driftsstop som følge af f.eks.  

 vejarbejde.
Ad pkt. 4 Det foreslås, at der indføres mulighed for en  

 »kombinationsforsikring« til medlemmer, der har baseret deres  

 indtægt på samtidigt lønarbejde og selvstændig virksomhed.
 De gældende regler er udformet til personer, der enten har lønarbejde  

 eller selvstændig virksomhed som deres eneste beskæftigelse og således, at  

 anden beskæftigelse begrænser medlemmets dagpengeret.
 Personer, der arbejder med både lønarbejde og selvstændig virksomhed, må i  

 dag vælge, om de vil søge optagelse i en lønmodtagerkasse eller i en kasse  

 for selvstændige.
 De kan kun forsikre sig mod tab af den ene del af deres samlede indtjening  

 i modsætning til en lønmodtager med 2 samtidige ansættelsesforhold, der kan  

 forsikre sig mod tabet af begge indtægter.
 Har medlemmet valgt at blive optaget i en lønmodtagerkasse, vil den  

 selvstændige virksomhed - på grund af rådighedsforpligtelsen - kunne  

 forhindre medlemmet i at få dagpenge under ledighed fra lønarbejdet.
 Har medlemmet valgt en arbejdsløshedskasse for selvstændige, vil der  

 aldrig kunne udbetales dagpenge under ledighed fra lønarbejdet.
Der er derfor behov for en mere fleksibel ordning, således at der bliver  

 mulighed for at forsikre sig i forhold til både lønarbejdet og den  

 selvstændige virksomhed.
Udvalget har i betænkningen arbejdet med en model,  

 som udvalget dog ikke fandt tilfredsstillende.
Udformningen af en kombinationsforsikring kræver derfor yderligere  

 undersøgelser af behov og konsekvenser.
Det er hensigten, at en arbejdsgruppe  

 skal arbejde videre med problemstillingen og komme med forslag til en let  

 administrerbar ordning.
Ad pkt. 5 Det foreslås, at der ved optagelse i en arbejdsløshedskasse for  

 selvstændige kræves, at der udøves selvstændig virksomhed i væsentligt  

 omfang.
Væsentlighedskriteriet skal sikre, at arbejdet med den selvstændige  

 virksomhed har et sådant omfang, at det kan sidestilles med en  

 hovedbeskæftigelse.
 Ved opgørelsen af arbejdskravet for selvstændige stilles der i dag ikke  

 krav til arbejdets omfang, men det er i praksis forudsat, at den selvstændige  

 virksomhed udøves i væsentligt omfang.
 Det foreslås, at væsentlighedskriteriet lovfæstes, så der fremover sker en  

 egentlig efterprøvelse af, om arbejdskravet er opfyldt, jf. herved det  

 anførte vedrørende optagelse i en arbejdsløshedskasse.
 Forslaget skal endvidere ses i sammenhæng med forslaget om indførelse af  

 en generel, mindste dagpengesats for selvstændige, jf. ad pkt. 1.
Ad pkt. 6 Et medlems deltagelse - som hovedbeskæftigelse - i driften af en  

 virksomhed, der helt eller delvis ejes/kontrolleres af medlemmets ægtefælle,  

 giver i dag ret til optagelse i en arbejdsløshedskasse for selvstændige.
På baggrund af en folketingsbeslutning fra maj 1987 om  

 individualprincippet i bl.a. sociallovgivningen, har udvalget drøftet  

 betydningen af en fuldstændig gennemførelse af individualprincippet.
Udvalget  

 konstaterede, at uændrede optagelseskriterier i lovens § 41 ved indførelse af  

 princippet vil medføre, at den medarbejdende ægtefælle får - status som selvstændig erhvervsdrivende i tilfælde, hvor pågældende er  

 medejer af virksomheden, f.eks. gennem interessentskabskontrakt, eller - status som lønmodtager i tilfælde, hvor pågældende er ansat i  

 ægtefællens virksomhed på sædvanlige lønmodtagervilkår.
 Hvis den medarbejdende ægtefælle hverken er medejer af eller ansat i  

 virksomheden, vil der ikke være hjemmel til optagelse i en  

 arbejdsløshedskasse.
 Status som lønmodtager vil indebære fordele for medlemmet i form af  

 mulighed for supplerende dagpenge og for feriedagpenge, lempeligere  

 betingelser for at blive anset for ledig, og bedre mulighed for at undgå  

 karantæne ved selvforskyldt arbejdsophør, samt et bedre beregningsgrundlag.
 Samtidig kan lønmodtagerstatus dog betyde en forringelse i relation til  

 arbejdsløshedsforsikringslovens § 55 om opfyldelse af arbejdskravet, da der  

 kun vil kunne medregnes det faktiske timetal.
 Medlemmets status som selvstændig vil ved en total gennemførelse af  

 individualprincippet bl.a. medføre, at overdragelse af den selvstændige  

 virksomhed til ægtefællen må accepteres som ophørsårsag.
 Indførelse af individualprincippet vil medføre, at en del medarbejdende  

 ægtefæller må forlade forsikringen, og at der for de tilbageblevne vil blive  

 tale om øgede udgifter til arbejdsløshedsforsikringssystemet.
Forslaget i § 1, nr. 2 er udarbejdet under hensyntagen både til  

 individualtanken og behovet for modifikationer.
Hovedreglen bliver således,  

 at den medarbejdende ægtefælle får status som selvstændig erhvervsdrivende,  

 men at der bliver mulighed for i et vist omfang at få status som lønmodtager.
 Derimod vil individualprincippet blive gennemført for samlevere.
 Ændringer, der gennemføres administrativt:
 En række af forslagene i betænkningen gennemføres administrativt.
 1. Der vil i en bekendtgørelse om optagelse af selvstændige blive  

 opstillet mere klare kriterier for, hvornår der foreligger udøvelse af  

 selvstændig virksomhed i arbejdsløshedsforsikringslovens forstand.
 2. Der vil blive fastsat regler om, hvornår en lønmodtager eller ledig,  

 der etablerer selvstændig virksomhed, skal anses for påbegyndt med udøvelse  

 af virksomheden.
 3. Mulighederne for dagpengeret og overgang til efterløn ved ophør med at  

 arbejde i ægtefælles virksomhed vil blive lempet i tilfælde, hvor ophøret  

 skyldes samlivsophævelse, eller hvor der er blevet ansat anden arbejdskraft  

 til erstatning for den udtrædende ægtefælle.
 Endvidere vil det i begrænset omfang blive muligt at få dagpenge, når  

 ægtefællens udtræden er begrundet med, at indtægten fra virksomheden er  

 faldende og ikke kan dække to beskedne arbejdsindtægter.
4. Efter de gældende regler skal beregningen af dagpenge og efterløn for  

 selvstændige som udgangspunkt ske på grundlag af tidligere lønarbejde eller  

 tidligere selvstændig virksomhed i tilfælde, hvor medlemmet forud for  

 ledigheden ikke har drevet selvstændig virksomhed i mindst 2 hele  

 regnskabsår.
Denne regel har givet nyetablerede et incitament til at ophøre i  

 god tid, dvs. inden udløbet af det 2. regnskabsår i tilfælde, hvor det er  

 usikkert, om virksomheden vil kunne give et rimeligt afkast.
 I tilslutning til forslagets nr. 5 om indførelse af en mindstesats, når  

 der har været drevet virksomhed i mindst 3 regnskabsår, vil ovennævnte regel  

 blive ændret, således at beregningen som udgangspunkt skal ske på grundlag af  

 tidligere lønarbejde eller tidligere selvstændig virksomhed, hvis den ophørte  

 virksomhed ikke har været drevet i mindst 3 hele regnskabsår.
 5. Der vil blive fastsat regler om, at lønindtægter vil kunne medregnes i  

 beregnignsgrundlaget for selvstændige, når det er åbenbart, at medlemmets  

 selvstændige virksomhed har været en væsentlig forudsætning for overtagelsen  

 af lønarbejdet, eller når driften af virksomheden er muliggjort af, at  

 medlemmet har påtaget sig lønarbejde.
 I forhold til hidtidig praksis vil der være tale om en meget begrænset  

 forbedring.
 De administrative ændringer vil forinden blive forhandlet med  

 arbejdsmarkedets parter i Landsarbejdsnævnet.
Administrative og økonomiske konsekvenser Forslagene betyder en forenkling af regelsættet og dermed en administrativ  

 lettelse først og fremmest for arbejdsløshedskasserne, idet der vil ske et  

 fald i antallet af sager, som kræver en omfattende sagsbehandling.
Forslagets regelændringer skønnes sammen med de adminsitrative ændringer  

 at medføre en merudgift på ca. 50 mill. kr., hvoraf ca. halvdelen skyldes den  

 generelle mindstesats for dagpenge og efterløn. Ændringerne finansieres  

 gennem en forhøjelse af bidraget for medlemmer af arbejdsløshedskasserne for  

 selvstændige erhvervsdrivende.
Forslaget i pkt. 2 om en ændring af reglerne  

 om selvforskyldt arbejdsophør (karantæne) skønnes i sin helhed at være  

 udgiftsneutralt.
Bemærkninger til lovforslagets enkelte bestemmelser Til § 1 Til nr. 1 Dokumentation for, at der udøves selvstændig virksomhed i væsentligt  

 omfang, kan f.eks. ske ved oplysninger om virksomhedens art og størrelse,  

 eller ved kopi af tilmelding til offentlige registre som selvstændig  

 erhvervsdrivende, herunder skattemæssig registrering som medarbejdende  

 ægtefælle, indberetninger til toldvæsenet eller lønudbetalinger til ansatte.  

 Der kan således blive tale om, at dokumentation først kan fremskaffes  

 efterfølgende.
 Der henvises til de almindelige bemærkninger, ad pkt. 5.
Til nr. 2 Forslaget fastslår den medarbejdende ægtefælles ret til optagelse i en  

 arbejdsløshedskasse for selvstændige på lige fod med indehaveren.
 Det forhold, at virksomheden drives i kompagniskab med andre, således at  

 den medindehavende ægtefælle ikke er enerådende med hensyn til drift,  

 administration mv. medfører ikke i sig selv, at den optagelsessøgendes  

 forhold kan bedømmes, som om ægtefællen ikke er selvstændig erhvervsdrivende.  

 Dette beror på en konkret vurdering.
 Hvis den optagelsessøgende skattemæssigt er registreret som  

 »medarbejdende ægtefælle«, kan pågældende som udgangspunkt også  

 anses for selvstændig erhvervsdrivende i relation til  

 arbejdsløshedsforsikringsloven.
Der er ved bestemmelsens affattelse åbnet mulighed for, at en ægtefælle  

 til indehaveren af en større virksomhed kan bevare sit medlemskab af en  

 arbejdsløshedskasse for lønmodtagere, hvis medlemmet i øvrigt er ansat på  

 sædvanlige lønmodtagervilkår i en underordnet stilling i virksomheden.  

 Tilsvarende gør sig gældende for den lønmodtager, som under ansættelsen  

 indgår ægteskab med virksomhedens indehaver og derefter i øvrigt fortsætter  

 sit lønarbejde på uændrede vilkår.
Der vil blive fastsat nærmere regler herom  

 i en optagelsesbekendtgørelse for selvstændige erhvervsdrivende.
 Der henvises i øvrigt til de almindelige bemærkninger, ad pkt. 6.
Til nr. 3 Forslaget bemyndiger direktøren for arbejdsløshedsforsikringen til efter  

 forhandling med Landsarbejdsnævnet at fastsætte nærmere regler om ret til  

 medlemskab som fuldtidsforsikret og om ret til og beregning af dagpenge for  

 personer, der sideløbende har lønarbejde og selvstændig virksomhed.
 Kombinationsforsikringen forudsætter et tværgående regelsæt, der - af  

 hensyn til persongruppens bevægelighed fra en forsikringskategori til en  

 anden - skal forene de gældende regler for lønmodtagere og for selvstændige,  

 der på væsentlige punkter adskiller sig fra hinanden.
 Forsikringens karakter nødvendiggør derfor et særskilt regelsæt.
 Der henvises i øvrigt til de almindelige bemærknigner, ad pkt. 4.
Til nr. 4 Ændringen, der er redaktionel, er en følge af forslaget under nr. 5.
Til nr. 5 Det foreslås, at der indføres en generel mindstesats på 259 kr. pr. dag  

 for medlemmer, der ophører efter at have udøvet selvstændig virksomhed i  

 mindst 3 hele regnskabsår, der skal være sammenhængende.
Det er endvidere en betingelse, at medlemmet har været forsikret som  

 selvstændig erhvervsdrivende i de seneste 3 hele regnskabsår umiddelbart  

 forud for ledigheden, og at der fremlægges dokumentation for, at der har  

 været tale om væsentlig udøvelse af selvstændig erhvervsvirksomhed, jf.  

 forslaget under nr. 9. Herved sikres, at der ikke udbetales en ydelse, som  

 virksomheden aldrig har kunnet danne basis for.
Satsen udbetales, så snart  

 ophørsbetingelserne er dokumenteret.
Hvis medlemmet fremlægger et opgørelsesskema vedrørende indtjeningen af  

 den selvstændige virksomhed, foretages der en beregning efter de gældende  

 regler.
Giver denne en højere sats, ændres satsen med tilbagevirkende kraft.  

 Der vil administrativt blive fastsat en frist på 6 måneder, hvor medlemmet  

 fortsat har mulighed for at dokumentere sin ret til en højere sats end  

 mindstesatsen.
 Der henvises i øvrigt til de almindelige bemærkninger, ad pkt. 1.
Til nr. 6-8 Ændringerne, der er redaktionelle, er en følge af forslaget under nr. 5.
Til nr. 9 Der henvises til de almindelige bemærkninger, ad pkt. 5.
Til nr. 10 Der henvises til de almindelige bemærkninger, ad pkt. 3.
Til nr. 11 Forslaget medfører, at selvstændige erhvervsdrivende aldrig får 5 ugers  

 karantæne på grund af selvforskyldt ledighed, uanset årsagen til  

 virksomhedsophøret.
Der kan til gengæld ikke udbetales dagpenge for den  

 første uge efter virksomhedsophøret.
Ordningen er generel og obligatorisk.
 Der henvises i øvrigt til de almindelige bemærkninger, ad pkt. 2.
Til nr. 12 og nr. 13 Ændringerne er redaktionelle.
Til nr. 14 og nr. 15 Forslagene er en konsekvens af forslaget under nr. 5.
Til nr. 16 Bestemmelsen medfører, at der ikke vil kunne udbetales feriedagpenge til  

 selvstændige erhvervsdrivende, der er midlertidigt ledige, jf. forslaget  

 under nr. 10.
 I modsat fald vil der opstå problemer i tilfælde, hvor årsagen til den  

 midlertidige ledighed, f.eks. ishindringer for en fiskeskipper, ophører under  

 medlemmets ferie, hvorefter medlemmet ikke længere ville opfylde betingelsen  

 i § 75 h, stk. 1, om at være ledig.
Til nr. 17 Ændringen indebærer, at det årlige bidrag for medlemmer af  

 arbejdsløshedskasserne for selvstændige erhvervsdrivende forhøjes med 350  

 kr., dvs. fra 3.268 kr. til 3.618 kr.
Til nr. 18-21 I §§ 86 og 87 er der fastsat bestemmelser om konsekvenserne af, at et  

 medlem forser sig mod arbejdsløshedskassen, og som følge deraf får udbetalt  

 arbejdsløshedsdagpenge eller efterløn med urette, samt om konsekvenserne af,  

 at et medlem gør sig skyldig i svigagtigt forhold over for kassen.
Bestemmelserne bør omfatte alle forseelser mod kassen uanset ydelsens art,  

 dvs. såvel forseelser der vedrører dagpenge og efterløn, som forseelser der  

 vedrører uddannelsesydelse og iværksætterydelse.
Da der er opstået tvivl om,  

 hvorvidt bestemmelserne omfatter uddannelsesydelse og iværksætterydelse,  

 foreslås en tydeliggørelse heraf.
§ 2 Det foreslås, at loven træder i kraft den 1. juli 1989.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 480 af 8. august 1988, som ændret ved lov nr. 838 og  

 lov nr. 840 af 21. december 1988, foretages følgende ændringer:
 1. I § 41, stk. 1, nr. 3, litra d, indsættes efter  

 »erhvervsvirksomhed«: »i væsentligt omfang«.
§ 41. - - - - d) mere end midlertidigt udøver selvstændig erhvervsvirksomhed, eller 2. I § 41, stk. 1, nr. 3, indsættes efter litra d som nyt litra:
 »e) mere end midlertidigt og i væsentligt omfang deltager i udøvelse  

 af deres ægtefælles selvstændige erhvervsvirksomhed, eller«.
 Litra e bliver herefter litra f.
§ 41. - - - - e) aftjener værnepligt.
 3. Efter § 44 indsættes:
»Kapitel 8 a Kombinationsforsikring § 45. Direktøren for arbejdsløshedsforsikringen kan efter forhandling med  

 Landsarbejdsnævnet fastsætte regler om ret til fuldtidsforsikring for  

 personer, som samtidigt er beskæftiget med både lønarbejde og mere end  

 midlertidig udøvelse af selvstændig virksomhed.«.
 4. I § 51, stk. 1, 1. pkt., indsættes efter  

 »arbejdsfortjeneste«: »,jf. dog stk. 5«.
§ 51. Dagpenge kan til det enkelte medlem højst udbetales med et beløb,  

 der udgør 90 pct. af medlemmets hidtidige arbejdsfortjeneste.  

 Arbejdsfortjenesten har dog ingen betydning for dagpengenes størrelse, hvis  

 arbejdet, hvorfra fortjenesten hidrører, afsluttes mindre end 1 år efter  

 afslutningen af et tidligere arbejde, der har ligget til grund for en  

 dagpengeberegning.
Ved ændring i dagpengenes højeste beløb, jf. § 47,  

 reguleres den hidtidige arbejdsfortjeneste for det enkelte medlem med en  

 procentsats svarende til ændringen.
Der sker dog ingen regulering af  

 arbejdsfortjenesten, hvis den hidrører fra et arbejde, der er afsluttet  

 mindre end 1 år før en regulering.
De regulerede dagpenge kan ikke overstige  

 det højeste dagpengebeløb.
Direktøren for arbejdsløshedsforsikringen  

 fastsætter regler for fremgangsmåden ved beregningen af arbejdsfortjenesten.
 5. I § 51 indsættes efter stk. 4 som nyt stykke:
»Stk. 5. Til et medlem, der er ledigt, jf. § 57, stk. 3, efter at  

 have udøvet selvstændig erhvervsvirksomhed i mindst 3 hele regnskabsår, og  

 som i samme tidsrum har været medlem af en anerkendt arbejdsløshedskasse for  

 selvstændige erhvervsdrivende, udbetales dagpenge med et fast beløb, der  

 udgør 2/3 af højeste dagpenge efter § 47. Hvis medlemmet dokumenterer, at  

 dagpenge, beregnet efter stk. 1, udgør et højere beløb end beløbet i 1. pkt,  

 er medlemmet dog berettiget til dette højere beløb.
Direktøren for  

 arbejdsløshedsforsikringen fastsætter nærmere regler herom«.
 Stk. 5-7 bliver herefter stk. 6-8.
§ 51. - - - - Stk. 5. Modtager et medlem i anledning af ledighed ydelser, som ikke er  

 omfattet af denne lov, skal dagpengene nedsættes, således at den samlede  

 daglige pengehjælp, medlemmet modtager, ikke overstiger det beløb, der kan  

 udbetales efter stk. 1, 2, 3 eller 4.
 Stk. 6. Et medlem, der ved optagelsen har eller senere erhverver ret til  

 ydelser af den art, som er nævnt i stk. 5, skal straks underrette kassens  

 ledelse herom.
 Stk. 7. Dagpenge efter stk. 1-5 afrundes til nærmeste hele kronebeløb.
 6. I § 51, stk. 5, der bliver stk. 6, ændres »stk. 1,  

 2, 3 eller 4« til: »stk. 1, 2, 3, 4 eller 5«.
§ 51. - - - - Stk. 5. Modtager et medlem i anledning af ledighed ydelse, som ikke er  

 omfattet af denne lov, skal dagpengene nedsættes, således at den samlede  

 daglige pengehjælp, medlemmet modtager, ikke overstiger det beløb, der kan  

 udbetales efter stk. 1, 2, 3 eller 4.
 7. I § 51, stk. 6, der bliver stk. 7, ændres'stk. 5' til:  

 »stk. 6«.
§ 51. - - - - Stk. 6. Et medlem, der ved optagelsen har eller senere erhverver ret til  

 ydelser af den art, som er nævnt i stk. 5, skal straks underrette kassens  

 ledelse herom.
 8. I § 51, stk. 7, der bliver stk. 8, ændres »stk.  

 5« til: »6«.
§ 51. - - - - Stk. 7. Dagpenge efter stk. 1-5 afrundes til nærmeste hele kronebeløb.
 9. I § 55, stk. 1, 1. pkt., ændres »eller i tilsvarende omfang  

 har udøvet selvstændig erhvervsvirksomhed« til: »eller i en  

 tilsvarende periode har udøvet selvstændig erhvervsvirksomhed i væsentligt  

 omfang«.
§ 55. Ret til dagpenge er betinget af, at medlemmet forud for hver  

 udbetaling af dagpenge har haft arbejde som lønmodtager i en tid, som  

 sammenlagt svarer til arbejde i fagets fulde, sædvanlige arbejdstid i mindst  

 26 uger inden for de sidste 3 år eller i tilsvarende omfang har udøvet  

 selvstændig erhvervsvirksomhed uden samtidig at modtage iværksætteydelse  

 efter lov om arbejdstilbud til ledige.
Kun arbejde i medlemsperioder  

 medregnes.
 10. I § 57 indsættes som stk. 7 :
 »Stk. 7. Direktøren for arbejdsløshedsforsikringen kan efter  

 forhandling med Landsarbejdsnævnet fatsætte regler om retten til og  

 beregningen af dagpenge til selvstændige erhvervsdrivende, der er afskåret  

 midlertidigt fra fortsat virksomhedsudeøvelse på grund af ekstraordinære  

 begivenheder, der ikke skyldes medlemmets forhold.«.
 11. I § 63, stk. 1, nr. 2, indsættes efter »arbejde,»:  

 »jf. dog stk. 2«, og efter stk. 1 indsættes som nyt stykke:
 »Stk. 2. Bestemmelsen i stk. 1, nr. 2, finder ikke anvendelse ved  

 ophør af selvstændig erhvervsvirksomhed, jr. § 57, stk. 3. I disse tilfælde  

 udbetales dagpenge ikke for den første uge efter ophøret«.
 Stk. 2-5 bliver herefter stk. 3-6.
§ 63. Dagpenge må ikke udbeales til et medlem, hvis ledighed skyldes, 1) at medlemmet uden fyldestgørende grund afviser at tage et passende  

 arbejde, der anvises af arbejdsformidlingen, eller at arbejdsformidlingen  

 flere gange forgæves har forsøgt af formidle et passende arbejde ved at  

 henvise medlemmet til samtale med en arbejdsgiver, og medlemmet ikke har haft  

 fyldestgørende grund til afslag eller udeblivelse, 2) at medlemmet uden fyldestgørende grund ophører med sit arbejde, eller 3) at medlemmet afskediges af en grund, der væsentligst kan tilregnes  

 medlemmet.
Stk. 2. Et medlem kan ikke afvise at tage et arbejde, som ligger uden for  

 den pågældendes fagområde, når medlemmet har forudsætninger for at udføre  

 arbejdet.
Det gælder dog ikke, når medlemmet har bevaret en sådan tilknytning  

 til sit hidtidige fagområde, at det vil være rimeligt at tage hensyn til, at  

 denne tilknytning bevares.
 Stk. 3. Fra det tidspunkt, hvor arbejdsløshedskassen har indberettet et  

 medlem til et arbejdstilbud efter lov om arbejdstilbud til ledige, må  

 dagpenge ikke udbetales, hvis medlemmet uden fyldestgørende grund afviser at  

 tage et rimeligt arbejde, der anvises af arbejdsformidlingen, elle hvis  

 arbejdsformidlingen flere gange forgæves har forsøgt at formidle et rimeligt  

 arbejde ved at henvise medlemmet til samtale med en arbejdsgiver, og  

 medlemmet ikke har haft fyldestgørende grund til afslag eller udeblivelse.
 Stk. 4. For et medlem af en arbejdsløshedskasse, som har ret til at  

 formidle arbejde, jf. kapitel 6, finder reglerne i stk. 1-3 tilsvarende  

 anvendelse, når kassen formidler medlemmet arbejde.
 Stk. 5. Direktøren for Arbejdsløshedsforsikringen fastsætte efter  

 forhandling med Landsarbejdsnævnet nærmere regler for anvendelse af  

 bestemmelserne i stk. 1-4 samt om de dagpengemæssige konsekvenser over for  

 medlemmerne som følge af stk. 1-4.
 12. I § 63, stk. 4, der bliver stk. 5, ændres »stk.  

 1-3« til: »stk. 1, 3 og 4«.
§ 63. - - - - Stk. 4. For et medlem af en arbejdsløshedskasse, som har ret til at  

 formidle arbejde, jf. kapitel 6, finder reglerne i stk. 1-3 tilsvarende  

 anvendelse, når kassen formidler medlemmet arbejde.
 13. I § 63, stk. 5, der bliver stk. 6, ændres »stk.  

 1-4« to gange til: »stk. 1, 3, 4 og 5«.
§ 63. - - - - Stk. 5. Direktøren for Arbejdsløshedsforsikringen fastsætter efter  

 forhandling med Landsarbejdsnævnet nærmere regler for anvendelse af  

 bestemmelserne i stk. 1-4 samt om de dagpengemæssige konsekvenser over for  

 medlemmerne som følge af stk. 1-4.
 14. I § 75 d, stk. 1, 1. pkt., tilføjes efter »§ 47«:  

 »,eller udbetalt efter § 51, stk. 5«.
§ 75 d.
Til medlemmer, der inden for de sidste 10 år sammenlagt har været  

 fuldtidsforsikret i mindst 5 år, deraf mindst 26 uger umiddelbart før  

 overgangen til efterløn, ydes efterløn med et beløb, der svarer til  

 medlemmets dagpenge beregnet efter § 51, stk. 1, jf. § 47. Direktøren for  

 arbejdsløshedsforsikringen fastsætter regler om fremgangsmåden ved beregning  

 af arbejdsfortjenesten.
 15. I § 75 e, stk. 1, 1. pkt., tilføjes efter »§ 70«:
 », eller udbetalt efter § 51, stk. 5«.
§ 75 e.
Til deltidsforsikrede medlemmer og til fuldtidsforsikrede  

 medlemmer, der ikke opfylder betingelserne i § 75 d, stk. 1, ydes efterløn  

 med et beløb, der svarer til medlemmets dagpenge beregnet efter § 51, stk. 1,  

 jf. § 70. Direktøren for arbejdsløshedsforsikringen fastsætter regler om  

 fremgangsmåden ved beregning af arbejdsfortjenesten.
 16. I § 75 h indsættes efter stk. 3 som nyt stykke.:
 »Stk. 4. Feriedagpenge kan ikke udbetales til et medlem, der er  

 omfattet af § 57, stk. 7«.
 Stk. 4 bliver herefter stk. 5.
§ 75 h. - - - - Stk. 3. Et medlem, der får ret til dagpenge efter § 54 i perioden fra 1.  

 januar til ferieårets begyndelse, har ikke ret til feriedagpenge i det  

 ferieår, hvor dagpengeretten opnås.
 Stk. 4. Nærmere regler om feriedagpenge, herunder om beregning af  

 feriedagpengene og lediges underretning til arbejdsformidlingen om  

 tidspunktet for feriens afholdelsm fastsættes af direktøren for  

 arbejdsløshedsforsikringen efter forhandling med landsarbejdsnævnet.
 17. I § 76, stk. 1, 2. pkt., ændres »8,4 » til: »9,3  

 ».
§ 76. - - - - Kassen indbetaler for hvert medlem, bortset fra medlemmer, der ikke kan  

 pålægges bidrag efter stk. 6 og 7, et beløb til staten, der på årsbasis  

 svarer til 8 gange dagpengenes størrelse pr. 1. juli det foregående år, hvis  

 dette er en mandag, og ellers dagpengenes størrelse den mandag der ligger  

 nærmest den 1. juli, jf. § 46, stk. 2. For medlemmer af en  

 arbejdsløshedskasse for selvstændigt erhvervsdrivende indbetaler kassen dog  

 et beløb til staten, der på årsbasis svarer til 8, 4 gange dagpengenes  

 størrelse pr. 1. juli, hvis dette er en mandag, og ellers dagpengenes  

 størrelse den mandag, der ligger nærmest den 1. juli.
For efterlønsmodtagere  

 indbetales kun halvdelen af det beløb, som er fastsat i medfør af 1. pkt.
 18. I § 86 indsættes som stk. 8 :
 »Stk. 8. Stk. 1-7 finder tilsvarende anvendelse på iværksætterydelse  

 og uddannelsesydelse efter lov om arbejdstilbud, der er udbetalt med  

 urette.«.
 Kapitel 13.
Forseelser mod kassen § 86. Har et medlem givet kassen urigtige oplysninger eller fortiet  

 omstændigheder, der er af betydning for retten til dagpenge eller efterløn,  

 eller i øvrigt mod bedre vidende uberettiget modtaget dagpenge eller  

 efterløn, skal dagpenge- eller efterlønsbeløbet, som er modtaget med urette,  

 tilbagebetales af medlemmet.
Stk. 2. Tilbagebetaling af beløb efter stk. 1 kan ske ved hel eller delvis  

 modregning i den løbende udbetaling af dagpenge eller efterløn samt i andre  

 krav, medlemmet har mod kassen.
Modregning kan også ske, efter at medlemmet  

 har skiftet arbejdsløshedskasse.
 Stk. 3. Er dagpenge- eller efterlønsbeløb, som skal tilbagebetales efter  

 stk. 1 og 2, ikke tilbagebetalt inden en frist, som kassen har fastsat, kan  

 direktøren for arbejdsløshedsforsikringen bestemme, at pågældende slettes som  

 medlem af kassen.
Stk. 4. I tilfælde, hvor der er udbetalt dagpenge eller efterløn med  

 urette, har kassen ikke krav på refusion fra statskassen, og udbetalte  

 refusionsbeløb skal tilbagebetales, medmindre den fejlagtige udbetaling  

 skyldes medlemmets svigagtige forhold.
Kassen kan bestemme, at dagpenge-  

 eller efterlønsbeløb, som kassen herefter ikke får refunderet, endeligt skal  

 afholdes af vedkommende tillidsmand eller afdeling af kasssen, såfremt den  

 fejlagtige udbetaling kan tilregnes tillidsmanden eller afdelingen.
Stk. 5. Direktøren for arbejdsløshedsforsikringen kan fastsætte regler om  

 administrationen af stk 4, 1. pkt.
Direktøren for arbejdsløshedsforsikringen  

 kan herunder bestemme, at kassen skal have krav på refusion i ganske særlige  

 situationer, selv om fejludbetalingen ikke skyldes medlemmets svigagtige  

 forhold.
 Stk. 6. Direktøren for arbejdsløshedsforsikringen kan fastsætte nærmere  

 regler om kassernes inddrivelse af dagpenge- eller efterlønsbeløb, som skal  

 tilbagebetales efter stk. 1, herunder om at kassen ikke har krav på refusion  

 fra statskassen, og at udbetalte refusionsbeløb skal tilbagebetales, hvis  

 disse regler ikke overholdes.
Stk. 7. Beløb, som skal tilbagebetales efter stk. 1, kan inddrives ved  

 indeholdelse i løn m.v. hos den pågældende efter reglerne for inddrivelse af  

 personlige skatter i kildeskatteloven.
Direktøren for  

 Arbejdsløshedsforsikringen kan fastsætte nærmere regler om fremgangsmåden i  

 forbindelse med lønindeholdelsen, herunder straf af bøde for overtrædelse af  

 bestemmelserne i reglerne.
 19. § 87, stk. 1 affattes således:
 »Gør et medlem sig skyldig i svigagtigt forhold over for kassen, kan  

 direktøren for arbejdsløshedsforsikringen bestemme, at pågældende slettes som  

 medlem af kassen eller helt eller delvis udelukkes fra ret til dagpenge,  

 efterløn,uddannelsesydelse eller iværksætterydelse i et bestemt  

 tidsrum.«.
 § 87. Gør et medlem sig skyldig i svigagtigt forhold over for kassen, kan  

 direktøren for arbejdsløshedsforsikringen bestemnme, at pågældende slettes  

 som medlem af kassen, eller at han helt eller delvis udelukkes fra ret til  

 dagpenge eller efterløn i et bestemt tidsrum.
 20. § 87, stk. 2, 2. pkt. affattes således:
 »Kassen skal stille udbetalingen af dagpende, efterløn,  

 uddannelsesydelse eller iværksætterydelse til medlemmet i bero i  

 overensstemmelse med indstillingen«.
§ 87. - - - - Stk. 2. Finder kassen, at et medlem har gjort sig skyldig i svigagtigt  

 forhold, skal kassen forelægge sagen for direktøren for  

 arbejdsløshedsforsikringn med indstilling om, hvilken afgørelse de skal  

 træffes efter stk. 1. Kassen skal stille udbetalingen af dagpenge eller  

 efterløn til medlemmet i bero i overensstemmelse med indstillingen.
 21. § 87, stk. 3 affattes således:
»Stk. 3. Gør et medlem sig skyldig i anden forseelse over for kassen,  

 kan dennes ledelse bestemme, at medlemmet udelukkes fra retten til dagpenge,  

 efterløn, uddannelsesydelse eller iværksætterydelse i et bestemt tidsrum, som  

 ikke kan overstige 1 år.« § 87. - - - - Stk. 3. Gør et medlem sig skyldig i anden forseelse over for kassen, kan  

 dennes ledelse bestemme, at medlemmet udelukkes fra ret til dagpenge eller  

 efterløn i et bestemt tidsrum, som ikke kan overstige 1 år.
