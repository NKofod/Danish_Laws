Indledning 1. Regler om anciennitet er regler om  

tjenestealderens betydning i forskellige sammenhænge.
I dette kapitel  

 gennemgås tjenestealderens betydning i lønmæssig sammenhæng  

 (lønanciennitet). Endvidere gennemgås i kapitlet  jubilæumsgratiale ,  

 herunder jubilæumsanciennitet, pkt. 46-51.
2. Redegørelsen for lønanciennitet er opdelt i regler  

 for tjenestemænd i staten og regler for overenskomstansatte.
Reglerne om  

 tjenestemænd gælder tilsvarende for ansatte på  tjenestemandslignende  

 vilkår, herunder i forbindelse med overgang mellem ansættelse på  

 tjenestemandslignende vilkår og tjenestemandsansættelse.
Lønanciennitet for tjenestemænd Regelgrundlag 3. Regler om lønanciennitet for tjenestemænd i staten  

 er fastsat i  lønanciennitetscirkulæret.
Herudover er der i medfør af  

 TL § 58, stk. 4, fastsat en række regler om medregning af  

 tjenestefrihedsperioder i lønancienniteten, ligesom der i forbindelse med  

 omklassificeringsaftaler og lign. kan være fastsat regler, der indebærer  

 fravigelse af de generelt gældende lønanciennitetsregler.  

 Lønanciennitetscirkulæret gælder ikke for personer, der ansættes i  

 lærerstillinger i staten.
Lønsystemet 4. Lønanciennitetscirkulæret bygger på det  

lønsystem, der gælder for tjenestemænd .
 Dette system består af 40 lønrammer , og disse lønrammer omfatter i  

 alt 53  skalatrin .
En lønramme består af et for lønrammen nærmere angivet antal løntrin -  

 dvs. 1., 2., 3. osv.
Til hvert løntrin i lønrammen svarer et af de ovennævnte  

 skalatrin.
 Som eksempel kan nævnes lønramme 20, der har et 1., 2., 3. og 4. løntrin,  

 svarende til skalatrin 25, 27, 29 og 31.
De fleste lønrammer overlapper hinanden, idet de har et eller flere fælles  

 skalatrin.
F.eks. svarer 2., 3. og 4. løntrin i lønramme 8 til 1., 2. og 3.  

 løntrin i lønramme 9.
Til og med lønramme 32 består lønrammerne af flere løntrin/skalatrin.
Fra  

 og med lønramme 33 består lønrammerne af et løntrin/skalatrin.
 Nedenfor er skematisk angivet opbygningen af lønrammer i løntrin og  

 skalatrin.
 5. For hvert af de 53 skalatrin gælder en årsløn  

 (månedsløn), der til og med skalatrin 4l er gradueret efter  

 stedtillægsområder/stedtillægssatser.
Indplacering i lønsystemet 6. Enhver tjenestemandsstilling er  

klassificeret i en bestemt lønramme, eventuelt et bestemt  

 lønrammeforløb.
Der kan tillige forekomme klassificeringer, der ikke dækker  

 en fuld lønramme, idet et eller flere løntrin overspringes/udelades.
 7. Ved første ansættelse som tjenestemand i  

 staten sker indplacering normalt på 1. løntrin i den lønramme, hvori  

 stillingen er klassificeret.
 Skønner den ansættende myndighed imidlertid, at den, der skal ansættes,  

 har erhvervet særlig arbejdsmæssig erfaring eller  særlige  

 kvalifikationer af betydning for arbejdet i tjenestemandsstillingen ved  

 virksomhed uden for statstjenesten, kan den pågældende efter omstændighederne  

 indplaceres på et højere løntrin.
 Udtrykket »under virksomhed uden for statstjenesten« dækker al  

 ansættelse uden for staten, herunder ansættelse som tjenestemand i anden  

 offentlig tjeneste.
 8. Ved genansættelse af en tidligere  

 statstjenestemand kan der tillægges forhøjet lønanciennitet, dels for  

 den tidligere tjenestemandsansættelse og dels for eventuelle særlige  

 arbejdsmæssige erfaringer erhvervet uden for statstjenesten. »Uden for  

 statstjenesten« har i denne forbindelse samme betydning som ovenfor  

 nævnt i forbindelse med første ansættelse.
8a.
Som grundlag for anciennitetsmedregning kræves, som overvejende  

 hovedregel, at den ansatte skriftligt dokumenterer den tidligere  

 beskæftigelses art og omfang samt tillige uddannelse mv.
Såfremt det for den  

 ansatte ikke er muligt, eller det er forbundet med uforholdsmæssigt besvær at  

 skaffe skriftlig dokumentation for de omstændigheder, der begrunder  

 anciennitet, kan ansættelsesmyndigheden dog yde anciennitetstillæg, hvis den  

 tidligere beskæftigelse på anden måde sandsynliggøres af den ansatte.  

 Hovedreglen om skriftlig dokumentation vil således kunne fraviges, hvor det  

 objektivt kan konstateres, at f.eks. et personalekartotek er bortkommet, og  

 oplysningerne ikke kan fremskaffes ad anden vej (f.eks. gennem offentlige  

 myndigheder). I sådanne situationer må ansatte udfylde en erklæring på tro og  

 love om ansættelsens art og omfang.
Kompetence 9. Afgørelse om eventuel forhøjet lønanciennitet i  

 forbindelse med førstegangsansættelse og genansættelse træffes af den  

 ansættende myndighed . Som vejledende retningslinier kan anføres  

 følgende:
 - forhøjet lønanciennitet kan kun tillægges på grundlag af tidligere  

 beskæftigelse, der er af direkte relevans for arbejdet i  

 tjenestemandsstillingen.
 - i vurderingen af spørgsmålet om forhøjet lønanciennitet forudsættes at  

 indgå den tidligere beskæftigelses tidsmæssige placering , idet det er  

 en forudsætning, at den tidligere beskæftigelse  fortsat er relevant  

 for tjenestemandsstillingen, samt at den tidligere beskæftigelse har været så  

 langvarig, at indlæringen af de relevante erfaringer må antages at være  

 blevet af mere vedvarende karakter.
- forhøjet lønanciennitet kan kun tillægges for tidligere beskæftigelse på  

samme niveau som tjenestemandsstillingen.
Tidligere beskæftigelse på  

 lavere niveau, der alene kvalificerer den pågældende til  

 tjenestemandsstillingen, kan således ikke begrunde forhøjet lønanciennitet.
 - der kan maksimalt tillægges forhøjet lønanciennitet i et omfang ,  

 der tidsmæssigt svarer til den tidligere beskæftigelse, der tages i  

 betragtning.
10. Tjenestemandslignende ansatte i staten indplaceres ved  

 umiddelbar overgang til tjenestemandsansættelse, som om de forud herfor havde  

 været ansat i en tjenestemandsstilling i samme lønramme som den, de var  

 aflønnet efter under den tjenestemandslignende ansættelse.
Det samme gælder  

overenskomstansatte aflønnet med en skalatrinsløn.
 Indplacering sker efter samme regler som for tjenestemænd, jfr. i øvrigt  

 indledningen til kapitlet.
11. Overenskomstansatte i staten - cfr. ovenfor - eller ansatte i  

 staten på andre vilkår end tjenestemandslignende indplaceres ved umiddelbar  

 overgang til tjenestemandsansættelse på det løntrin i tjenestemandslønrammen,  

 på hvilket årslønnen ligger nærmest over den senest oppebårne nettoløn  

 i den hidtidige ansættelse.
Ved nettolønnen forstås den hidtil gældende løn  

eksklusive eventuelt  pensionsbidrag (såvel eget som  

 arbejdsgiverbidrag). Bonus , der ydes til kontraktansat personel i  

 forsvaret og civilforsvaret, der ikke er omfattet af en pensionsordning,  

 indgår i nettolønnen. Årslønnen i tjenestemandslønrammen er den samlede løn i  

 henhold til lønjusteringsaftalen.
12. Indplacering kan dog ikke ske på et højere løntrin  

 end det, den pågældende ville have været på, hvis det forudgående  

 ansættelsesforhold havde været tilbagelagt som tjenestemand.
Ved  

 opgørelse af dette fiktive ansættelsesforløb kan i det »forudgående  

 ansættelsesforhold« medregnes tidligere beskæftigelse, der har været  

 anciennitetsgivende ved ansættelsen på overenskomstvilkår.
Det er dog en  

 forudsætning herfor, at den pågældende beskæftigelse også kunne have været  

 medregnet som anciennitetsgivende, hvis den ansatte på tidspunktet for  

 overenskomstansættelsen var blevet tjenestemandsansat.
13. I visse tilfælde er opgørelsen af et fiktivt  

 ansættelsesforløb som tjenestemand ikke entydig.
Det gælder f.eks., hvis en  

 overenskomstansat assistent (HK-overenskomst) skal indplaceres i en  

 tjenestemandsstilling som assistent i lønramme 9. Lønnings- og  

 Pensionsdepartementet har i dette tilfælde lagt til grund, at den pågældende  

 i det fiktive ansættelsesforløb som tjenestemand var blevet assistent i  

 lønramme 9 på samme tidspunkt, som hun blev assistent på overenskomstvilkår.  

 Der er således set bort fra eventuel ansættelse som assistent i lønramme 7,  

 ligesom der ikke er taget hensyn til, om den pågældende forud for  

 overenskomstansættelsen som assistent har været ansat på  

 kontorassistentvilkår.
14. Hvis indplacering sker på grundlag af den nævnte  

 begrænsningsregel, opnås næste alderstillæg på det tidspunkt, alderstillæg  

 ville være opnået, såfremt det hidtidige ansættelsesforløb havde været  

 tilbagelagt som tjenestemand.
Sker indplacering på grundlag af hovedreglen,  

 dvs. indplacering på nærmeste højere løntrin, opnås alderstillæg efter 2 års  

 forløb.
15. Hvis begrænsningsreglen fører til, at den ansatte  

 lider lønnedgang i forhold til den hidtidige ansættelse, ydes personligt  

 tillæg til udligning af lønnedgangen.
Tillæg kan dog højst ydes op til  

slutlønnen i den lønramme, hvori ansættelse sker.
Ved slutløn forstås  

 det beløb, slutlønnen udgør på indplaceringstidspunktet . Det  

 personlige tillæg aftrappes med enhver lønfremgang bortset fra dyrtidstillæg.  

 I denne forbindelse bortses dog fra ydelse eller ekstraordinær forhøjelse af  

 særlige tillæg, som forudsætter en særlig arbejdsmæssig forpligtigelse,  

 f.eks. i form af rådighedstjeneste eller opgaver ud over normal tjeneste.
I  

 sådanne tilfælde aftrappes det personlige tillig kun med den lønfremgang, der  

 skyldes generel regulering (f.eks. procentregulering) af tillæg af nævnte  

 art.
Optjening af lønanciennitet 16. En tjenestemands lønanciennitet regnes fra det  

 tidspunkt, hvor han er indtrådt i den lønramme, der gælder for hans stilling.
Lønanciennitet regnes fra den 1. i en måned.
Er indtræden sket efter den  

 1. i en måned, regnes lønancienniteten fra den 1. i den følgende måned.
 Lønancienniteten er bestemmende for, hvornår tjenestemanden opnår  

 alderstillæg - dvs. hvornår han rykker op på lønrammens næste løntrin.
Normalt sker oprykning efter 2 års forløb.
Opmærksomheden henledes dog på,  

 at det ved særlige omklassificeringsaftaler kan være bestemt, at der for  

 konkrete tjenestemandsgrupper gælder et herfra afvigende lønforløb.
 I tjenestetid betyder dette indtil 1. april 1987, at man i 2 år  

 skal have udført tjeneste i stillingen med mindst halvdelen af fuld  

 tjenestetid.
 Tjenestetid på mindre end halvdelen af fuld tjenestetid medregnes  

forholdsmæssigt i lønancienniteten.
 Fra 1. april 1987 ændres ovennævnte regel, således at man i 2 år skal have  

 udført tjeneste med gennemsnitlig 15 timer eller derover pr. uge.
 Tjenestetid på mindre end gennemsnitlig 15 timer pr. uge medregnes  

forholdsmæssigt i lønancienniteten.
 17. Af lønanciennitetscirkulæret fremgår, at  

 lønanciennitet optjenes i det tidsrum, tjenestemanden varetager sin stilling,  

 dvs.  udfører tjeneste heri eller gør midlertidig tjeneste i en højere  

 stilling i medfør af TL § 11.
18. Af cirkulæret samt af lov om barselorlov følger  

 imidlertid, at forskellige former for fravær - med eller uden løn -  

 indgår uafkortet i lønancienniteten.
Det gælder fravær på grund af - ferie - sygdom - graviditet, barsel og adoption (den samlede lovhjemlede fraværsperiode) - aftjening af værnepligt - suspension 19. Tjenestefrihed med løn medregnes i lønancienniteten.  

 Tjenestefrihed  uden løn er principielt ikke lønanciennitetsgivende.  

 For en række konkrete tjenestefrihedsårsager er det imidlertid særskilt  

 bestemt i medfør af TL § 58, stk. 4, at tjenestefrihedsperioden medregnes i  

 lønancienniten.
 Der henvises herom til den skematiske oversigt i bilag til kap. 28.
 20. Præsteret overarbejde/merarbejde påvirker ikke  

 optjening af lønanciennitet.
Lønanciennitet ved overgang til anden statstjenestemandsstilling 21. Ved overgang fra een tjenestemandsstilling til en  

 anden stilling i samme lønramme viderefører tjenestemanden sin  

 lønanciennitet fra den hidtidige stilling.
Dette gælder, uanset om overgangen  

 sker til en stilling af en helt anden kategori eller til en stilling i en  

 anden statsinstitution.
 22. Ved overgang til en højere lønramme får  

 tjenestemanden lønanciennitet, så han opnår den løn, der ligger nærmest over  

 den senest opnåede, medmindre andet særskilt er aftalt i forbindelse med  

 omklassificering.
Ved fastsættelse af lønanciennitet gælder yderligere, at pågældende i den  

 højere lønramme på intet tidspunkt må få en løn, der alene svarer til eller  

 er lavere end den, han ville have opnået ved alderstillæg ved at forblive i  

 den lavere lønramme, hvilket er en mulighed, hvis lønrammerne  

 »overlapper« hinanden.
Oprykning i den højere lønramme skal derfor  

 ske på en sådan måde og på et sådant tidspunkt, at tjenestemanden til  

 stadighed får den løn, der ligger nærmest over den, han ville have haft i den  

 lavere lønramme.
 23. Ved overgang til en stilling med højere slutløn  

 inden for et samlet lønforløb , i hvilket oprykning fra en lønramme til  

 en højere finder sted ifølge lov, aftale eller anden godkendt ordning efter  

 anciennitet og forudsat tilfredsstillende tjenstlige forhold, placeres  

 tjenestemanden i det samlede lønforløb som nævnt ovenfor vedrørende overgang  

 til en højere lønramme.
 24. Hvis en tjenestemand efter at være overgået til en  

 lavere lønramme atter oprykkes til den højere lønramme eller til en  

 »mellemliggende« lønramme, kan der tillægges forhøjet  

 lønanciennitet på grundlag af den tidligere ansættelse efter samme principper  

 som ved »genansættelse« som tjenestemand.
 25. Ved overgang til en stilling i en lavere  

 lønramme beregnes den lønanciennitet, tjenestemanden ville have opnået,  

 hvis han - dengang han blev ansat i den stilling, hvorfra nedrykning sker - i  

 stedet var blevet ansat i den stilling, hvortil han nedrykkes.
 Til den således beregnede lønanciennitet lægges den lønanciennitet, som  

 pågældende har optjent i den højere lønramme.
 26. Ved nedrykning til en stilling med lavere  

 slutløn end den hidtidige inden for et samlet lønforløb , jfr. den  

 samme type stillinger, der er beskrevet ovenfor i oprykningssituationen, sker  

 indplacering i lønforløbet som nævnt umiddelbart ovenfor.
27. Ved nedrykning af en tjenestemanden  

utilregnelig årsag (f.eks. sygdom eller ændringer i forvaltningens  

 organisation eller arbejdsform) kan ydes et pensionsgivende tillæg i medfør  

 af TL § 55 til udligning af lønforskellen.
Hvis tjenestemanden ville have  

 opnået alderstillæg i den højere lønramme ved uafbrudt ansættelse,  

 indgår sådant alderstillæg på pågældende tidspunkt(er) i beregningen af det  

 pensionsgivende tillæg.
Ydelse af § 55-tillæg ved helbredsbetinget nedrykning kan alene ske efter  

 forelæggelse for lønnings- og pensionsdepartementet, der indhenter en  

 udtalelse fra den lægekyndige konsulent/helbredsnævnet.
Tillæg i tilfælde af  

 nedrykning, der skyldes uegnethed/samarbejdsvanskeligheder forudsættes i  

 praksis ligeledes forelagt lønnings- og pensionsdepartementet.
Ydelse af  

 tillæg i andre situationer - omorganisering, omstrukturering og lign. -  

 forudsættes forelagt lønnings- og pensionsdepartementet i tvivlstilfælde.
Overenskomstansatte Indledning 28. Den lønanciennitet, der fastsættes for en  

 overenskomstansat ved ansættelsen, afhænger i vidt omfang af den enkelte  

 overenskomsts bestemmelser.
På nogle områder er det afgørende tidspunktet for  

 en uddannelses afslutning, på andre beregnes lønancienniteten fra tidspunktet  

 for ansættelsen ved den pågældende institution.
29. De overenskomster, efter hvilke lønancienniteten  

 regnes fra  ansættelsen ved institutionen , indeholder ofte  

 bestemmelser om, at forudgående relevant beskæftigelse uden for  

 institutionen - i enkelte tilfælde også uden for det offentlige område - i et  

 vist omfang kan medregnes i lønancienniteten.
Ifølge nogle overenskomster  

 kræver dette, at der indgås aftale herom mellem overenskomstens parter.  

 Ifølge andre overenskomster kan ansættelsesmyndigheden selv tage stilling til  

 spørgsmålet om medregning.
 En del af ovennævnte overenskomster indeholder endvidere bestemmelser om,  

 at tidligere erhvervet lønanciennitet kan medregnes i tilfælde af  

genansættelse ved samme institution, såfremt afbrydelsen af  

 ansættelsesforholdet ikke kan tilregnes den ansatte (f.eks. sygdom,  

 arbejdsmangel mv.).
29a.
Som grundlag for anciennitetsmedregning kræves, som overvejende  

 hovedregel, at den ansatte skriftligt dokumenterer den tidligere  

 beskæftigelses art og omfang samt tillige uddannelse mv.
Såfremt det for den  

 ansatte ikke er muligt, eller det er forbundet med uforholdsmæssig besvær at  

 skaffe skriftlig dokumentation for de omstændigheder, der begrunder  

 anciennitet, kan ansættelsesmyndigheden dog yde anciennitetstillæg, hvis den  

 tidligere beskæftigelse på anden måde sandsynliggøres af den ansatte.  

 Hovedreglen om skriftlig dokumentation vil således kunne fraviges, hvor det  

 objektivt kan konstateres, at f.eks. et personalekartotek er bortkommet, og  

 oplysningerne ikke kan fremskaffes ad anden vej. (f.eks. gennem offentlige  

 myndigheder). I sådanne situationer må ansatte udfylde en erklæring på tro og  

 love om ansættelsens art og omfang.
 30. I de overenskomster, hvor det afgørende er en  

 uddannelses afslutning, medregnes perioder med relevant beskæftigelse  

 herefter i ancienniteten.
 Nedenfor gennemgås anciennitetsreglerne i kontorfunktionæroverenskomsten  

 og på akademikerområdet.
Kontorfunktionærområdet 31. I overenskomsten for kontorfunktionærer er der,  

 når der ses bort fra elever og lærlinge, fem stillingskategorier og dertil  

 knyttede lønskalaer (kontorassistent, assistent, overassistent,  

 kontorfuldmægtig og afdelingsleder m.fl.). Hertil kommer eventuel tillæggelse  

 af kvalifikationstillæg til stillinger som assistent og højere placerede  

 stillinger.
 32. Ansættelse i stillinger som kontorassistent forudsætter  

 en alder på mindst 19 år og mindst 1 års forudgående beskæftigelse i  

 kontorfaget.
Hvis man ikke opfylder begge disse betingelser, og i øvrigt er fyldt 18  

 år, sker aflønning med 95 pct. af begyndelseslønnen.
Er kontorassistenten  

 fyldt 30 år, kan indplaceringen ikke være lavere end på skalatrin 8.
Indplacering som kontorassistent sker på basis af en opgørelse af den  

 forudgående anciennitet i kontorfaget.
Har kontorassistenten inden for de  

 sidste 10 år gennemgået en uddannelse og haft efterfølgende beskæftigelse i  

 f.eks. butiks- eller handelsfaget, hvori der er indgået kontorarbejde, kan  

 sådan beskæftigelse medregnes med halvdelen.
Den således opgjorte anciennitet  

 reduceres med 1 år, før indplacering på lønskalaen finder sted.
 33. Ansættelse i stillinger som assistent forudsætter også  

 en alder på mindst 19 år og, hvis der er tale om direkte indplacering, en  

 forudgående EFG- eller lærlingeuddannelse i kontorfaget.
Kontorfunktionærer uden en kontoruddannelse kan dog ved  

 ministeriets/institutionens egen foranstaltning ved ansættelsen aflønnes som  

 assistent, »når betingelserne herfor er til stede«.
Herved bør der  

 lægges vægt på arbejdets art, kontorfunktionærens særlige uddannelse eller  

 erfaring inden for det arbejdsområde, som skal bestrides samt den praksis,  

 institutionen hidtil har fulgt ved oprykning til aflønning som assistent  

 (27-7-1-årsreglen). Indplaceringen sker i så fald på det løntrin, som ligger  

 nærmest over den løn, den pågældende ville have fået ved indplacering som  

 kontorassistent.
Indplacering som assistent sker på grundlag af en opgørelse af den  

 forudgående anciennitet i kontorfaget efter færdiggjort uddannelse.
Elever og  

 lærlinge, der fortsætter som udlærte i samme institution, aflønnes fra den 1.  

 i måneden efter det fyldte 20. år på 2. løntrin.
Der tillades dog en  

 afbrydelse i ansættelsen på op til 1 måned, såfremt den udlærte er uden skyld  

 i afbrydelsen.
 Såfremt en kontorfunktionær inden for de sidste 10 år har haft ansættelse  

 i staten som månedslønnet assistent efter overenskomsten med HK, vil  

 indplaceringen ved ansættelse som assistent kunne ske med den lønanciennitet,  

 som var oparbejdet ved fratrædelsen fra sidste ansættelse i staten.
 34. Beskæftigelse forud for 1. april 1987 medregnes  

 således:
 Med virkning fra 1. april 1987 medregnes beskæftigelse efter dette  

 tidspunkt i 15 timer eller derover pr. uge fuldt ud i lønancienniteten.  

 Beskæftigelse herunder medregnes forholdsmæssigt.
 For såvel kontorassistenter som assistenter medregnes tillige tvungen  

 værnepligt samt uddannelse på handelsdagskole (efter en eventuel elevtid) med  

 indtil 2 år.
 Kontorassistenter og assistenter, der overgår direkte fra en styrelse til  

 en anden, bevarer den oparbejdede lønanciennitet.
35. Højere placering kan finde sted, hvis en  

 kontorfunktionær ved ansættelsen dokumenterer f.eks. særlige kvalifikationer  

 for arbejdet.
Lønancienniteten må dog ikke herved løbe fra et tidspunkt, der  

 ligger forud for det fyldte 19. år (kontorassistent) henholdsvis uddannelsens  

 afslutning (assistent). Spørgsmålet om eventuel højere placering skal afgøres  

 i forbindelse med ansættelsen.
 Ved indplacering i stillinger som overassistent og højere placerede  

 stillinger eller i stillinger med kvalifikationstillæg skal Lønnings- og  

 Pensionsdepartementets forudgående godkendelse ikke længere indhentes.
 36. For overassistenter og højere stillinger eller for  

 kontorfunktionærer med kvalifikationstillæg, der overgår direkte fra en  

 styrelse til en anden, fordrer en bevarelse af charge og/eller tillæg, at  

 forslag herom forelægges Lønnings- og Pensionsdepartementet.
37. Lønanciennitet regnes fra den 1. i en måned.
Er  

 ansættelsen sket på en anden dato end den 1. i en måned, regnes  

 lønancienniteten fra den 1. i den følgende måned.
Lønanciennitetsdatoen er  

 bestemmende for, hvornår en kontorfunktionær opnår alderstillæg.
For  

 kontorfunktionærer, der efter 1. juni 1975 antages til eller overgår til  

 deltidsbeskæftigelse med mindre end halvdelen af fuld arbejdstid, medregnes  

 sådan beskæftigelse i lønancienniteten med halvdelen.
Det vil sige, at tiden  

 for opnåelse af næste alderstillæg fordobles.
Fra 1/4 1987 indgår  

 beskæftigelse i 15 timer pr. uge og derover som fuld anciennitet.
 38. Tjenestefrihed uden løn er ikke  

 lønanciennitetsgivende, bortset fra orlov i henhold til barselorlovsloven.
 39. Såfremt der ved ansættelsen sker indplacering som  

 kontorassistent, kan oprykning til aflønning som assistent ske, når  

 kontorassistenten er fyldt 27 år og har en anciennitet inden for kontorfaget  

 på 7 år, heraf mindst 1 år på ansættelsesstedet, forudsat at de tjenstlige  

 forhold ikke taler derimod.
40. Ved oprykning til en højere stilling under  

 kontorfunktionæroverenskomsten tillægges der kontorfunktionæren en ny  

 lønanciennitet, så den pågældende opnår den løn, der ligger nærmest over  

 lønnen i den hidtidige stilling.
Det skal endvidere sikres, at lønnen i den  

 højere stilling til enhver tid mindst svarer til den løn, som ved  

 alderstillæg ville være opnået i den lavere stilling.
Oprykning i den højere  

 stilling skal derfor ske på et sådant tidspunkt, at kontorfunktionæren til  

 stadighed mindst får den løn, som den ansatte ville have haft i den lavere  

 stilling.
Akademikerområdet 41. Lønancienniteten regnes normalt efter  

kandidatalder , hvorved forstås det antal år, den pågældende efter  

 bestået eksamen har været beskæftiget i eller uden for statens tjeneste med  

 arbejde, hvor den pågældendes uddannelse har været en nødvendig forudsætning.  

 Endvidere medregnes eventuel  værnepligtstjeneste . Ancienniteten  

 afrundes opad til et helt antal måneder, dog således at den tidligst regnes  

 fra den 1. i måneden efter bestået eksamen.
42. Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
Blandt de forhold, der kan tages i betragtning ved indgåelsen  

 af aftaler om tillæggelse af anciennitet efter andre regler end  

 kandidatalder, er relevante erfaringer, som er erhvervet ved anden faglig  

 (lønnet) beskæftigelse, når denne beskæftigelse har forudsat akademisk eller  

 tilsvarende uddannelse.
43. Styrelsen kan for de fleste overenskomsters  

 vedkommende i ganske særlige tilfælde begrænse en ansats lønanciennitet til  

 næstsidste anciennitetstrin (normalt 14. trin) uden forudgående aftale mellem  

 overenskomstens parter.
Meddelelse om en sådan anciennitetsbegrænsning skal  

 afgives til den ansatte, organisationen og Finansministeriet med et varsel,  

 svarende til den pågældendes opsigelsesvarsel.
44. Ved ansættelse på deltid med mindst 15  

 arbejdstimer pr. uge optjenes fuld anciennitet.
Ved ansættelse på deltid med  

 mindre end 15 arbejdstimer pr. uge optjenes anciennitet i forhold til den  

 nedsatte tjenestetid.
Såfremt en ansat har mere end en deltidsansættelse, kan  

 de ugentlige timetal sammenlægges til brug ved beregning af ancienniteten.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
45. Endelig gælder der specielle regler om forhøjelse  

 af anciennitet for kandidater, hvis anciennitet regnes/regnedes fra 1. maj  

 1979 eller senere.
Reglerne fremgår af de enkelte akademikeroverenskomster og  

 følgeskrivelserne hertil.
Jubilæumsanciennitet 46. Til personale i statens tjeneste ydes der  

 ved 25, 40 og 50 års tjenestejubilæer gratiale mv. i overensstemmelse med  

 reglerne i fmst.cirk. 2/2 1956 som ændret ved fmst.cirk. 21/3 1964.
 Til det i folkeskolen og folkekirken ansatte personale ydes gratiale mv.  

 efter tilsvarende regler.
47. Cirkulæret omfatter alle statsansatte.
Tildeling  

 af jubilæumsgratiale mv. er således alene betinget af, at der foreligger et  

ansættelsesforhold .
Til ansættelse i den danske stats tjeneste henregnes ansættelse i  

samtlige statslige institutioner og virksomheder.
Endvidere medregnes  

 beskæftigelse i folkeskolens og folkekirkens tjeneste samt  

 ansættelsesperioder i institutioner, koncessionerede selskaber mv., der er  

overtaget af staten.
 Til gengæld kan beskæftigelsesperioder i eksempelvis kommuner,  

 amtskommuner, Danmarks Radio, eller private/selvejende institutioner (uanset  

 eventuelt statstilskud) ikke medregnes.
 48. Jubilæumsancienniteten regnes fra den første  

 ansættelse i den danske stats tjeneste.
 Såfremt den pågældende har været beskæftiget i flere styrelser, eller der  

 er sket afbrydelse af tjenesten, kan de forskellige beskæftigelsesperioder  

 sammenlægges.
 I tilfælde, hvor en person samtidig har beskæftigelse i forskellige  

 styrelser, betragtes de sideløbende beskæftigelser som en helhed, idet de  

 sammenlægges ved fastsættelsen af tjenestens omfang.
Adgangen til at få jubilæumsgratiale mv. omfatter såvel fuldtids- som  

 deltidsbeskæftiget personale.
For deltidsbeskæftigedes vedkommende gælder  

 dog, at kun tjeneste, der i omfang svarer til mindst 1/4 af normal  

 fuldtidsbeskæftigelse, tages i betragtning, og at der foretages en  

 nedsættelse af gratialets størrelse i forhold til omfanget af den samlede  

 tjeneste i den periode, der danner grundlag for ydelse af gratialet, jfr.  

 pkt. 50.
Feriedage og sygedage mv. kan på de i cirkulæret anførte betingelser  

 medregnes i jubilæumsancienniteten.
Tilsvarende kan tjenestefrihedsperioder  

 medtages, såfremt perioden medregnes i den pågældendes lønanciennitet.
 Fravær fra statstjenesten på grund af militær eller civil værnepligt  

 medregnes i jubilæumsancienniteten, såfremt der er ydet hel eller delvis  

 løn under fraværet, eller dette medregnes i lønancienniteten.
 For kontraktansatte (frivillig tjeneste) i forsvaret gælder, at  

 tjenestetiden fuldt ud medregnes i jubilæumsancienniteten.
 49. Efter praksis kan eventuel tjeneste efter det  

 fyldte 70. år ikke medregnes ved opgørelsen af jubilæumsancienniteten.
 50. Gratialet ydes med følgende beløb, som varierer  

 med den pågældendes beskæftigelsesgrad i perioden.
Tabel 1. Jubilæumsgratiale 51. Gratiale mv. gives af den styrelse, hvori den  

 pågældende er beskæftiget på jubilæumsdagen.
I de situationer, hvor den  

 pågældende har sideløbende tjeneste i forskellige styrelser, gives gratiale  

 mv. dog af den styrelse, hvor beskæftigelsen har haft det største omfang.
Bilags- og henvisningsoversigt Bilag til kap. 18 Bilag 18.1 Fmst. cirk. 16/7 1987 om lønanciennitet m.v. for tjenestemænd i staten  

(lønanciennitetscirkulæret) (LP.nr. 101/87).
Bilag 18.2 - Bilag 18.3 Fmst. cirk. 90 2/6 1956 om jubilæumsgratiale m.v. til personale i statens  

 tjeneste.
Bilag 18.4 Fmst. cirk. 21/3 1964 om forhøjelse af jubilæumsgratiale m.v. til  

 personale i statens tjeneste.
Bilag 18.5 Fmst. cirkskr. 145 29/6 1976 om opgørelse af jubilæumsanciennitet for det  

 i staten ansatte personale.
Bilag til andre kapitler Bilag 10.1 Fmst. cirk. 6/4 1987 om aftale 27/3 1987 om justering af  

 tjenestemandslønninger m.v. pr. 1/4 1987 (LP.nr. 022/87).
Bilag 28.5 Fmst. cirk. 141 24/8 1981 om vilkår for tjenestefrihed til  

 organisationsarbejde for tjenestemænd i staten, folkeskolen og folkekirken  

 (LP.nr. 057/81).
Bilag 28.6 Fmst. cirk. 25/11 1985 om bekg. 536 25/11 1985 om tjenestefrihed og  

 lønafkortning for ansatte i staten m.v., der varetager ombud o.lign.  

(ombudsbekendtgørelsen).
Bilag 28.9 Fmst. cirk. 28/11 1986 om bekg. nr. 851 28/11 1986 om ret for tjenestemænd  

 til tjenestefrihed uden løn til nærmere afgrænsede formål.
Bilag 39.6 Fmst. cirkskr. 215 27/10 1977 om forhøjelse af pensionsalderen for  

 tjenestemænd i staten, folkeskolen og folkekirken  (cirkulæreskrivelsen om  

 pensionsalderforhøjelse), bilag I.
Love og bekendtgørelser i II del Lbekg. 671 2/10 1986 af lov om tjenestemænd i staten, folkeskolen og  

 folkekirken (tjenestemandsloven), § 9, stk. 2, § 55 og § 58.
 L 154 7/6 1958 om lønninger og pensioner m.v. til statens tjenestemænd  

 (LPL) som senest ændret ved L 262 4/6 1969, § 42, stk. 3.
Henvisninger i øvrigt Fmst. cirk. 14/6 1979 om ændrede løn- og ansættelsesvilkår for  

 tjenestemænd i staten, folkeskolen og folkekirken i perioden 1/4 1979 - 31/3  

 1981.
 Fmst. cirk. 22/6 1979 om ændringer i løn og visse særlige ydelser pr. 1/4  

 1979 for tjenestemænd m.fl. personalegrupper.
 Fmst. cirk. 125 23/7 1979 om aftale om justering af tjenestemandslønninger  

 m.v. fra 1/4 1979.
 Fmst. cirk. 32 19/2 1980 vedrørende omklassificering af visse  

 tjenestemandsstillinger, der i prøvetiden er klassificeret i LR 2.
 Fmst. cirk. 56 3/4 1981 om aftale om justering af tjenestemandslønninger  

 m.v. fra 1/4 1981.
 Fmst. cirk. 24/5 1985 om ændrede løn- og ansættelsesvilkår for ansatte i  

 staten m.v. i aftaleperioden 1985/87 (LP.nr. 030B/85).
