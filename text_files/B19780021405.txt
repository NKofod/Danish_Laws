 I medfør af §§ 6, nr. 2 og nr. 6, og 83, stk. 2 og 3 i lov nr. 372 af 13.  

 juni 1973 om miljøbeskyttelse samt efter forhandling med arbejdsministeren  

 fastsættes:
 § 1.  Denne bekendtgørelse omfatter kundebetjente  

 renserier (møntrenserier/ selvbetjeningsrenserier), der som rensevæske i  

 renserimaskinerne anvender farlige stoffer, jfr. bilag 1 til  

 miljøministeriets bekendtgørelse nr. 348 af 16. juni 1977 om klassificering,  

 emballering og mærkning af farlige stoffer (ændring af giftlovens lister).
§ 2.  I kundebetjente renserier skal der være opsat et  

 advarselsskilt, som angivet i bilag 1 til denne bekendtgørelse.
Skiltet skal,  

 udover advarselsteksten, indeholde oplysning om, hvem der kan tilkaldes i  

 tilfælde af funktionsfejl ved maskinen.
Stk. 2.  Skiltet skal være mindst 30*70 cm.
Skilt og  

 faresymbol skal være trykt i sort på gul bund.
Teksten skal fremstå tydeligt,  

 og skiltet skal være fremstillet af et holdbart materiale.
 § 3.  Det i § 2 nævnte skilt skal være opsat synligt  

 over eller på forsiden af hver enkelt kundebetjent renserimaskine.
 § 4.  For de renserimaskiner, som i henhold til  

 arbejdsmiljølovgivningen skal underkastes periodiske eftersyn, skal der i  

 renserilokalet være ophængt en attest for seneste lovpligtige eftersyn.  

 Attesten skal have formatet A 5 og være udformet som angivet i bilag 2. Den  

 skal være ophængt indrammet og synligt i nærheden af renserimaskinerne.
 § 5.  Kommunalbestyrelsen påser, at reglerne i §§ 2-4  

 overholdes.
 § 6.  Overtrædelse af §§ 2-4 straffes med bøde.
 Stk. 2.  For overtrædelser, der begås af aktieselskaber,  

 andelsselskaber eller lignende kan der pålægges selskabet som sådant  

 bødeansvar.
 § 7.  Bekendtgørelsen træder i kraft den 1. juli 1978.
 Miljøministeriet, den 22. maj 1978.
 Niels Matthiasen.
 / Gertrud Goldschmidt.
