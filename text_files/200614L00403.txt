Betænkning afgivet af Uddannelsesudvalget den 2. maj 2007 Betænkning over Forslag til lov om ændring af lov om  

 vejledning om valg af uddannelse og erhverv og forskellige andre love (Tidlig vejledning  

 i folkeskolen, mentorordning, brobygning og forøget opsøgende vejledning  

 m.v.) [af  

 undervisningsministeren (Bertel Haarder)] 1. Ændringsforslag Undervisningsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 28. februar 2007 og var til 1.  

 behandling den 13. marts 2007. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 9. februar 2007 dette udkast  

 til  

 udvalget, jf. alm. del  bilag 214. Den 9. marts 2007 sendte  

 undervisningsministeren  

 de indkomne høringssvar og et notat herom til udvalget.
Den 12. og den 19.  

 marts  

 2007 samt den 2. og den 30. april 2007 oversendte undervisningsministeren  

 desuden supplerende høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Efterskoleforeningen og Københavns Kommune.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Efterskoleforeningen mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 5 spørgsmål til undervisningsministeren til  

 skriftlig besvarelse, som denne har besvaret.
 To af udvalgets spørgsmål til undervisningsministeren og dennes  

 svar herpå er optrykt som bilag 2 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de af  

 undervisningsministeren stillede ændringsforslag.
 Dansk Folkepartis medlemmer af udvalget støtter, at den tidlige  

 vejledning skal styrkes og målrettes elever med størst behov for vejledning.
Det er Dansk Folkepartis opfattelse, at fundamentet for videre  

 uddannelse lægges i grundskolen.
Dansk Folkeparti henviser til folkeskolens  

 formålsparagraf, hvor der bl.a. står: »Folkeskolen skal i samarbejde med  

 forældrene give eleverne kundskaber og færdigheder, der forbereder dem til  

 videre uddannelse«.
Selv om vejledningsloven ikke er en del af  

 folkeskoleloven  

 og dermed ikke en del af folkeskoleforliget, anser Dansk Folkeparti  

 lovforslaget for en væsentlig forbedring set i forhold til den gældende  

 formålsparagraf.
Dansk Folkeparti finder det positivt, at lovforslaget slår fast,  

 at elever, som er skoletrætte, eller som har andre problemer, har mulighed  

 for  

 at få et alternativt forløb og et anderledes uddannelsesforløb.
Det kan være  

 på  

 et værksted, eller det kan være i forskellige praktikforløb.
Det kan  

 forhåbentlig  

 være med til at sikre, at vi får løftet restgruppen i folkeskolen.
Dansk  

 Folkeparti opfordrer kommunerne til at benytte sig af muligheden og dermed  

 skabe et grundskoletilbud til alle elevgrupper i samfundet.
Dansk Folkeparti finder det ligeledes positivt, at lovforslaget  

 giver mulighed for at tilknytte en mentor til de elever, som har behov for  

 det,  

 på grundskoleniveau.
Mentor ordninger kan med fordel bruges, viser  

 erfaringerne, og derfor mener Dansk Folkeparti, at mentorordninger også skal  

 kunne bruges på f.eks. en erhvervsuddannelse.
 Dansk Folkeparti hilser det velkomment, at introduktionskurserne  

 gøres obligatoriske, og at lovforslaget åbner mulighed for brobygning i 9.  

 klasse.
Herudover skal Dansk Folkeparti udtrykke tilfredshed med, at  

 regeringens oprindelige forslag om at afskaffe 10. klasse og at indføre en  

 ungdomsklasse ikke kom igennem, og at kompromiset er 2 ugers brobygning i 10.  

 klasse til to forskellige uddannelser.
Dermed lever regeringen op til aftalen  

 om en ny 10. klasse.
Dansk Folkeparti støtter lovforslaget med de nævnte  

 bemækninger.
Enhedslistens medlemmer af  

 udvalget støtter lovforslaget, fordi det er en hjælp til de 20 pct. unge i  

 hver  

 årgang, der ikke gennemfører en ungdomsuddannelse.
Enhedslisten lægger vægt  

 på,  

 at ministeren har tydeliggjort, at uddannelsesplanerne ikke bliver bindende  

 på  

 noget klassetrin, og at der kan brobygges til såvel gymnasiale som  

 erhvervsrettede ungdomsuddannelser, herunder landbrugets grunduddannelse og  

 social- og sundhedsuddannelserne, både i 9. og i 10. klasse.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til titlen 1)  

  

 I titlen indsættes efter »love«  

 ordene: »og om ophævelse af lov om brobygningsforløb til  

 ungdomsuddannelserne«.
[Korrektion af lovforslagets titel] Til § 1 2)  

  

 I det under  

  

 nr. 13  

  

 foreslåede  

  

 § 10 d,  

 stk. 4,  

  

 indsættes som  

  

 2. pkt.:
»Denne brobygning eller kombination af brobygning og ulønnet  

 praktik kan have en varighed af højst 4 uger.« [Lovteknisk ændring] Til § 2 3)  


  

 Nr.  

 4  

  

 og  

  

 7  

  

 udgår.
[Lovteknisk ændring] Til § 5 4)  

  

 I det under  

  

 nr. 1  

  

 foreslåede  

  

 § 21, stk.  

 1,  

  

 ændres  

 »ungdomsskoler« til:  

 »ungdomshøjskoler«.
[Lovteknisk ændring] Bemærkninger Til nr. 1 Der er tale om en korrektion af lovforslagets titel, idet  

 ophævelsen af lov om brobygningsforløb til ungdomsuddannelserne er indsat i  

 titlen.
Til nr. 2 Der er tale om en lovteknisk ændring.
Begrænsningen på 4 uger  

 for den frivillige brobygning skal efter aftalen af 2. november 2006 gælde  

 for  

 alle skoleformer.
Begrænsningen foreslås derfor tillige om 10. klasse indsat  

 i  

 det foreslåede § 10 d, stk. 4, der vedrører andre skoleformer.
Til nr. 3 Der er tale  

 om en lovteknisk ændring.
Det foreslås, at lovforslagets § 2, nr. 4 og 7,  

 udgår.
Lovfor-slagets § 2, nr. 4 og 7, indeholder konsekvensrettelser som  

 følge  

 af ændringer i folkeskoleloven, der forventes gennemført med vedtagelsen af L  

 172 fremsat den 28. februar 2007 om ændring af lov om folkeskolen og  

 forskellige  

 andre love (10. klasse målrettes elever, som har behov for yderligere faglig  

 kvalificering og uddannelsesafklaring for at kunne gennemføre en  

 ungdomsuddannelse).
Det er  

 derfor af lovtekniske årsager mest hensigtsmæssigt, at disse bestemmelser  

 udgår  

 af lovfor-slaget og i stedet indsættes i det nævnte lovforslag om ændring af  

 folkeskoleloven m.v.
Der vil blive fremsat særskilt ændringsforslag  

 vedrørende  

 L 172.
Til nr. 4 Der er tale om en lovteknisk ændring.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Charlotte Dyremose (KF)  

  

  fmd.  

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 1 Bilag 1 Oversigt over bilag vedrørende L 171 Bilagsnr.
Titel 1 Høringssvar og høringsresumé, fra undervisningsministeren 2 Supplerende høringssvar, fra undervisningsministeren 3 Udkast til tidsplan for udvalgets behandling af  

 lovforslaget 4 Henvendelse af 19/3-07 fra Efterskoleforeningen 5 Yderligere høringssvar, fra undervisningsministeren 6 Tidsplan for udvalgets behandling af lovforslaget 7 Henvendelse af 28/3-07 fra Københavns Kommune 8 Ændringsforslag fra undervisningsministeren 9 1. udkast til betænkning 10 Supplerende høringssvar, fra undervisningsministeren 11 Supplerende høringssvar, fra undervisningsministeren Oversigt over spørgsmål og svar vedrørende L 171 Spm.nr.
Titel 1 Spm. om kommentar til henvendelsen af 19/3-07 fra  

 Efterskoleforeningen, jf.
L 171  bilag 4, til undervisningsministeren,  

 og  

 ministerens svar herpå 2 Spm., om eleverne fremover vil kunne stifte bekendtskab  

 med alle ungdomsuddannelser, til undervisningsministeren, og ministerens svar  

 herpå 3 Spm., om uddannelsesplanerne er bindende, og om løbende  

 justering, til undervisningsministeren, og ministerens svar herpå 4 Spørgsmålet tilbagetaget (stillet på L 172) 5 Spm. om kommentar til henvendelsen af 28/3-07 fra  

 vejlederteamet i Københavns Kommunes Ungdomsskole, til  

 undervisningsministeren, og ministerens svar herpå 6 Spm. om trafikale og geografiske problemer med deltagelse  

 i brobygningsforløb, til undervisningsministeren, og ministerens svar herpå Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og undervisningsministerens svar herpå er optrykt  

 efter ønske fra S.
 Spørgsmål 5:
Ministeren bedes kommentere henvendelse af 28. marts 2007 fra  

 vejlederteamet i Københavns Kommunes Ungdomsskole, jf.
L 171  bilag 7.
 Svar:
Ifølge de gældende regler om brobygningsforløb til  

 ungdomsuddannelse skal et brobygningsforløb vare mellem 8 og 40 uger og  

 sammensættes  

 af mellem 2 og 4 elementer fra forskellige skoleformer.
Hvert element varer  

 fra  

 4 til 36 uger.
Endvidere kan et brobygningsforløb sammensættes af bl.a.  

 kurser  

 og andre forløb på kommunale ungdomsskoler, jf. § 3, stk. 1, og § 4 i  

 lovbekendtgørelse nr. 980 af 28. september 2004 om brobygningsforløb til  

 ungdomsuddannelse.
 Det fremgår endvidere af § 12, stk.1, i den gældende lov om  

 brobygningsforløb til ungdomsuddannelse, at eleven er berettiget til støtte  

 efter de regler, der gælder for den skoleform eller aktivitet, som elevens  

 brobygningsforløb  

 udgår fra.
 Det er fastsat i brobygningslovens § 12, stk. 2, at en elev, der  

 er fyldt 18 år, har ret til at modtage statens uddannelsesstøtte efter  

 reglerne  

 om uddannelsesstøtte til undervisning på folkeskoleniveau, såfremt der ikke  

 er  

 adgang til støtte efter stk. 1. Det er en betingelse herfor, at det samlede  

 brobygningsforløb varer mindst 3 måneder.
 Der vil derfor efter de gældende regler om brobygningsforløb kunne  

 gives SU til elever under et brobygningsforløb, hvis brobygningsforløbet er  

 af  

 mindst 3 måneders sammenhængende varighed, og der ikke er ret til støtte  

 efter  

 lovens § 12, stk. 1. Det er derfor korrekt som anført af vejlederteamet i  

 Københavns Kommunes Ungdomsskole, at der efter de gældende regler om  

 brobygningsforløb  

 vil kunne gives SU efter de almindelige retningslinier herom til elever i et  

 brobygningsforløb  

 af mere end 3 måneders varighed, og at denne mulighed med L 171 vil  

 forsvinde,  

 idet et brobygningsforløb efter lovforslaget vil være af kortere varighed, og  

 idet undervisningen »Nye Veje« ikke i sig selv er SU-berettigende.
Vejlederteamet i Københavns Kommunes Ungdomsskole har anbefalet,  

 at der i den kommende lov om vejledning fortsat »er mulighed for at  

 sammensætte  

 forskellige elementer til et sammenhængende brobygningsforløb med dertil  

 berettiget elevstøtte for at kunne opsamle uddannelsessvage unge.« Med de forestående ændringer af 10. klasse og reformen af de  

 erhvervsrettede ungdomsuddannelser »Ungdomsuddannelse til alle« vurderes det,  

 at behovet for lange brobygningsforløb på op til 40 uger ikke længere er til  

 stede.
Her tænkes ikke mindst på de nye, overskuelige og fleksible indgange  

 til  

 de erhvervsrettede ungdomsuddannelser, der er imødekommende i forhold til  

 elevers forskellige behov, herunder elever med behov for yderligere afklaring  

 af uddannelsesvalg.
 Det kan endvidere oplyses, at elever, der er fyldt 18 år, og som  

 er i gang med undervisning på folkeskoleniveau eller 10. klasse f.eks. på en  

 ungdomsskole, vil kunne få SU efter de almindelige regler herom, herunder til  

 brobygningsforløb, der udgår herfra, jf. forslagets §  

 10 f, hvorefter »Eleven er berettiget  

 til støtte efter de regler, der gælder for den skoleform eller aktivitet,  

 hvorfra elevens brobygning udgår.« I praksis indebærer dette, at hvis »Nye  

 Veje«  

 tilrettelægges som undervisning på folkeskoleniveau (eller 10.  

 klasse-niveau),  

 vil elever, der er fyldt 18 år, kunne få SU under forløbet, herunder i den  

 periode på op til 6 uger, hvor eleverne deltager i brobygningsaktiviteter på  

 en  

 ungdomsuddannelsesinstitution.
 Endelig kan det oplyses, at der i 2006 blev tildelt SU til 14  

 støttemodtagere ved Københavns Kommunes Ungdomsskole, og at der ikke  

 herudover  

 synes at være tildelt SU til elever i brobygningsforløb.
 Spørgsmål 6:
Vil ministeren  i forbindelse med sit svar på spørgsmål 1   

 særligt gøre rede for de problemstillinger, som Efterskoleforeningen nævner  

 omkring fleksibiliteten i tilrettelæggelsen af brobygningsforløb, herunder de  

 trafikale og geografiske problemer? Svar:
Når en elev i 10. klasse deltager i brobygning på en  

 ungdomsuddannelsesinstitution, foregår undervisningen på  

 ungdomsuddannelsesinstitutionen.
Det indebærer, at eleven frem for at skulle  

 transportere sig til 10. klasse-skolen i stedet skal transportere sig til  

 ungdomsuddannelsesinstitutionen.
Uanset om ungdomsuddannelsesinstitutionen er  

 fysisk beliggende tættere på eller længere fra hjemmet end 10. klasse-skolen,  

 giver det sjældent anledning til problemer, når eleverne er hjemmeboende.
Såfremt eleven ikke er hjemmeboende, f.eks. fordi 10. klasse-forløbet  

 tages på en efterskole, vil der være mange elever, som samtidigt skal fra  

 efterskolen til en ungdomsuddannelsesinstitution.
Hvis efterskolen er  

 placeret  

 i et tyndbefolket område, kan transporten til ungdomsuddannelsen i visse  

 tilfælde forekomme at være lang, men det vil også være tilfældet for en elev,  

 der er hjemmeboende i et tyndbefolket område.
Elever, der deltager  

 i brobygningsforløb, er omfattet af den statslige befordringsordning, således  

 at der gives rabat ved køb af abonnementskort til den daglige befordring  

 mellem  

 uddannelsessted og bopæl.
Rabatten udgør forskellen mellem udgiften til  

 billigste offentlige befordringsmiddel og den uddannelsessøgendes  

 egenbetaling,  

 der er fastsat til 9,50 kr. pr. dag, abonnementskortet gælder.
 Såfremt efterskolen skønner, at eleverne skal bruge  

 uforholdsmæssig lang tid på at tage offentlig transport fra efterskolen til  

 ungdomsuddannelsesinstitutionen eller til en by, hvor der er bedre  

 transportmuligheder  

 end fra efterskolen, vil der ikke være noget til hinder for, at efterskolen  

 for  

 egne midler stiller bustransport til rådighed for deres elever i de 14 dage,  

 brobygningen finder sted.
