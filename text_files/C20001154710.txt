Cirkulæreskrivelse om meddelelse om  

 efterlønsbidrag Kommentar m.v.:
 Gennemgang af en række problemstillinger, som har givet anledning  

 til spørgsmål fra a-kasserne, enten fordi problemet ikke er  

 omtalt i vejledningen, eller fordi formuleringen i loven,  

 bekendtgørelsen eller vejledningen har givet anledning til tvivl.
 Når der i det følgende henvises til "bekendtgørelsen"  

 og "vejledningen" er der tale om bekendtgørelsen om betaling af  

 medlemsbidrag til en a-kasse med tilhørende vejledning.
 Meddelelse:
Efterlønsbidrag Fortrydelsesfristen, efterbetaling for forsikringsperioder i et  

 EØS-land, optagelse efter slettelse, dagpengesats og  

 opgørelsestidspunktet ved efter- og tilbagebetaling, overførsel  

 til pension, beskatning m.v.
Et medlem, der har valgt efterlønsbidraget fra, kan inden 3  

 måneder efter, at a-kassen har modtaget besked om fravalget, fortryde  

 og efterbetale for perioden.
Fravalget skal ske med det varsel, der  

 gælder for udmeldelse.
Medlemmet kan efterbetale for den betalingsperiode, hvori a-kassen modtog  

 besked om fravalget.
Det er ikke et krav, at efterbetalingen har fundet sted  

 inden udløbet af 3-måneders fristen.
Medlemmet skal have samme frist til at efterbetale, som kassen anvender  

 ved ordinær opkrævning af medlems- og efterlønsbidrag.  

 Direktoratet anbefaler, at a-kassen giver medlemmet en betalingsfrist  

 på mindst 14 dage.
Betaler medlemmet ikke på forfaldsdatoen, skal  

 a-kassen begynde den sædvanlige rykkerprocedure.
Af vejledningen fremgår, at et medlem kan fortryde  

 sit fravalg flere gange uden at miste efterløns-anciennitet - blot det  

 hver gang sker inden for en 3-måneders periode.
Det skal  

 præciseres, at en uafbrudt efterlønsanciennitet  

 forudsætter, at medlemmet inden for betalingsfristen, jf. §§ 7 og 8 i  

 bekendtgørelsen, har efterbetalt for de tidligere fravalgsperioder.
 Følgende eksempler illustrerer problemstillingen:
M er medlem af en a-kasse, der opkræver medlems- og  

 efterlønsbidrag kvartalsvis forud.
Udmeldelse skal ske med 14 dages  

 varsel til den 1. i en måned.
Det forudsættes i det  

 følgende, at M betaler sit almindelige medlemsbidrag, når det  

 forfalder.
1. kvartal - første fravalg M får i december tilsendt en opkrævning på medlems- og  

 efterlønsbidrag for januar kvartal, der forfalder til betaling den 2.  

 januar, og som M betaler på forfaldsdagen.
 Den 9. januar modtager a-kassen besked om, at M fravælger  

  efterlønsbidraget.
Da fravalget skal ske med det varsel, der gælder ved  

 udmeldelse, vil M s fravalg gælde fra den 1. februar.  A-kassen skal  

 derfor tilbagebetale efterlønsbidrag for februar og marts.
M er  

 herefter ajour med efterlønsbidraget indtil den 31. januar.
2. kvartal - første fortrydelse og andet fravalg M får i marts tilsendt en opkrævning for april kvartal, der  

 på grund af fravalget den  9. januar ikke omfatter  

 efterlønsbidraget.
Eks a) M fortryder sit fravalg den 30. april  (modtaget i a-kassen den 1.  

 maj).
 Da M fortryder for sent i forhold til 3-måneders fristen, kan M  

 tidligst betale fra den 1. maj.
 M får således  et "hul" i sin  

 efterlønsanciennitet på 3 måneder (februar, marts,  

 april).
Eks b) M fortryder sit fravalg den 6. april  (modtaget i a-kassen den 7.  

 april).
 Da M's besked kommer frem inden den 9. april, d.v.s. inden udløbet  

 af  3-måneders fristen, kan M efterbetale efterlønsbidrag fra  

 den 1. februar.
 Det bemærkes, at a-kassens opkrævninger af manglende  

 efterlønsbidrag sendes, når M's "fortrydelsesbrev" er a-kassen i  

 hænde.
 A-kassen sender den 10. april en opkrævning til M på  

 efterlønsbidrag for 5 måneder: februar, marts, april, maj og  

 juni.  Betalingsfristen er den 25. april.
 M  betaler ikke, og  a-kassen modtager den 20. april M's  

 fravalg af efterlønsbidraget.
 Da fravalget skal ske med 14 dages varsel til den 1. i en måned,  

 får fravalget først virkning fra den 1. juni, jf. ovenfor.
 A-kassen skal i maj begynde sædvanlig rykker- og frameldeprocedure,  

 jf. §§ 7 og 8 i bekendtgørelsen.
 M er i restance med efterlønsbidrag for 4 måneder: februar,  

 marts, april og  maj, men ikke for juni, da fravalget har virkning fra 1.  

 juni.
 M må derfor senest inden udløbet af 4-ugers  

 fristen i frameldebrevet (begyndelsen af august) betale hele det  

 opkrævede beløb, hvis M vil undgå  et "hul" i sin  

 efterlønsanciennitet.
3. kvartal - anden fortrydelse M får i juni tilsendt en opkrævning for juli kvartal, der  

 på grund af fravalget den 20. april ikke omfatter  

 efterlønsbidraget.
 Den 7. juli modtager a-kassen besked om, at  M fortryder sit  

 fravalg, (det fravalg som a-kassen modtog den 20. april).
 M kan efterbetale fra den 1. juni, da fravalget først har  virkning  

 fra denne dato.
A-kassen sender den 10. juli en opkrævning til M  

 på efterlønsbidrag for 4 måneder: juni, juli, august og  

 september.
Betalingsfristen er den 25. juli.
 M's situation vil herefter afhænge af, om M dels betaler 4  

 måneders restance (februar, marts, april, maj), når han rykkes af  

 a-kassen, jf. ovenfor, dels betaler 4 måneders efterlønsbidrag i  

 henhold til opkrævningen i juli måned.
 Hvis M betaler både sin restance og den nye opkrævning  

 får han intet  "hul" i sin efterlønsanciennitet.
 Hvis M ikke betaler sin restance (senest i begyndelsen af august)  

 får M derimod et "hul" i sin efterlønsanciennitet på 4  

 måneder, nemlig for perioden 1. februar til og med 31. maj.
 Rykkerproceduren vedrørende de 4 måneder: juni, juli, august  

 og september kan først påbegyndes i august .
Det bemærkes, at medlemmet i situationer med fravalg og  

 fortrydelse kan have forskydninger i opkrævningsperioderne for  

 henholdsvis medlemsbidrag og efterlønsbidrag, indtil betalingerne  

 er ajourført.
Bemærk, at et medlem har 3 måneder regnet fra  

 genoptagelsen i en dansk a-kasse til at efterbetale efterlønsbidrag  

 for den periode, hvor medlemmet har været forsikret i et andet  

 EØS-land eller på Færøerne.
En undladelse af at  

 efterbetale kan ikke fortrydes efter § 1, stk. 5.
 2. Optagelse efter forsikringsperioder i et EØS-land -  

 efterbetaling af efterlønsbidrag - dag-pengeret - afbrydelse af  

 forsikringsperioden.
 Bekendtgørelsens § 17, stk. 1, drejer sig om efterbetaling af  

 efterlønsbidrag.
 Det fremgår af vejledningen til § 17, stk. 1, hvilke konsekvenser  

 det har, hvis forsikringsperioden afbrydes, fordi medlemmet først  

 anmoder om optagelse mere end 8 uger efter, at forsikringsdækningen i  

 et andet EØS-land er ophørt, eller hvis medlemmet har  

 afbrydelser i sin forsikringsperiode på mere end sammenlagt 8 uger  

 inden for 12 måneder.
 Følgende 3 eksempler illustrerer problemstillingen:
 M er i alle 3 eksempler en såkaldt "overgangsperson", der er  

 omfattet af lovens § 74 a, stk. 2, og derfor skal betale  

 efterlønsbidrag fra 1. april 1999.
Eks. 1 1975 1.3.98 1.6.99 13.7.99 (	6 uger	) M optaget  i dansk a-kasse M arbejder i England og omfattes af engelsk  

 forsikring M tilbage i DK M søger om optagelse i dansk a-kasse M, der blev optaget i en dansk a-kasse i 1975, har arbejdet  

 (og været forsikret) i England i perioden 1. marts 1998 - 31. maj 1999.  

 M er vendt hjem til Danmark den 1. juni 1999.
M søger den 13.7.99 om optagelse i dansk a-kasse.
M kan  

 optages og medregne sin engelske forsikringsperiode, uanset om han er i  

 arbejde eller er ledig, efter reglerne i bekendtgørelse nr. 618 af 23.  

 juli 1999 om arbejdsløshedsforsikring ved arbejde m.v. inden for  

 EØS og i det øvrige udland (EØS-bekendtgørelsen).  

 M Perioden fra den 1.6 til den 13.7, hvor M ikke kan betale medlemsbidrag,  

 fordi han først kan betale fra det tidspunkt, hvor a-kassen modtager  

 anmodningen om optagelse, tæller med i M's anciennitet til optjening af  

 efterløn.
M kan således i denne situation betale  

 efterlønsbidrag, selv om han ikke er medlem og derfor ikke kan betale  

 medlemsbidrag.
Eks. 2 1975 1.3.98 1.6.99 12.10.99 (	19 uger	) M optaget  i dansk a-kasse M arbejder i England og omfattes af engelsk  

 forsikring M tilbage i DK M søger om optagelse i dansk a-kasse M søger om optagelse den 12.10.99, d.v.s. mere end 8 uger  

 efter forsikringsdækningens ophør i England.
 M kan kun optages, hvis han er i arbejde denne dag (eller har haft arbejde  

 indtil 5 uger før den 12.10.99).
 M har først dagpengeret fra den 12.10.00, og kan efterbetale  

 efterlønsbidrag for forsikringsperioden i England, d.v.s. for perioden  

 1.4 til og med 31.5.99, selv om M ikke kan medregne perioden til opfyldelse  

 af anciennitetskravet i lovens § 53, stk. 1.
 M skal søge om dispensation efter lovens § 74 a, stk. 4, for  

 afbrydelsen i medlemskabet, hvis M skal have mulighed for at betale  

 efterløns- og forsikringsbidrag fra den 1. juni til den 12. oktober  

 1999, d.v.s. i den periode på over 8 uger, hvor M hverken er forsikret  

 i England eller i Danmark.
Det bemærkes, at et medlem - ud over at være uden  

 forsikringsmæssig dækning i op til 8 uger efter forsikringens  

 ophør i et andet EØS-land  -  kan være uden  

 forsikringsmæssig dækning i sammenlagt 8 uger i udlandet (inden  

 for 12 måneder) og samtidig efterbetale efterlønsbidrag for  

 disse perioder.
Der henvises til § 5 i EØS-bekendtgørelsen og  

 vejledningen til denne bestemmelse.
Det fremgår af vejledningen til § 5 i  

 EØS-bekendtgørelsen, at 12-måneders perioden regnes bagud  

 fra ophøret af den seneste forsikringsperiode i det andet  

 EØS-land.
Vejledningen tager kun stilling til den 12-måneders  

 periode, der ligger lige forud for forsikringsdækningens ophør i  

 det andet EØS-land.
Formålet med 12-måneders reglen er at  

 give et minimum for personens forsikringsdækning.12-måneders  

 reglen skal derfor fortolkes således, at der - fraregnet en periode  

 på højst 8 uger ved overgangen til den danske forsikring -  

aldrig må være forsikringsbrud på mere end 8 uger  

 inden for en hvilken som helst 12-måneders periode.
 Man vil herefter kunne medregne - og efterbetale efterlønsbidrag -  

 for samtlige perioder (forsikringsperioder såvel som "huller") indtil  

 det tidspunkt, hvor medlemmet inden for en 12-måneders periode har mere  

 end sammenlagt 8 ugers "hul" i forsikringsperioden.
Eks. 3 1.7.99 1.10.99 31.10.99 15.5.00 1.6.00 Forsikret "Hul" Forsikret "Hul" i EØS 4 uger, 2 dage i EØS 2 uger, 3 dage 1.6.00 1.9.00 30.9.00 8.4.01 9.4.01 Forsikret "Hul" Forsikret optaget i EØS 4 uger, 2 dage i EØS i dansk a-kasse M, der er 45 år, optages i en dansk a-kasse den  

 9.4.2001 og ønsker at betale efterlønsbidrag I en periode på 12 måneder regnet bagud for optagelsen i den  

 danske a-kasse, d.v.s. i perioden fra den 9.4.01 tilbage til den  

 9.4.00 er der kun et hul på 4 uger og 2 dage (september 00). Der  

 kan derfor medregnes og efterbetales efterlønsbidrag for perioden fra  

 den 1.6.00 til den 9.4.01.
 Går man yderligere 12 måneder baglæns, d.v.s. ser  

 på perioden fra den 30.9.00 til den 30.9.99 er der herudover et  

 "hul" på 2 uger og 3 dage (maj 00).
 Da "hullerne" sammenlagt ikke overstiger 8 uger inden for en 12  

 måneders periode - de 2 huller ligger inden for perioden 15.5.00 til og  

 med 30.9.00 - kan der også medregnes og efterbetales  

 efterlønsbidrag for perioden fra den 1.11.99 til den 31.5.00.
 Imidlertid er der et "hul" fra den 1.10.99 til den 31.10.99.
 Sammenlagt er der i perioden fra den 30.9.00 tilbage til den  

 30.9.99 således et "hul" på 11 uger: 4 uger og 2 dage i  

 september 00, 2 uger og 3 dage i maj 00 og endelig 4 uger og 2 dage i oktober  

 99.
 Der kan derfor hverken medregnes og efterbetales efterlønsbidrag  

 for "hullet" fra den 1.10.99 til den 31.10.99 eller for forsikringsperioden  

 forud herfor.
 M skal derfor søge om dispensation efter lovens § 74 a, stk. 4,  

 hvis medlemmet skal have mulighed for at efterbetale efterlønsbidrag  

 for perioden fra den 1. april til den 31. oktober 1999 og herudover  

 forsikringbidrag for perioden fra den 1. til den 31. oktober 1999.
3. Genoptagelse af medlemmer efter slettelse på grund af  

 kontingentrestance Det fremgår af Rundskrivelse nr. 10/00 af 3. februar 2000 om  

 "Dispensation for afbrudt medlemskab", side 3, at et medlem også kan  

 søge om dispensation efter at være blevet slettet på grund  

 af kontingentrestance.
I vurderingen indgår bl.a., om afbrydelsen har  

 været af kortere varighed.
 I nogle af de kontingentrestancesager, som direktoratet behandler, har  

 medlemmet, som er i arbejde, undladt at indmelde sig i a-kassen igen, idet  

 medlemmet - tilsyneladende - afventer direktoratets (positive)  

 afgørelse.
 Da selve rykker- og sletteproceduren sædvanligvis strækker sig  

 over ca. 3 måneder, og a-kassen herefter skal behandle medlemmets  

 klage, vil en slettelse normalt være sket med virkning fra et  

 tidspunkt, der ligger 5-6 måneder forud for den dato, hvor direktoratet  

 modtager klagen.
 Opretholder direktoratet a-kassens afgørelse, med den konsekvens at  

 medlemmet skal søge direktoratet om dispensation for afbrydelsen i  

 medlemskabet, vil det lange tidsforløb betyde, at det bliver  

 sværere for medlemmet at opnå dispensationen.
 Det henstilles derfor til a-kassen, at den opfordrer medlemmet til at lade  

 sig genoptage i a-kassen så hurtigt som overhovedet muligt i de sager,  

 hvor resultatet med stor sandsynlighed vil være, at direktoratet  

 opretholder slettelsen,  og medlemmet derfor er nødt til at  

 søge om dispensation.
4. Opgørelse af efterbetalings- og  

 tilbagebetalingsbeløbet - hvilken dagpengesats skal anvendes Det fremgår af lovens § 77a, stk. 7, at  

 tilbagebetalingsbeløbet opgøres på grundlag af  

 dagpengenes størrelse på tilbagebetalingstidspunktet.
Der er  

 ikke i bekendtgørelsen fastsat nærmere regler herom.
 Et medlem, der i december 1999 har anmodet a-kassen om  

tilbagebetaling, skal have opgjort tilbagebetalingsbeløbet  

 på grundlag af dagpengesatsen pr. 3. januar 2000, d.v.s. 570 kr.  

 (fuldtidsforsikrede), hvis tilbagebetalingen først sker efter  

 årsskiftet.
 Det samme gælder ved overførsel til en pensionsordning.
 b) Opgørelse af efterbetalingsbeløbet.
Drejer det sig om et medlem, der skal efterbetale  

 efterlønsbidraget, lægges det tidspunkt til grund, hvor  

 medlemmet er blevet (gen)optaget i a-kassen, jf. § 17, stk. 2, i  

 bekendtgørelsen.
I eksemplet ovenfor skal opgørelse derfor ske  

 på grundlag af dagpengesatsen i 1999, d.v.s. 552 kr.  

 (fuldtidsforsikrede).
 Når bekendtgørelsen ændres, vil der ske en  

 harmonisering af praksis for opgørelse af henholdsvis  

 tilbagebetalings- og efterbetalingsniveauet.
 Det betyder, at a-kasserne på nuværende tidspunkt må  

 anvende 2 forskellige opgørelsestidspunkter afhængig af, om der  

 er tale om tilbagebetaling eller efterbetaling af  

 efterlønsbidraget.
5. Opgørelsen af tilbagebetalingsbeløbet, når  

 medlemmet både har været deltids- og fuldtidsforsikret Det følger af lovens § 77, stk. 5, at  

 tilbagebetalingsbeløbet udgør det antal indbetalte  

 dagpengesatser efter §§ 47 og 70, som medlemmet har indbetalt som  

 efterlønsbidrag Ved opgørelsen af tilbagebetalingsbeløbet skal medlemmets  

 status som enten deltids- eller fuldtidsforsikret indgå i beregningen  

 af beløbets størrelse.
Det er således ikke medlemmets  

 forsikringsstatus på opgørelsestidspunktet, der alene kan danne  

 grundlag for hvilken sats, der skal anvendes.
 Eks:
 M, der har betalt efterlønsbidrag siden den 1. april 1999, er  

 deltidsforsikret indtil 31. december 2002. Pr. 1. januar 2003 overgår M  

 til fuldtidsforsikring.
 Med virkning fra den 1. februar 2004 har M, der er fyldt 60 år,  

 fravalgt efterlønsordningen og kræver indbetalte  

 efterlønsbidrag udbetalt kontant.
 Medlemmet har indbetalt efterlønsbidrag i følgende  

 perioder:
01.04.99 - 31.12.99 4 dagpengesatser x 9/12 =   3,0 dagpengesatser 01.00.00 - 31.12.00 6 dagpengesatser =   6,0 dagpengesatser 01.01-01 - 31.12.02 7 dagpengesatser x 2 = 14,0 dagpengesatser 01.01.03 - 31.12.03 7 dagpengesatser =   7,0 01.01.04 - 31.01.04 7 dagpengesatser x 1/12 =   0,84 dagpengesatser I alt 30,84 dagpengesatser Ved opgørelsen anvendes den aktuelle deltidssats (gældende  

 sats pr. januar 2004) for så vidt angår perioden fra den 1. april  

 1999 til den 31. december 2002 - opgjort til 23 dagpengesatser.
For resten af  

 perioden, der er opgjort til 7,84 dagpengesatser, anvendes fuldtidssatsen.
 Som bilag er vedlagt 3 eksempler på opgørelse af  

 tilbagebetalingsbeløbet. (Eksemplerne er identiske med eksemplerne  

 side 6-7 i Rundskrivelse nr. 144/99 af 14. oktober 1999, der blev udsendt  

 sammen med blanket AR 252 til fravalg af  

 efterlønsbidrag/-ordningen).
6. Opgørelsen af fradraget, når  

 tilbagebetalingsbeløbet opgøres, efter at et medlem er  

 gået på efterløn Det følger af lovens §77 a, stk. 6, at  

 tilbagebetalingsbeløbet skal fratrækkes 5 dagpengesatser, jf. §§  

 47 og 70, for hver uge, der er udbetalt efterløn til medlemmet.
 Der skal kun ske fradrag, hvis der rent faktisk er udbetalt et  

 beløb i efterløn til en person.
 En person, der er gået på efterløn, men som fx på  

 grund af arbejde/pensionsudbetalinger intet får udbetalt og som  

 efterfølgende vælger efterlønsordningen fra og  

 kræver indbetalte bidrag udbetalt, får beløbet udbetalt  

 uden fradrag.
 Udbetales der et beløb til medlemmet, fratrækkes 5 fulde  

 dagpengesatser for hver uge, der er udbetalt efterløn, og det  

 gælder uanset beløbets størrelse.
 Hvis medlemmet fx går på efterløn en fredag eller  

 udtræder af ordningen en tirsdag, tæller både den  

 første og den sidste uge som en hel uge, og der skal derfor  

 fratrækkes 5 dagpengesatser i  alle uger, hvor der er  

 udbetalt efterløn.
 7. Pensionsinstituttet afviser overførsel til medlemmets  

 pensionsordning.
Direktoratet er blevet bekendt med, at PKA (Pensionskassernes  

 Administration A/S) i flere tilfælde har afvist at modtage et indbetalt  

 beløb.
 PKA omfatter følgende 8 pensionskasser:
Sygeplejerskernes Jordemødrenes Ergo- og fysioterapeuternes Bioanalytikernes (hospitalslaboranter) Kontorfunktionærernes Lægesekretærernes Socialrådgivernes og socialpædagogernes PKA har oplyst, at de 8 pensionskassers vilkår ikke tillader, at der  

 indsættes beløb, der ikke kommer fra en anden  

 arbejdsmarkedspension.
 Der vil i løbet af et årstid blive holdt generalforsamling i  

 de 8 selskaber, hvor der vil blive taget stilling til, hvorvidt og under  

 hvilke betingelser selskaberne skal tage imod efterlønsbidrag.
Direktoratet har derfor aftalt med PKA, at PKA orienterer de a-kasser, der  

 har medlemmer i de respektive pensionskasser, når der har været  

 afholdt generalforsamling i det pågældende selskab.
Det  

 bemærkes, at direktoratet vil sende PKA en oversigt over, hvilke  

 a-kasser det drejer sig om.
Når det drejer sig om medlemmer, der har en arbejdsmarkedspension i  

 PKA, må a-kassen derfor, når medlemmet har fravalgt  

 efterlønsordningen, træffe afgørelse om, at  

 beløbet  - efter medlemmets eget valg  - kan overføres til en  

 privattegnet pensionsordning (i bank eller pensionsselskab), eller forblive  

 stående på medlemmets "konto" i a-kassen.
Den sidste  

 løsning kan kombineres med, at medlemmet vælger at sætte  

 sagen i bero, indtil PKA har meddelt a-kassen, hvad der er blevet besluttet  

 på generalforsamlingen i det pågældende selskab.
 Hvis medlemmet lader beløbet indestå på sin "konto" i  

 a-kassen, vil medlemmet være afskåret fra at overføre det  

 til en privattegnet pensionsordning fra og med det tidspunkt, hvor medlemmet  

 har fået besked fra sin a-kasse om, at overførsel til  

 arbejdsmarkedspensionen er mulig.
 Det bemærkes, at tilbagebetalingsbeløbet må reguleres  

 med den aktuelle dagpengesats, hvis overførsel til PKA først  

 bliver mulig i 2001.
 Vi kan oplyse, at der ikke er problemer med overførsel af  

 efterlønsbidrag til Pen-Sam, men vi er ikke bekendt med, om der -  

 udover PKA -  er andre pensionsselskaber, der i henhold til deres  

 vilkår ikke kan modtage tilbagebetalingsbeløbet.
 For at undgå unødigt papirarbejde foreslås det, at  

 a-kassen, hvis den er i tvivl om, hvorvidt et selskab kan modtage  

 beløbet, telefonisk kontakter selskabet, inden den overfører  

 beløbet.
Er overførsel ikke mulig, må a-kassen træffe  

 afgørelse som i sager, der vedrører PKA.
Vi anmoder desuden  

 a-kassen om at underrette direktoratet om sagen.
8. Beskatning/afgift når et medlem, der er fyldt 60 år,  

 enten dør eller får tilkendt førtidspension Der har været tvivl om, hvorvidt et medlem, der er fyldt 60  

 år, skal betale A-indkomst eller 30% afgift, hvis medlemmet  

 dør/får tilkendt en førtidspension.
 Det er nu blevet afklaret, at tilbagebetalingsbeløbet beskattes med  

 en afgift på 30%, når et medlem  - uanset alder - tilkendes  

 førtidspension/afgår ved døden.
9. Overflytning til fuldtidsforsikring med tilbagevirkende kraft Direktoratet gør opmærksom på, at vi i en række  

 konkrete klagesager har fraveget bestemmelse i § 3, stk. 1, i  

 bekendtgørelse nr. 775 af 20. september 1995 om overflytning mellem  

 deltids- og fuldtidsforsikring for medlemmer, der er født før  

 den 1. juli 1949, og hvis ansøgning om overflytning til  

 fuldtidsforsikring er modtaget i kassen senest den 30. september 1999.
 Det betyder, at disse medlemmer kan blive overflyttet til  

 fuldtidsforsikring med tilbagevirkende kraft fra den 1. juli 1999, jf.  

 princippet i § 7 i lov nr. 276 af 12. maj 1999.
 Det er en forudsætning for en overflytning pr. den 1. juli 1999, at  

 medlemmet den 1. juli 1999 opfyldte betingelserne for at overgå til  

 fuldtidsforsikring, samt at medlemmet har betalt efterlønsbidrag  

 uafbrudt fra den 1. april 1999 og i øvrigt opfylder anciennitetskravet  

 for at overgå til efterløn som 60-årig.
Direktoratet for Arbejdsløshedsforsikringen,  

 den 3. april 2000 Eksempel 1.
 Medlemmet, der har betalt efterlønsbidrag siden 1. april 1999,  

 fravælger efterlønsordningen med virkning fra den 1. november  

 2010 og ønsker at få efterlønsbidraget overført  

 til en pensionsordning.
01.04.99 - 31.12.99 4 dagpengesatser x 9/12 (år) =  3,00 dagpengesatser 01.01.00 - 31.12.00 6 dagpengesatser x 1 (år) =  6,00 dagpengesatser 01.01.01 - 31.12.09 7 dagpengesatser x 9 (år) = 63,00 dagpengesatser 01.01.10 - 31.10.10 7 dagpengesatser x 10/12 (år) =   5,83 dagpengesatser I alt 77,83 dagpengesatser l 1999 skal medlemmet indbetale bidrag for 9 måneder ud af  

 årets 12 måneder.
I 2010 skal medlemmet indbetale bidrag for 10  

 af årets 12 måneder.
 Er dagpengesatsen i 2010 fx 750 kr., udgør  

 tilbagebetalingsbeløbet: 77,83 x 750 kr.= 58.372,50 kr.
 Eksempel 2.
 Medlemmet, der har indbetalt efterlønsbidrag fra den 11. oktober  

 1999, fravælger efterlønsordningen med virkning fra den 7. maj  

 2016 og ønsker at få efterlønsbidraget overført  

 til en pensionsordning.
11.10.99 - 31.12.99 4 dagpengesatser x(21/31 + 2)/12 = 0,89 dagpengesatser 01.01.00.- 31.12.00 6 dagpengesatser x 1 = 6,00 dagpengesatser 01.01.01.- 31.12.15 7 dagpengesatser x 15 =105,00 dagpengesatser 01.01.16 - 06.05.16 7 dagpengesatser x (6/31 + 4)/12 = 2,45 dagpengesatser I alt 114,34 dagpengesatser I 1999 skal medlemmet ud af årets 12 måneder indbetale 2  

 måneders bidrag (november - december) + bidrag fra den 11. til den 3 1.  

 oktober 1999, svarende til 21 dage.
 I 2016 skal medlemmet betale 4 måneders bidrag (januar - april) ud  

 af årets 12 måneder + bidrag svarende til 6 dage ud af maj  

 måneds 31 dage.
 Eksempel 3.
 Medlemmet, der har indbetalt efterlønsbidrag fra den 17. februar  

 2000, fravælger efterlønsordningen med virkning fra den 19.  

 november 2009 og ønsker at få efterlønsbidraget  

 overført til en pensionsordning.
17.02,00 - 31.12.00 6 dagpengesatser x(13/29 +10)/12 = 5,22 dagpengesatser 01.01.01 - 31.12.08 7 dagpengesatser x 8 = 56,00 dagpengesatser 01.01.09 - 18.11.09 7 dagpengesatser x(18/30 + 10)/12 = 6.18 dagpengesatser I alt 67,40 dagpengesatser I år 2000 skal medlemmet betale 10 måneders bidrag (marts -  

 december) ud af årets 12 måneder + bidrag fra den 17. til den 29.  

 februar (skudår), svarende til 13 dage.
 I år 2009 skal medlemmet ud af årets 12 måneder betale  

 10 måneders bidrag (januar - oktober) + bidrag i 18 dage ud af november  

 måneds 30 dage.
