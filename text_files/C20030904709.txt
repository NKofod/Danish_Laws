 Cirkulære om afholdelse af udgifter ved  

 begravelse af personel til værnepligtstjeneste herunder  

 konstabelelever.
 § 1. Bestemmelserne omfatter personel til  

 værnepligtstjeneste herunder konstabelelever.
§ 2. Afgår en person, jf. § 1, ved  

 døden, foranlediger forsvaret ilægning i kiste og transport til  

 begravelsesstedet samt afholder de hermed forbundne udgifter til kiste, ilægning i kiste, transport af kiste/båre til begravelsesstedet.
Stk. 2. Afgår en person, jf. § 1, ved døden  

 i tjenesten eller som følge af tilskadekomst i tjenesten, afholder  

 forsvaret endvidere evt. rimelige udgifter til gravsten, en passende begravelse samt evt. rejseudgifter til afdødes nærmeste  

 pårørende.
 Stk. 3. Eventuel begravelseshjælp fra det offentlige  

 tilfalder forsvaret eller modregnes i de samlede af forsvaret afholdte  

 udgifter.
§ 3. Ønsker afdødes  

 pårørende at varetage begravelsen, skal disse så vidt  

 muligt før begravelsens tilrettelæggelse gøres bekendt  

 med, i hvilket omfang begravelsesudgifterne kan forventes afholdt af  

 forsvaret.
Godtgørelse finder alene sted mod dokumentation.
 Refusionsbeløbets størrelse fastsættes  

 i henhold til § 2 af vedkommende personelforvaltende myndighed.
 § 4. Såfremt afdødes  

 pårørende ikke måtte ønske at varetage begravelsen,  

 kan vedkommende militære enhed påtage sig at udføre denne  

 for forsvarets regning efter den personelforvaltende myndigheds nærmere  

 bestemmelser, jf. i øvrigt § 2.
 § 5. Kundgørelse for Forsvaret B.9-5 af 20.  

 august 1992 ophæves.
