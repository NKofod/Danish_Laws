 Resumé  


  

 Viborg Byråd klagede over at Miljø- og Energiministeriet havde indkaldt to  

 lokalplanforslag om butikscentre efter call in-beføjelsen i planlovens § 3,  

 stk. 4. Indkaldelserne bevirkede at planforslagene ikke kunne vedtages  

 endeligt  

 af byrådet før ministeriet, efter forhandling med byrådet, havde besluttet at  

 vedtagelsen kunne finde sted.
Ombudsmanden mente ikke der var tilstrækkeligt grundlag for at  

 kritisere at Miljø- og Energiministeriet havde anvendt call in-beføjelsen i  

 de  

 to sager.
Derimod var det efter ombudsmandens opfattelse kritisabelt at  

 ministeriet i begrundelsen for indkaldelserne henviste til et eventuelt  

 kommende lovforslag.
Desuden ville det efter ombudsmandens opfattelse have  

 været bedst stemmende med god forvaltningsskik om ministeriet over for  

 byrådet  

 nærmere havde begrundet hvorfor ministeriet mente at betingelserne for at  

 anvende planlovens § 3, stk. 4, i de konkrete tilfælde var opfyldt. (J.nr.  

 1997-0220-129).
Miljø- og Energiministeriets indkaldelse af to  

 lokalplanforslag Af sagen fremgik at miljø- og  

 energiministeren den 7. juni 1995 henstillede til alle amtsråd og  

 kommunalbestyrelser at undlade at vedtage visse region- og lokalplanforslag  

 for  

 detailhandelsbutikker.
Af henstillingen fremgik blandt andet:
"  

  

 1. Nedsættelse af udvalg Miljø- og Energiministeren  

 har besluttet at nedsætte et udvalg, der skal overveje, hvorvidt den gældende  

 planlovgivning og dennes administration i tilstrækkelig grad har været egnet  

 til at styre udviklingen i forbindelse med større butikker og med  

 butikscentre,  

 eller om der er behov for en styrket indsats på planområdet.
 Udvalget skal navnlig  

 undersøge, om udarbejdelse af regionplaner kan ske på en sådan måde, at der  

 tages højde for tværkommunale og amtskommunale konsekvenser samt  

 byudviklingsmæssige, trafikale og miljømæssige konsekvenser af nye projekter  

 til større butikker og til butikscentre, eller om der eventuelt kan være  

 behov  

 for at overveje anvendelsen af et landsplandirektiv eller af ændringer i  

 planloven.
 ...
4.
  

 Henstilling til amtsråd  

 og kommunalbestyrelser om at undlade vedtagelsen af visse planforslag Med det formål at undgå en  

 planlægning, der kan gøre udvalgets arbejde illusorisk, henstilles det, at  

 amtsrådene og kommunalbestyrelserne undlader at vedtage de neden for nævnte  

 planforslag i den periode, hvor udvalget arbejder.
 Ministeriet vil følge  

 udviklingen, og det må påregnes, at planforslag inden for de nævnte  

 kategorier, der måtte blive offentliggjort, vil blive kaldt ind efter § 3,  

 stk.  

 4, i lov om planlægning med henblik på en nærmere vurdering af, om  

 planforslaget vil foregribe udvalgets anbefalinger.
5.
  

 Hvilke planforslag er  

 omfattet af henstillingen Henstillingen omfatter  

 følgende planforslag:
 1. Forslag til  

 regionplanretningslinier, der giver mulighed for etablering af  

 detailhandelsbutikker m.v., som har regional betydning på grund af størrelse  

 og  

 placering i henseende til center- og servicestruktur og trafik.
 2. Forslag til lokalplaner,  

 der giver mulighed for etablering af detailhandelsbutikker, som har regional  

 betydning på grund af størrelse og placering i henseende til center- og  

 servicestruktur og trafik.
 3. Forslag til lokalplaner,  

 der giver mulighed for at etablere større detailhandelsbutikker uden for  

 områder med funktion af lokal-, bydels- eller bykernecenter, der i en før den  

 1. juni 1995 endeligt vedtaget kommuneplan er fastlagt til centerformål.
..." Forinden henstillingen af 7.  

 juni 1995 blev givet, blev Folketingets Miljø- og Planlægningsudvalg  

 orienteret  

 ved miljø- og energiministerens brev af 31. maj 1995.
Den 1. april 1996 henstillede  

 miljø- og energiministeren til alle amtsråd og kommunalbestyrelser fortsat at  

 undlade vedtagelsen af visse planforslag.
Af henstillingen fremgik blandt  

 andet:
 "...
Detailhandelsudvalget har nu  

 afsluttet sit arbejde med en rapport, som indeholder en række anbefalinger om  

 mulige ændringer af de forudsætninger, der hidtil har bestemt planlægningen i  

 forbindelse med detailhandelsbutikker.
Rapporten er nærmere omtalt nedenfor.
 Udvalgets anbefalinger bør  

 undergives en bred politisk debat herunder drøftelser med de kommunale  

 organisationer, inden der tages stilling til, om der skal fremsættes et  

 lovforslag.
Hvis der fremsættes  

 lovforslag skal dette behandles og vedtages af Folketinget, før nye regler  

 kan  

 træde i kraft.
Der er derfor behov for, at amtsråd og kommunalbestyrelser  

 fortsat undlader at vedtage planforslag, der kan foregribe en mulig ændring  

 af  

 den hidtidige udvikling.
 På denne baggrund henstilles,  

 at amtsråd og kommunalbestyrelser fortsat undlader at vedtage planforslag,  

 der  

 kan foregribe eventuelle ændringer af planlovens regler, indtil der er  

 truffet  

 en politisk beslutning herom.
 Ministeriet vil som hidtil  

 følge udviklingen, og det må påregnes, at planforslag inden for de i brevet  

 af  

 7. juni 1995 nævnte kategorier, der måtte blive offentliggjort, vil blive  

 kaldt  

 ind efter § 3, stk. 4, i lov om planlægning med henblik på en nærmere  

 vurdering  

 af, om planforslaget vil foregribe en eventuel ændring af planlovens regler.
..." Viborg Byråd vedtog den 7.  

 marts 1996 at sende lokalplanforslag nr.  

 111  

 A  

 for et område til centerformål, Fischer-Karréen i  

 Viborg midtby i offentlig høring i perioden fra den 3. april 1996 til og med  

 den 29. maj 1996. Baggrunden for forslaget var blandt andet et ønske om at  

 udvide det eksisterende center "Sct.
Mathias Marked".
 Den 18. april 1996 vedtog  

 byrådet at sende lokalplanforslag nr.  

 115  

 A  

 for et område til egnscenterfunktioner ved Holstebrovej,  

 "Storcenter Viborg", i høring i perioden fra den 1. maj 1996 til og  

 med den 26. juni 1996. Baggrunden for dette lokalplanforslag var et ønske om  

 at  

 ændre den eksisterende lokalplan nr. 115 for et område til offentlige formål  

 og  

 egnsservicefunktioner syd for Holstebrovej således, at der i  

 lokalplanområdets  

 centerområde også kunne placeres dagligvarebutikker.
 Den 28. maj 1996 indkaldte  

 Miljø- og Energiministeriet lokalplanforslag nr.  

 111 A  

 i medfør af planlovens § 3, stk.  

 4. Af indkaldelsen fremgik blandt andet:
 "Viborg Kommune har  

 fremlagt forslag til ovennævnte lokalplan, som bl.a. åbner mulighed for  

 udvidelse af eksisterende og etablering af nye detailhandelsbutikker i Viborg  

 midtby, uden størrelsesmæssig begrænsning.
 Dermed er forslaget i strid  

 med miljø- og energiministerens henstilling i brev af 1. april 1996, hvori  

 ministeren under henvisning til brev af 7. juni 1995 anmoder amter og  

 kommuner  

 om fortsat at undlade at vedtage planforslag, som kan foregribe  

 udvalgsarbejdet  

 og eventuelle lovforslag.
 Miljø- og energiministeren  

 overtager derfor i medfør af § 3, stk. 4 i planloven, lovbekendtgørelse nr.  

 746  

 af 16. august 1994, kommunalbestyrelsens beføjelser i sagen, med den  

 virkning,  

 at lokalplanforslaget ikke kan vedtages endeligt efter planlovens § 27, før  

 ministeren efter forhandling med kommunen beslutter, at vedtagelsen kan finde  

 sted.
..." Den 10. juni 1996 skrev  

 Viborg Kommune til Miljø- og Energiministeriet om sagen.
Af brevet fremgår  

 blandt andet:
 "...
Ministeriets indsigelse er: '  

  

 udvidelse af eksisterende center og  

 etablering af nye detailhandelsbutikker i Viborg midtby uden størrelsesmæssig  

 begrænsning.' På baggrund af ministeriets  

 brev fremsender jeg hermed nedenstående beskrivelse af lokalplanen.
Bruttoetagearealet inden for  

 hele karréen udgør ca.  

 36.000 m2,  

 excl. parkeringspladser.
Dette areal fordeler sig med:
- erhvervsarealer  

 28.500  

 m2 - boligarealer  

 7.500  

 m2 Erhvervsandelen inden for  

 lokalplanens område består af 2 typer - karrébebyggelsen og det  

 sammenhængende  

 center, Sct.
Mathias Marked.
Karrébebyggelsen langs gågaden udgør brutto ca.  

 17.000 m2  

 incl. boliger  

 og baghuse.
Denne bebyggelse består af forretninger, banker,  

 forsikringsselskaber og andet liberalt erhverv.
Bebyggelsen er primært  

 2½-3½-etages ejendomme bygget i perioden 1880 til 1950.
'Sct.
Mathias Marked' er et centerområde bygget i 1977  

 med 38 forretninger fordelt på 2 etager og med et samlet areal på ca.  

 9.000 m2. Inden for  

 området findes  

  

 et  

  

 supermarked på ca.  

 2.000 m2,  

 og blandt de øvrige forretninger er 2 mellem 300 -  

 500 m2. 22 forretninger  

 er mellem 100 og  

 300 m2  

 og 13 forretninger er under  

 100 m2.
 Viborg kommune vil derfor  

 være indforstået med, at der fastsættes en max. størrelse på forretningerne  

 inden for lokalplanens område på ca.  

 2.500  

 m2.
Centerområdet, Sct.
Mathias  

 Marked, ønskes udvidet med ca.  

 2.000  

 m2. Denne udvidelse har Viborg Kommune  

 skønnet lokalplanpligtig.
 Udbygningen består af ca.  

 500 m2  

 til en ny forretning  

 og den resterende del skal tillægges de eksisterende forretninger i centeret.
 Lokalplanen giver derudover  

 mulighed for en yderligere udvidelse af centret på ca.  

 2.000 m2, hvilket der  

 idag ikke ligger aktuelle planer om at gennemføre.
 Den samlede 'udvidelse' af  

 centerområdet inden for lokalplanens område udgør ca. 12 % i forhold til det  

 nuværende bebyggede areal, og er således ikke en forøgelse i forhold til  

 lokalplanen den afløser, idet bebyggelsesprocenten for området fortsat er  

 140.
 Lokalplanen er efter Viborg  

 Kommunes opfattelse ikke omfattet af betingelserne for Miljøministeriets  

 planstop, idet lokalplanen efter kommunens opfattelse kun er en mindre  

 ændring/justering af det eksisterende centerområde i midtbyen.
 Med baggrund i ovennævnte  

 oplysninger forventer Viborg Kommune, at Miljøministeriet vil trække deres  

 indsigelse af 28. maj 1996 tilbage.
..." Den 19. juni 1996 gjorde  

 Viborg Amt i medfør af planlovens § 29 indsigelse mod lokalplanforslag nr.  

 115 A. Årsagen var at forslaget efter  

 amtets opfattelse var i strid med retningslinie nr. 13 i den gældende  

 regionplan.
 Den 20. juni 1996 indkaldte  

 Miljø- og Energiministeriet lokalplanforslag nr.  

 115 A  

 i medfør af planlovens § 3, stk.  

 4. Af indkaldelsen fremgik blandt andet:
"Viborg Kommune har  

 fremlagt forslag til ovennævnte lokalplan, som udvider  

 anvendelsesbestemmelsen  

 i lokalplan 115, således at der fra at være mulighed for etablering af  

 udvalgsvareforretninger, nu kan etableres både dagligvare- og  

 udvalgsvareforretninger.  

 Lokalplanen fastholder muligheden for bebyggelse i centerområdet, således at  

 der kan ske en udvidelse fra de eksisterende  

 15.000 m2  

 til  

 35.000 m2  

 etageareal til  

 butiksformål.
Lokalplanen indeholder ingen bestemmelser om butiksstørrelser.  

 Viborg Amt har gjort indsigelse mod forslaget.
Lokalplanforslaget som det  

 foreligger, vurderes at have regional betydning på grund af områdets  

 størrelse  

 og placering i henseeende til center- og servicestruktur samt trafik, og  

 Miljø-  

 og Energiministeriet vurderer derfor, at forslaget kan foregribe eventuelle  

 ændringer af lov om planlægning på baggrund af detailhandelsudvalgets  

 anbefalinger, jf.
Miljø- og Energiministeriets brev af 1. april 1996, som er  

 vedlagt i kopi.
 Miljø- og energiministeren  

 overtager derfor i medfør af § 3, stk. 4, i planloven, lovbekendtgørelse nr.  

 746 af 16. august 1994, kommunalbestyrelsens beføjelser i sagen, med den  

 virkning, at lokalplanforslaget ikke kan vedtages endeligt efter planlovens §  

 27, før ministeren efter forhandling med kommunen beslutter, at vedtagelsen  

 kan finde sted.
..." Den 26. juli 1996 fremkom  

 Viborg Kommune med supplerende oplysninger om lokalplanforslag nr.  

 111 A.
Heraf fremgår blandt andet:
 "...
Viborg Kommune har med  

 svarskrivelse af 10. juni 1996 redegjort for lokalplanens eksisterende og  

 fremtidige arealforhold.
Af disse fremgår det, at bebyggelsesprocenten for  

 området max. må udgøre 140% i både den gældende lokalplan nr. 111 samt i  

 dette  

 forslag til lokalplan 111A.
 Viborg Kommune er derfor af  

 den opfattelse, at der ikke er tale om en udvidelse af midtbyen, da begge  

 lokalplaner indeholder den samme bebyggelsesmæssige rummelighed.
Supplerende oplysninger Miljøministeriet har  

 efterfølgende med telefonsamtale den 17. juli 1996 udbedt sig om supplerende  

 oplysninger om lokalplanens udvidelsesmuligheder i forhold til oplandet og i  

 forhold til handelsstrukturen iøvrigt.
Viborgs midtby indeholder en  

 blanding af udvalgsvarer- og dagligvarerforretninger samt et alsidigt udbud  

 af  

 liberale erhverv.
Midtbyens samlede etageareal til disse centererhverv udgør  

 ca.  

 230.000 m2.  

 Boligarealer indgår ikke i brevets oplysninger.
 Centererhvervet indenfor  

 lokalplanens område udgør i dag ca.  

 28.000  

 m2  

 excl. udbygningsmuligheder, som er:
·  

  

 	  

 indholdsmæssigt primært  

 udbygningsmuligheder for de eksisterende erhverv, dog skabes der også  

 mulighed  

 for enkelte nye erhverv, men i alle tilfælde, vil de kunne etableres indenfor  

 de af detailhandelsudvalgets (ministeriets) fastlagte butiksstørrelser på  

 henholdsvis  

 3000 m2  

 for dagligvarer og  

 1000 m2  

 for udvalgsvarer, ·  

  

 	  

 arealmæssigt er udbygningsmulighederne ialt  

 på 4.000 -  

 6.000 m2  

 og uændret i forhold til den oprindelige lokalplan, og iøvrigt som beskrevet  

 i  

 det tidligere fremsendte brev.
Konklusion Kommunens vurdering er, at  

 lokalplanforslaget med de beskrevne bebyggelsesmuligheder skaber en naturlig  

 modernisering af midtbyområdet, som en mindre væsentlig ændring af midtbyen  

 som handelscenter.
Lokalplanen vurderes derfor  

 ikke til at kunne få nogen indflydelse på handelsstrukturen i hverken  

 midtbyen  

 eller i oplandet, og dermed vores nabokommuner." Den 30. august 1996 blev der  

 afholdt et møde mellem ministeriet og kommunen om sagen.
Den 26. september 1996 skrev  

 kommunen på ny til Miljø- og Energiministeriet om lokalplanforslag nr.  

 111 A  

 at kommunen forventede at  

 ministeriet trak sin indsigelse tilbage.
Kommunen henviste herved til sine  

 breve af 10. juni 1996 og 26. juli 1996. Kommunen henviste også til en  

 telefonsamtale om sagen hvorefter lokalplanforslaget var ændret således at  

 der  

 ifølge retningslinie nr. 3.4. inden for karréen skulle sikres en øvre grænse  

 på butiksstørrelser på henholdsvis  

 3000  

 m2  

 for dagligvarer og  

 1000 m2  

 for udvalgsvarer.
Den 4. oktober 1996 skrev  

 Viborg Kommune igen til Miljø- og Energiministeriet om lokalplanforslag nr.  

 111 A.
Af brevet fremgår blandt andet:
 "...
I den efterfølgende  

 korrespondance er det aftalt med ministeriet v/(sagsbehandler), at Viborg  

 Kommune med lokalplan nr.  

 111 A  

 skal sikre begrænsninger på butiksstørrelser inden for lokalplanområdet.
Der  

 gives således med lokalplanen en øvre grænse på butiksstørrelser med følgende  

 arealangivelse inden for Fischer-karréen i Viborg midtby.
Butikker for  

 dagligvarer tillades med et bruttoareal på max  

 3000 m2  

 og butikker for  

 udvalgsvarer tillades med et bruttoareal på max  

 1000 m2  

 - ligeledes vil  

 lokalplanen begrænse karréens samlede maksimale bruttoareal for detailhandel  

 til  

 16.000 m2.
 Lokalplan nr.  

 111 A  

 tilføjes en ny tekst i  

 lokalplanens redegørelsesdel på side R 20. Denne tekst indeholder oplysninger  

 om følgende: Bebyggelsens omfang i dag, Lokalplanens bebyggelsesmuligheder  

 samt  

 Begrænsning for bebyggelsens omfang (se vedlagt bilag nr. 1). - Endvidere  

 tilføjes der i lokalplanen på side B6 en ny ordlyd i § 3.4, som fastsætter  

 butiksstørrelser og begrænsning af det samlede maksimale bruttoareal for  

 detailhandel inden for Fischer-karréen (se vedlagt bilag nr. 2).
 Med baggrund i ovennævnte  

 oplysninger forventer Viborg Kommune, at Miljø- og Energministeriet vil  

 trække  

 deres indsigelse af 28. maj 1996 tilbage.
..." Den 19. november 1996 skrev  

 Miljø- og Energiministeriet til kommunen om lokalplanforslag nr.  

 111 A.
Af brevet fremgik blandt andet:
 "Miljø- og  

 Energiministeriet indkaldte med brev af 28. maj 1996 lokalplanforslag  

 111 A  

 begrundet i mulighed for detailhandel  

 med regional betydning, idet lokalplanforslaget åbnede mulighed for udvidelse  

 af eksisterende og etablering af nye butikker uden størrelsesmæssig  

 begrænsning.
 Miljø- og Energiministeriets  

 Landsplanafdeling ønsker en ensartet behandling af  

 detailhandelsproblemstillingerne under tænkepausen, ved fastsættelse af max.  

 butiksstørrelse og ved at sikre en maksimal samlet centerstørrelser, der ikke  

 øger centrenes regionale virkning.
 Miljø- og Energiministeriets  

 Landsplanafdeling anmoder derfor, i forlængelse af den tidligere  

 korresspondance om forslag til lokalplan  

 111  

 A  

 og møde den 30. august 1996 med borgmesteren, Viborg  

 Kommune om at uddybe de forslag til lokalplanbestemmelser, der fremgår af  

 kommunens brev af 4. oktober 1996.
Kommunen anmodes specielt om,  

 at præcisere anvendelsesbestemmelserne for de enkelte delområder og fastsætte  

 maksimale bruttoarealstørrelser for detailhandel indenfor lokalplanområdet på  

 henholdsvis  

 3000 m2  

 bruttoareal for dagligvarer og  

 1000 m2  

 for udvalgsvarer.
Med hensyn til centrets samlede størrelse, må kommunen give  

 en vurdering af den samlede centerstørrelse incl. de bestående butikker.
Dvs.  

 eksisterende detailhandelsarealer, udvidelsesmuligheder ved byggeri,  

 renovering  

 og ændret anvendelse.
 Kommunen anmodes endvidere om  

 at godtgøre, at udbygningsmulighederne til detailhandel i lokalplanen ikke  

 øger  

 byens regionale virkning, dvs. ikke påvirker et opland udover kommunegrænsen.
 Skulle det vise sig at  

 udbygningen har regional betydning, må detailhandelsarealet reduceres evt.  

 gennem en faseopdeling, hvor en mindre del, der ikke har regional betydning  

 gennemføres gennem vedtagelse af en reduceret lokalplan i tænkepausen og  

 yderligere udbygning udsættes til senere.
Fremsendelse af udkast til  

 lokalplan med ovennævnte indhold er en forudsætning for ophævelse af  

 indsigelse." Den 20. november 1996 var  

 miljø- og energiministeren i samråd i Folketingets Miljø- og  

 Planlægningsudvalg.
I den forbindelse havde udvalget stillet ministeren  

 blandt  

 andet følgende samrådsspørgsmål:
"Ministeren bedes  

 redegøre for praksis for anvendelse af call in-bestemmelsen i planlovens § 3,  

 stk. 4, i de seneste 2 år samt begrunde den valgte praksis." Ifølge ministerens  

 talenotits fra samrådet svarede ministeren blandt andet:
"  

  

 Lovgrundlaget Udgangspunktet for at anvende  

 planlovens beføjelser er planlovens § 1, formålsbestemmelsen, hvoraf bl.a.  

 fremgår, 'at det tilsigtes, at der ud fra en planmæssig og samfundsøkonomisk  

 helhedsvurdering sker en hensigtsmæssig udvikling i landet og i de enkelte  

 amtskommuner  

 og kommuner', og 'at der skabes og bevares værdifulde bebyggelser, bymiljøer  

 og landskaber'.
 Call in-bestemmelsen i  

 planlovens § 3, stk. 4, er en af miljø- og energiministerens beføjelser efter  

 planloven, og den må vurderes i sammenhæng med de øvrige beføjelser efter  

 lovens § 3 og § 29, stk. 1.
 De landsplanbeføjelser, som  

 tidligere stod i lands- og regionplanloven, kommuneplanloven og by- og  

 landzoneloven, blev samlet i planlovens § 3, og de blev på nogle områder  

 udvidet, således at § 3 i sin helhed er udtryk for en styrkelse af  

 landsplanbeføjelserne  

 som afbalancering af den decentralisering, der samtidig skete ved planloven,  

 navnlig ved at regionplanerne ikke længere skulle godkendes.
 ...
Indkaldte planforslag Planlovens § 3, stk. 4, har i  

 de sidste 2 år været benyttet til indkaldelse af lokalplanforslag i 35 sager,  

 heraf 1 sag i et kystområde ved Allinge-Gudhjem og 34 sager vedrørende  

 detailhandelsområder.
I perioden 1993-1994 blev der indkaldt 5  

 lokalplanforslag, alle i kystområder.
 Det er ikke tilfældigt, at  

 indkaldelserne falder i disse 2 kategorier, idet det begge er emner, der fra  

 statslig side er meldt ud som særlige interesser.
Lokalplanforslaget fra  

 Allinge-Gudhjem Kommune blev indkaldt, fordi det åbnede mulighed for at  

 konvertere et sommerhusområde til byzone.
Planforslaget er ophævet.
 Ved den faglige og juridiske  

 gennemgang af lokalplanforslag i de sidste 2 år har jeg måttet konstatere, at  

 lokalplanbestemmelserne i 34 tilfælde ikke har været egnede til at sikre de  

 hensyn, der er angivet i planlovens formålsbestemmelse: at der sker en  

 hensigtsmæssig udvikling i de enkelte amtskommuner og kommuner og at der  

 skabes  

 og bevares værdifulde bebyggelser og bymiljøer.
 Jeg har på denne baggrund  

 benyttet call in bestemmelsen over for lokalplanforslag, der giver mulighed  

 for  

 etablering af detailhandelsbutikker, som har regional betydning, samt  

 lokalplaner der giver mulighed for større butikker uden for områder, der er  

 fastlagt til centerformål.
 I 19 af de 34 sager er  

 indkaldelsen af planforslagene ophævet efter forhandling om større eller  

 mindre  

 ændringer af forslagene, således at disse kunne vedtages endeligt af  

 kommunen.
 I de tilfælde, hvor  

 lokalplanforslaget giver mulighed for nye butikker eller udvidelse af  

 eksisterende butikker i regionale centerområder eller meget store butikker  

 har  

 jeg sagt, at forhandlingerne må afvente en landsplanmæssig afklaring og et  

 bedre  

 beslutningsgrundlag.
Ingen af planforslagene er  

 ophævet.
D Indsigelse mod regionplantillæg Bestemmelsen i planlovens §  

 29, stk. 1, hvorefter miljø- og energiministeren til varetagelse af statslige  

 interesser kan fremsætte indsigelse mod regionplanforslag er benyttet ved 4  

 regionplanforslag med detailhandelsbestemmelser i stedet for indkaldelse af  

 forslaget efter § 3, stk. 4.
 Når § 29 er benyttet skyldes  

 det, at indsigelse er den reaktion, der normalt benyttes i forbindelse med  

 regionplanforslag.
 Baggrunden for indkaldelse af planforslagene:
 Efter planlovens § 6, stk. 3,  

 nr. 5, skal regionplanerne blandt andet indeholde retningslinier for  

 'beliggenheden af arealer til butiksformål og den maksimale størrelse af de  

 enkelte butiksvirksomheder inden for de forudsatte detailhandelsoplande'.  

 Bestemmelsen er en videreførelse af lignende bestemmelser i lands- og  

 regionplanloven, men regionplanerne har ikke tilvejebragt den regulering af  

 placeringen af detailhandelen, som var tilsigtet.
 På et samråd den 22. marts  

 1995 i Folketingets Miljø- og Planlægningsudvalg redegjorde jeg for den  

 landsplanmæssige begrundelse bag mine overvejelser om at nedsætte et  

 detailhandelsudvalg, og om at bruge planlovens veto- og indkaldebeføjelse.
Analyserne viste, at der på 8  

 år var bygget nok detailhandelsareal til, at det som veldrevne butikker kunne  

 betjene 1,2 mio. mennesker, at foreliggende projekter ville øge tallet til  

 1,6  

 mio. mennesker, at halvdelen af byggeri og projekter var/skulle placeres  

 udenfor bymidten, og at investorerne foretrækker bilorienterede placeringer.  

 Analyserne viste, at stadig flere byer får et nødlidende butiksnet, og at  

 ikke  

 kun lavprisvarehuse giver problemer.
Der tegnede sig med andre ord en  

 udvikling  

 med alvorlige konsekvenser i hele landet.
 Den 7. juni 1995 udsendte jeg  

 en henstilling til amter og kommuner om at være tilbageholdende med  

 planforslag, der har konsekvenser for nabokommuner og planforslag, der giver  

 mulighed for store butikker uden for den planlagte centerstruktur.
 Det fremgår af henstillingen,  

 at ministeriet ville følge udviklingen, og at det måtte påregnes, at sådanne  

 planforslag i givet fald ville blive kaldt ind efter planlovens § 3, stk. 4.
 Henstillingen indeholdt en  

 redegørelse for baggrunden for henstillingen, en afgrænsning af hvilke typer  

 planforslag henstillingen omfatter, samt en meddelelse om at jeg ville  

 anvende  

 indkaldelsesbeføjelsen efter § 3, stk. 4, med henblik på en nærmere vurdering  

 af, om planforslaget ville foregribe udvalgets anbefalinger.
 Detailhandelsudvalget  

 anbefaler i sin rapport af 29. marts 1996 en række virkemidler, hvoraf flere  

 kan gennemføres via et landsplandirektiv efter planlovens § 3, stk. 1.  

 Udvalget anbefaler imidlertid en kombination af flere af disse virkemidler,  

 hvoraf  

 enkelte kræver ny lovhjemmel, f.eks. naboamters indsigelsesmulighed.
 Detailhandelsudvalgets  

 rapport og anbefalinger bekræftede mig i alvoren bag den landsplanmæssige  

 begrundelse, hvorfor jeg besluttede at forlænge henstillingen af 7. juni 1995  

 med henstillingen af 1. april 1996, der ligeledes indeholder en  

 landsplanmæssig  

 begrundelse, en afgrænsning af, hvilke typer planforslag henstillingen  

 omfatter, samt en meddelelse om at jeg ville anvende indkaldelsesbeføjelsen  

 efter § 3, stk. 4, med henblik på en nærmere vurdering af, om planforslaget  

 vil foregribe en eventuel ændring af planlovens regler.
Henvisningen til kommende  

 lovgivning kan efter ministeriets opfattelse ikke have den virkning, at de  

 indkaldelser af planforslag, som er lovlige, fordi indkaldelserne er konkret  

 begrundet, skulle blive ulovlige, fordi der også henvises til et  

 lovinitiativ,  

 som skal præcisere reglerne." Den 28. november 1996 skrev  

 kommunen til ministeriet om lokalplanforslag nr.  

 111 A.
Af brevet fremgik blandt andet:
 "...
Baggrunden for det reviderede  

 lokalplanforslag nr.  

 111 A  

 er den, at Viborg Kommune ønsker at indskrænke lokalplanforslag nr.  

 111 A, til alene at omfatte en  

 udvidelse for Sct.
Mathias Markedet og en udvidelse af parkeringsanlæggene  

 ved  

 Fischer Plads.
Dette er i overensstemmelse med den gennemførelsesmodel, som  

 Miljø- og Energiministeriet nævner i brev af 19. november 1996. Det  

 reviderede  

 lokalplanforslag kommer således alene til at omfatte de forhold, som  

 oprindelig  

 udløste lokalplanpligt.
Områdeafgrænsningen for den reviderede lokalplan er  

 vist på vedlagte kortbilag.
Den del af lokalplanforslag nr.  

 111 A  

 som søges gennemført  

  

 skal danne  

 grundlag for Sct.
Mathias Markedets udvidelse, og består primært af  

 eksisterende forretninger, der omfatter et bruttoetageareal for butiks- og  

 forretningslokaler på ca.  

 1800 m2,  

 inklusiv personalefaciliteter.
Den reviderede lokalplan  

  

 skal ligeledes give mulighed for udvidelse  

 af parkeringsanlægget Fischer Plads.
Udvidelsen er foreslået som et  

 parkeringshus i max 3 etager med en bymæssig facade mod Sct.
Jørgens Vej.
Den  

 nuværende parkeringskapacitet på 481 vil kunne øges med 200 pladser,  

 (alternativ 2. i lokalplanens redegørelse) således at parkeringskapaciteten  

 bliver på 681 parkeringspladser.
Denne forøgelse er et led i Viborg Kommunes  

 parkeringspolitik for hele midtbyen, og skal ikke kun ses i relation til  

 nærområdet omkring Fischer Plads.
 Konsekvensen af at gennemføre  

 en begrænset del af lokalplan nr.  

 111 A  

 er, at den resterende del af lokalplanforslaget udgår, og derfor fortsat vil  

 være omfattet af den gældende lokalplan nr. 111.
..." Den 3. december 1996  

 telefaxede kommunen det reviderede lokalplanforslag nr.  

 111 A  

 til ministeriet.
Den 11. december 1996  

 ophævede Miljø- og Energiministeriet sin indkaldelse af lokalplanforslag nr.  

 111 A.
Af ophævelsen fremgik blandt  

 andet:
 "...
 Efter forhandlinger mellem  

 Landsplanafdelingen og Viborg Kommune, har kommunen ved brev af 28. november  

 og  

 fax af 3. december 1996 fremsendt forslag til ændringer af  

 lokalplanforslaget,  

 der fastlægger:
·  

  

 	  

 at lokalplanområdet afgrænses som vist på  

 anvendelsesplanens kortbilag 2, ·  

  

 	  

 at der i områdets anvendelsesbestemmelser,  

 jf. § 3.4, fastsættes følgende: 'Der skal inden for karreen sikres en øvre  

 grænse på butiksstørrelser, således at den enkelte butik med dagligvarer ikke  

 overstiger et bruttoareal på 3.ooo m2, og den enkelte butik med  

 udvalgsvarer ikke overstiger et bruttoareal på  

 1.000 m2  

 '.
 Derudover forudsætter Miljø-  

 og Energiministeriet, Landsplanafdelingen, at bebyggelsens samlede  

 bruttoetageareal for butiks- og forretningslokaler inden for lokalplanområdet  

 maksimalt udgør  

 2100 m2.
Såfremt de nævnte ændringer  

 indføjes i lokalplanforslag nr.  

 111 A  

 kan forslaget vedtages endeligt af Viborg Kommune." Den 8. januar 1997 gav miljø-  

 og energiministeren Folketingets Miljø- og Planlægningsudvalg en oversigt  

 over  

 blandt andet anvendelsen af call in-beføjelsen i planlovens § 3, stk. 4.
Den 21. januar 1997 klagede  

 Viborg Byråd til mig over miljø- og energiministerens anvendelse af  

 beføjelsen  

 i planlovens § 3, stk. 4, i de to sager vedrørende lokalplanforslag nr.  

 111 A  

 og nr.  

 115 A, idet ministeren efter byrådets  

 opfattelse ikke havde haft hjemmel til at anvende beføjelsen i disse sager.  

 Som  

 begrundelse for klagen anførte byrådet blandt andet at betingelserne for at  

 anvende call in-beføjelsen ikke havde været til stede i de to sager.
Byrådet  

 henviste herved til at ministerens begrundelse for at indkalde  

 lokalplanforslagene  

 var et ønske om at lokalplanarbejdet skulle afvente en ny lov.
Ministeren  

 havde  

 således ikke nærmere anført hvilket særligt tilfælde der forelå i de to  

 lokalplanforslag, eller at sagerne skulle have "større betydning".  

 Byrådet henviste også til at ministerens begrundelse var generel og uden  

 tilknytning til de konkrete lokalplanforslag.
Med klagen fremsendtes en  

 mindretalsudtalelse fra byrådsmedlem Poul Erik Lund.
Byrådets flertal har  

 kommenteret udtalelsen i et brev af 10. marts 1997, der ligeledes var  

 ledsaget  

 af en mindretalsudtalelse fra Poul Erik Lund.
Den 24. februar 1997 bad jeg  

 formanden for Folketingets Miljø- og Planlægningsudvalg om blandt andet at  

 oplyse om samrådet vedrørende samrådsspørgsmål af 14. november 1996 (alm. del  

 -  

 bilag 267) alene havde været af orienterende art.
Baggrunden herfor var at  

 Folketinget ikke henhører under området for min virksomhed (§ 7, stk. 1, i  

 lov  

 nr. 473 af 12. juni 1996 om Folketingets Ombudsmand). Såfremt et  

 folketingsudvalg har taget stilling til forhold som er indklaget for mig, må  

 jeg derfor afvise af behandle sagen.
 Den 27. februar 1997 oplyste  

 formanden for Folketingets Miljø- og Planlægningsudvalg at samrådet havde  

 været  

 af orienterende art.
 Den 20. marts 1997 vedtog  

 Viborg Byråd lokalplanforslag nr.  

 111 A.
 Den 16. april 1997 oplyste  

 Viborg Kommune dem der havde haft indsigelse mod lokalplanforslag nr.  

 115 A, om at det endnu ikke havde været  

 muligt at afklare lokalplanforslaget på grund af Miljø- og Energiministeriets  

 indsigelse.
 Den 22. april 1997 bad jeg  

 Miljø- og Energiministeriet om en udtalelse og om udlån af sagens akter.
Den 1. juli 1997 udtalte  

 Miljø- og Energiministeriet sig.
Af udtalelsen fremgik blandt andet:
 "...
Efter planlovens § 3, stk. 4,  

 er det en betingelse for, at ministeren kan anvende beføjelsen, at der er  

 tale  

 om 'særlige tilfælde', og, at sagen enten 'berører andre myndigheders  

 lovbestemte opgaver eller har større betydning'. Ordene 'har større  

 betydning'  

 er ikke særskilt omtalt i bemærkningerne til lovforslaget, men betingelsen må  

 efter bestemmelsens placering i lovens kapitel 2 og sammenhængen med de andre  

 bestemmelser i § 3 referere til landsplanmæssig betydning.
Spørgsmålet om,  

 hvad der er landsplanmæssige eller nationale interesser må bero på  

 miljøministerens skøn, eventuelt i samarbejde med andre ministre eller med  

 Folketinget.
Det afgørende kriterium er efter ministeriets opfattelse, at der  

 er væsentlige overordnede interesser, som gør det nødvendigt at bryde lovens  

 almindelige opgavefordeling.
I den forbindelse kan der være grund til at  

 henvise til, at planloven efter § 1, stk. 2, nr. 1 og 2, særlig tilsigter, at  

 der ud fra en planlægningsmæssig og samfundsøkonomisk helhedsvurdering sker  

 en  

 hensigtsmæssig udvikling i hele landet og i de enkelte amtskommuner og  

 kommuner, og at der skabes og bevares værdifulde bebyggelser, bymiljøer og  

 landskaber.
Ordene 'i særlige tilfælde'  

 blev indsat i § 3, stk. 3 og 4, under behandlingen af lovforslaget i  

 Folketinget.
De skal ifølge bemærkningerne til ændringsforslagene 'markere,  

 at  

 ministerens bemyndigelse som efter hidtidig praksis alene tænkes udnyttet  

 undtagelsesvis, når væsentlige overordnede interesser tilsiger det', jf.
FF  

 1990-91, 2. samling, tillæg B, sp. 1659. Praksis vedrørende indkaldelse af  

 planforslag er i overensstemmelse hermed, idet beføjelsen fortrinsvis er  

 anvendt med hensyn til to særlige kategorier af planer, nemlig forslag  

 vedrørende områder inden for kystnærhedszonen og forslag vedrørende større  

 butiksbyggerier, jf. ovennævnte redegørelse til Folketingets Miljø- og  

 Planlægningsudvalg.
 Det er det landsplanmæssigt  

 betydningsfulde spørgsmål om detailhandelsudviklingen, der efter ministeriets  

 opfattelse giver miljø- og energiministeren den fornødne hjemmel til at  

 overtage kompetencen med hensyn til visse lokalplanforslag vedrørende større  

 butiksbyggerier.
Den landsplanmæssige  

 betydning af de store detailhandelsbutikkers placering er dokumenteret i  

 landsdækkende undersøgelser i 1991 og 1995 i Miljø- og Energiministeriets  

 regi,  

 og ministeren har i samråd i Folketingets Miljø- og Planlægningsudvalg den  

 22.  

 marts 1995 redegjort herfor og orienteret udvalget om, at han overvejede dels  

 at nedsætte et udvalg om spørgsmålet med repræsentanter for de berørte  

 organisationer dels i en overgangsperiode at anvende planlovens veto og  

 indkaldebeføjelser.
Med brev af 31. maj 1995 orienterede ministeren derefter  

 Miljø- og Planlægningsudvalget om det brev vedrørende region- og  

 lokalplanlægning for detailhandelsbutikker, der blev sendt til samtlige  

 amtsråd og kommunalbestyrelser den 7. juni 1995.
 ...
I skrivelse af 7. juni 1995  

 til amtsråd og kommunalbestyrelser er fremhævet, at etablering af større  

 butikker og butikscentre, som kræver et betydeligt kundemæssig underlag, kan  

 'tiltrække kunder fra bymidterne, og dermed betyde skærpet konkurrence for  

 butikkerne i byerne.
Det har endvidere vist sig, at større butikker og  

 butikscentre ikke blot kan trække kunder fra bymidten i den pågældende  

 kommune, men også kunder fra omegnskommuner.
Udviklingen vedrørende større  

 butikker og butikscentre kan derfor have betydelige konsekvenser for den  

 generelle butiksstruktur'. Etableringen af større butikker og butikscentre  

 indebærer således en væsentlig risiko for, at der ikke er det fornødne  

 kundeunderlag for eksisterende butikker i bymidterne og mindre bysamfund med  

 deraf følgende risiko for 'butiksdød'. Det er denne risiko, som har været  

 årsag  

 til, at miljø- og energministeren i overensstemmelse med bestemmelsen i  

 planlovens § 1, stk. 2, nr. 1 og nr. 2, har anset det for nødvendigt at føre  

 kontrol med og i et vist omfang hindre lokalplanlægning for  

 detailhandelsbutikker og butikscentre.
 Efter ministeriets opfattelse  

 indebar de to lokalplanforslag, som Viborg Kommune har nævnt i klagen, en så  

 betydelig udvidelse af butiksarealet i Viborg-området, at der var behov for  

 at  

 vurdere konsekvenserne for butikker i nærliggende bysamfund.
Der er i alle de tilfælde,  

 hvor planlovens § 3, stk. 4, er anvendt, tale om en konkret vurdering af de  

 pågældende planforslag både før forslaget indkaldes og i forbindelse med  

 forhandlingerne med kommunerne om mulige ændringer af planforslaget.
Det  

 gælder også for så vidt angår de 2 lokalplanforslag for detailhandelsbutikker  

 i  

 Viborg Kommune, der er kaldt ind.
 For så vidt det anføres i  

 klagen, at ministeriets begrundelse i indkaldelserne er af helt generel art,  

 skal ministeriet derfor bemærke, at der er foretaget en vurdering af de  

 konkrete lokalplanforslag, og at den korte begrundelse i brevene til kommunen  

 må sammenholdes med de breve af 7. juni 1995 og 1. april 1996, der forinden  

 var  

 sendt til samtlige amtsråd og kommunalbestyrelser, og hvortil der henvises i  

 indkaldelsen.
 Når det endvidere gøres  

 gældende i klagen, at man ikke kan foruddisponere et lovgivningsarbejde på  

 nævnte måde, skal ministeriet bemærke, at indkaldelsen af de omhandlede  

 lokalplanforslag efter ministeriets opfattelse har fornøden hjemmel i  

 planlovens § 3, stk. 4, og at den lovlige indkaldelse ikke kan blive ulovlig,  

 fordi der også henvises til et lovinitiativ, som skal præcisere reglerne.
..." Den 23. september 1997 kommenterede  

 byrådet ministeriets udtalelse.
Af kommentaren fremgik blandt andet:
 "...
 Hvis ministeriet skulle kunne  

 have bragt regelsættet i planlægningslovens § 3, stk. 4, i anvendelse, skulle  

 der foreligge 'et særligt tilfælde', ligesom det konkrete lokalplanforslag  

 skulle have 'større betydning' set i landsplansammenhæng.
 Denne vurdering har  

 ministeriet slet ikke foretaget, og selvom det havde foretaget den, ville de  

 involverede lokalplanforslag ikke have nogen landsplanmæssig betydning.
 Der erindres i denne  

 forbindelse om, at ministeriet alene kan tage landsplanmæssige overvejelser i  

 brug, når det anvender bestemmelsen, hvorfor enhver henvisning til eventuel  

 lokalbetydning ikke er en saglig begrundelse for anvendelse af regelsættet.
 Det er væsentligt at erindre  

 sig, at ministeriet skulle have foretaget en konkret vurdering af de enkelte  

 projekter, set i forhold til den  

  

 gældende  

  

 landsplanudvikling, for overhovedet at kunne bringe reglen i anvendelse.
 Ministeriet har ikke  

 foretaget en konkret vurdering, således som det beskrives i bestemmelsen,  

 ligesom man ikke har sammenlignet lokalplanforslaget med gældende  

 landsplanmæssige regelsæt.
 Det, der reelt er sket, er,  

 at ministeriet har standset lokalplanudviklingen i håb om, at man kunne  

 standse den længe nok til, at lovgivningen efterfølgende laves om, så man  

 hindrer en udvikling, som ministeriet tilfældigvis ikke bryder sig om.
 Ministeriet har således  

 anvendt loven forkert, og reelt sat 'et skøn under en regel'. Ministeriet har  

 ingen hjemmel til sin handling, hvilket støttes af lovens forarbejder.
..." Den 27. oktober 1997 bad jeg  

 Miljø- og Energiministeriet om en supplerende udtalelse i sagen.
I den  

 forbindelse bad jeg om at ministeriet i udtalelsen blandt andet kom ind på  

 spørgsmålet om det var i overensstemmelse med formålet med § 3, stk. 4, i  

 planloven at anvende bestemmelsen i en situation som den foreliggende.
Den 12. december 1997 udtalte  

 Miljø- og Energiministeriet sig.
Af udtalelsen fremgik blandt andet:
 "...
 Miljø- og Energiministeriet  

 skal i denne anledning udtale, at anvendelsesområdet for bestemmelsen i  

 planlovens § 3, stk. 4, efter ministeriets opfattelse må vurderes under  

 hensyntagen til, at der er tale om en af de landsplanbeføjelser, der er  

 samlet  

 i lovens § 3. Efter § 3, stk. 4, kan miljø- og energiministeren 'i særlige  

 tilfælde' overtage amtsråds og kommunalbestyrelsers kompetencer efter loven  

 dels, når der er tale om sager, der berører andre myndigheders lovbestemte  

 opgaver, dels i sager, der har 'større betydning', d.v.s. sager, der har  

 landsplanmæssig  

 eller national betydning, jf. ministeriets udtalelse over klagen af 1. juli  

 1997.
 For så vidt angår planforslag  

 er det ministeriets opfattelse, at de overordnede interesser, der giver  

 hjemmel  

 til indkaldelse af et forslag, kan være til stede både i tilfælde, hvor det  

 enkelte forslag isoleret bedømt har landsplanmæssig betydning, og i tilfælde,  

 hvor et forslag sammen med andre forslag inden for en bestemt kategori udgør  

 et  

 planlægningsspørgsmål med landsplanmæssig betydning.
 De to lokalplanforslag, der  

 er omfattet af klagen, har isoleret bedømt kun betydning for  

 butiksudviklingen  

 i Viborg amt, men de tilhører den kategori af planforslag vedrørende større  

 butiksbyggerier, hvis landsplanmæssige betydning er dokumenteret i de  

 undersøgelser  

 i 1991 og 1995, der er henvist til i ministeriets udtalelse over klagen af 1.  

 juli 1997.
 Under hensyn hertil finder  

 ministeriet, at det er i overensstemmelse med formålet med § 3, stk. 4, i  

 planloven, at bestemmelsen er anvendt til indkaldelse af de omhandlede to  

 lokalplanforslag.
 ...
 Det er således ikke korrekt,  

 at lokalplanlægningen vedrørende detailhandelsområdet er sat i stå, og det er  

 heller ikke korrekt, at der ikke i hvert enkelt tilfælde er foretaget en  

 konkret vurdering og behandling af de indkaldte lokalplanforslag.
 En sådan konkret vurdering og  

 behandling har Miljø- og Energiministeriet også foretaget med hensyn til de  

 fra Viborg Kommune indkaldte lokalplanforslag.
Ministeriet er herved blevet  

 bekendt med, at Viborg Amt ved skrivelse af 19. juni 1996 til Viborg Kommune  

 i  

 medfør af planlovens § 29 gjorde indsigelse mod lokalplanforslag nr.  

 115 A  

 under henvisning til, at  

 forslaget stred mod retningslinie 13 i den gældende regionplan.
Kopi af  

 amtets  

 skrivelse af 29. juni 1996 til kommunen samt kopi af retningslinie 13 i den  

 nævnte regionplan, Regionplan 1994-2006 for Viborg Amt, vedtaget i december  

 1993, vedlægges.
..." Den 23. december 1997  

 kommenterede Viborg Byråd ministeriets supplerende udtalelse.
Miljø- og  

 Energiministeriet fik samtidig sendt en kopi heraf til orientering.
 Den 6. februar 1998 oplyste  

 sekretæren for Folketingets Miljø- og Planlægningsudvalg mig om at også  

 samrådene vedrørende samrådsspørgsmål af 7. marts 1995 (alm. del - bilag  

 505),  

 3. december 1996 (alm. del - bilag 372) samt 5. januar 1998 (alm. del - bilag  

 494) alene havde været af orienterende art.
Ombudsmandens udtalelse "  

  

 Retsgrundlaget Den 23. januar 1991 fremsatte miljøministeren forslag til lov om planlægning  

 (lovforslag nr.
L 76, Folketingstidende 1990-91, 2. samling, tillæg A, sp.  

 1729ff). §§ 1, 3 og 29 havde ifølge lovforslaget følgende ordlyd:
'Kapitel 1 Formål § 1. Loven skal sikre, at den sammenfattende planlægning forener de  

 samfundsmæssige interesser i arealanvendelsen og medvirker til at værne  

 landets natur og miljø, så samfundsudviklingen kan ske på et bæredygtigt  

 grundlag i respekt for menneskets livsvilkår og for bevarelsen af dyre- og  

 plantelivet.
Stk. 2. Loven tilsigter særlig, 1) at der ud fra en planmæssig og samfundsøkonomisk helhedsvurdering sker en  

 hensigtsmæssig udvikling i hele landet og i de enkelte amtskommuner og  

 kommuner, 2) at der skabes og bevares værdifulde bebyggelser, bymiljøer og landskaber, ...
Kapitel 2 Landsplanlægning ...
 § 3. Miljøministeren kan fastsætte regler for anvendelsen af lovens  

 beføjelser og for indholdet af planlægningen efter loven.
stk. 2. Miljøministeren kan tillægge regler efter stk. 1. retsvirkning som  

 regionplaner.
Ministeren kan endvidere i særlige tilfælde bestemme, at bygge-  

 og anlægsarbejder, der er forudsat i en regel efter stk. 1, kan iværksættes  

 uden kommune- og lokalplan og uden tilladelse efter § 35, stk. 1.
 Stk. 3. Miljøministeren kan  

 pålægge amtsråd og kommunalbestyrelser at bringe lovens bestemmelser i  

 anvendelse, herunder tilvejebringe en plan med et nærmere bestemt indhold.
 Stk. 4. Miljøministeren kan  

 beslutte at overtage amtsråds og kommunalbestyrelsers beføjelser efter loven  

 i  

 sager, der berører andre myndigheders lovbestemte opgaver eller har større  

 betydning.
 ...
Kapitel 6 Planers tilvejebringelse og ophævelse ...
 § 29. Miljøministeren kan til varetagelse af statslige interesser  

 fremsætte indsigelse efter § 28 over for et forslag til regionplan eller et  

 forslag til kommuneplan for Københavns eller Frederiksberg Kommune og  

 ændringer  

 til disse planer.
 ...
Stk. 4. En statslig myndighed  

 kan fremsætte indsigelse efter § 28 mod et lokalplanforslag ud fra de særlige  

 hensyn, som myndigheden varetager.' I lovforslagets almindelige  

 bemærkninger om landsplanlægningen anføres blandt andet følgende:
 '...
 Landsplanbestemmelserne har  

 således fortsat karakter af formelle regler og rammer, der inden for lovens  

 formål kan udfyldes i overensstemmelse med skiftende tiders behov og  

 politiske  

 vurdering.
 ...
Decentraliseringen af  

 planlægningsopgaverne må afbalanceres med nogle statslige indgrebsmuligheder,  

 som kan anvendes, når overordnede interesser skal sikres.
Erfaringerne har  

 vist, at der er behov for, at staten kan gribe ind i sager om lokalisering af  

 samfundsnødvendige projekter, som de lokale myndigheder ikke vil eller kan  

 løse.
Forslaget indeholder derfor  

 hjemmel for miljøministeren til at pålægge de kommunale myndigheder at  

 tilvejebringe en plan eller selv overtage amtsråds og kommunalbestyrelsers  

 beføjelser efter loven.
Dette indebærer, at landsplandirektiver m.v. kan  

 blive  

 direkte bindende for planlægningen på alle niveauer.
De nævnte påbuds- og  

 indkaldebeføjelser skal kun anvendes i de undtagelsestilfælde, hvor  

 overordnede  

 interesser gør det nødvendigt at bryde lovens almindelige opgavefordeling.
...' I de almindelige bemærkninger  

 om kommune- og lokalplanlægningen anføres blandt andet:
 '...
I de kommunale planer er den  

 eksisterende bebyggelsestæthed i de centrale byområder blevet reduceret  

 væsentlig for at skabe mere lys og luft og bedre opholdsarealer.
Den  

 reducerede  

 bebyggelsestæthed forudsættes generelt fastholdt i fremtiden.
I tilfælde af,  

 at  

 der i en kommuneplan sker en markant hævelse af bebyggelsesprocenterne, kan  

 miljøministeren i det konkrete tilfælde indkalde kommuneplanen og om  

 fornødent  

 pålægge kommunalbestyrelsen at reducere bebyggelsesprocenterne.  

 Miljøministeren  

 vil eventuelt tillige kunne fastsætte mere nuancerede regler om  

 bebyggelsestætheder ved et landsplandirektiv.
...' I lovforslagets bemærkninger  

 til § 3 anføres det om stk. 4:
'Stk. 4 er udtryk for en styrkelse  

 af landsplanbeføjelserne.
Udtrykket 'berører andre myndigheders lovbestemte  

 opgaver' omfatter alle opgaver inden for en myndigheds kompetence.  

 Bestemmelsen  

 giver miljøministeren mulighed for at overtage amtsråds og  

 kommunalbestyrelsers  

 beføjelser efter loven.
Ministeren får således mulighed for at træffe  

 afgørelser i sager, hvor enten amtsrådet eller kommunalbestyrelsen har  

 kompetencen, f.eks. afgørelser om tilladelse efter landzonebestemmelserne.
Bestemmelsen giver tillige  

 miljøministeren kompetence til at udarbejde konkrete planer.  

 Kommuneplanlovens  

 § 29 indeholder en lignende regel, men dog kun for så vidt angår lokalplaner  

 og  

 kun på baggrund af et landsplandirektiv.
Bestemmelsen indeholder endvidere  

 miljøministerens 'call-in-beføjelse' overfor planer med den virkning, at et  

 offentliggjort planforslag ikke kan vedtages endeligt efter lovforslagets §  

 27.  

 Planen vil herefter kun kunne få retsvirkninger, såfremt miljøministeren  

 godkender den, eller efter forhandlinger med amt/kommune beslutter at endelig  

 vedtagelse i amtsråd eller kommunalbestyrelse kan finde sted.
Miljøministeren  

 kan foretage de ændringer, der er nødvendige for, at planen får den ønskede  

 udformning.
Miljøministeren kan i denne forbindelse beslutte kun at kalde en  

 del af et planforslag ind, således at amtsrådet henholdsvis  

 kommunalbestyrelsen  

 stilles frit med hensyn til at vedtage den øvrige del af planen.' Under Folketingets behandling  

 af lovforslaget fremsatte miljøministeren forslag til ændring af § 3.  

 Ændringsforslaget er trykt i Miljø- og Planlægningsudvalgets betænkning  

 afgivet  

 den 27. maj 1991 (Folketingstidende 1990-91, tillæg B, sp. 1641ff) og havde  

 følgende ordlyd:
 I stk. 1 indsættes efter 'Miljøministeren kan'  

 ordene:'til varetagelse af landsplanmæssige interesser, herunder sikring af  

 kvalitet i planlægningen,'.
 I stk. 3 indsættes efter 'Miljøministeren kan'  

 ordene:'i særlige tilfælde'.
 I stk. 4 indsættes efter 'Miljøministeren kan'  

 ordene:'i særlige tilfælde'.
 I bemærkningerne til  

 ændringsforslaget anføres følgende:
'Til nr. 1 Ændringsforslaget tilsigter  

 at tydeliggøre, at det fremtidige anvendelsesområde for bestemmelsen i særlig  

 grad vil være landsplandirektiver, der båret af landsplanhensyn fastsætter  

 krav  

 til region-, kommune- og lokalplanlægningen.
Til nr. 2 og 3 Ændringsforslagene skal  

 markere, at ministerens bemyndigelse som efter hidtidig praksis alene tænkes  

 udnyttet undtagelsesvis, når væsentlige overordnede interesser tilsiger det.' Af betænkningen fremgår  

 endvidere at miljøministeren gav udvalget tilsagn om at han en gang årligt  

 ville redegøre for den allerede gennemførte samt den planlagte anvendelse af  

 bemyndigelsesbestemmelserne i loven, navnlig § 3.
 Som bilag til betænkningen er  

 følgende spørgsmål nr. 21 fra udvalget til miljøministeren og dennes svar  

 herpå gengivet:
 'Spørgsmål nr. 21:
 Ministeren bedes give  

 eksempler på, hvorledes han påtænker at anvende bemyndigelsesbestemmelserne i  

 planloven.
 Svar:
 ...
4. Bestemmelser, der giver ministeren mulighed for at gribe ind i  

 konkrete sager Lovforslagets §§ 3, 5, stk. 3, og 29  

  

 , giver miljøministeren  

 mulighed for i særlige tilfælde at give påbud om gennemførelse af planer med  

 et  

 bestemt indhold, for at kalde et planforslag ind til godkendelse, kræve  

 bestemte oplysninger eller nedlægge veto mod bestemte planforslag.
 Alle beføjelserne har  

 karakter af særlige undtagelsesregler, hvorefter miljøministeren kan gribe  

 ind  

 over for den kommunale planlægning m.v., når væsentlige overordnede  

 interesser  

 gør det nødvendigt.
Der kan ikke siges noget om  

 reglernes fremtidige anvendelse, men de tilsvarende beføjelser i gældende  

 lovgivning har netop kun været anvendt i sjældne undtagelsessituationer.  

 Bestemmelsen om veto mod regionplanforslag, der skal træde i stedet for den  

 nuværende godkendelsesordning, må dog forventes anvendt i et vist omfang,  

 idet  

 miljøministeren i disse sager handler på alle ministeriers vegne.' Den 29. maj 1991 afgav  

 Folketingets Miljø- og Planlægningsudvalg tillægsbetænkning  

 (Folketingstidende  

 1990-91, tillæg B, sp. 1707ff). Af bilaget til tillægsbetænkningen fremgår  

 blandt andet følgende samrådsspørgsmål og svar:
'Samrådsspørgsmål D Ministeren bedes oplyse,  

 hvordan han vil sikre den overordnede planlægning af hovedstadsområdet med  

 godkendelsesordningens bortfald.
 Svar på spørgsmål D:
 Lovforslaget forudsætter, at  

 regionplanlægningen i de enkelte 'regioner' i hovedstadsområdet sker på  

 grundlag af en vurdering af udviklingen i området som helhed.
 Lovforslaget er på dette  

 område helt i overensstemmelse med gældende ret, som den blev udformet som  

 led  

 i lovgivningen om Hovedstadsrådets nedlægning.
 Det var herved forudsat, at  

 de fem regionale myndigheder i videst mulige omfang selv skulle koordinere og  

 finde fælles løsninger uden miljøministerens medvirken, hvilket også allerede  

 sker i dag.
Eventuel manglende samordning  

 vil kunne være anledning for ministeren til at bruge sine indkalde og  

 vetoføjelser.' Lovforslaget blev vedtaget af  

 Folketinget ved 3. behandling den 31. maj 1991 (lov nr. 388 af 6. juni 1991).
 Planloven er herefter blevet  

 ændret flere gange på områder der er uden betydning for denne sag.
Miljø- og energiministeren  

 fremsatte den 11. december 1996 forslag nr.
L 118 til lov om ændring af lov  

 om  

 planlægning (detailhandel m.v.) jf.
Folketingstidende 1996-97, tillæg A, sp.  

 2761ff.  

 Efter lovforslaget blev der  

 indsat en række bestemmelser i loven om udlægning af arealer til  

 butiksformål.  

 Af de almindelige bemærkninger til lovforslaget fremgik blandt andet:
 '...
Miljø- og energiministerens  

 mulighed for at gribe ind i den regionale eller kommunale planlægning eller  

 ministerens forpligtelse til at følge udviklingen ændres ikke.
Der kan dog  

 være  

 behov for en øget anvendelse af ministerens beføjelser (indsigelse,  

 indkaldelse  

 og klage) i overgangsperioden til de første planer, der er udarbejdet efter  

 lovens regler, foreligger.' Forslaget blev vedtaget af  

 Folketinget ved 3. behandling den 29. april 1997 (lov nr. 324 af 14. maj 1997  

 om ændring af lov om planlægning). Herefter er planloven blevet ændret to  

 gange på områder som er uden betydning for denne sag.
 § 67, stk. 1, i lov om  

 naturbeskyttelse (lov nr. 9 af 3. januar 1992 som senest ændret ved lov nr.  

 439  

 af 1. juni 1994) har følgende ordlyd:
'§ 67. Miljøministeren kan  

 beslutte at overtage amtsrådets eller kommunalbestyrelsens beføjelser efter  

 loven i sagen, der berører andre myndigheders lovbestemte opgaver eller har  

 større betydning.' I bemærkningerne til  

 lovforslaget (lovforslag nr.
L 70 som miljøministeren fremsatte den 24.  

 oktober  

 1991, Folketingstidende 1991-92, tillæg A, sp. 1492) anføres blandt andet  

 følgende om bestemmelsen i naturbeskyttelsenslovens § 67, stk. 1:
 'Bestemmelsen omhandler  

 retningslinier for amtsrådenes og kommunalbestyrelsernes administration,  

 herunder mulighederne for at ministeren overtager afgørelser af mere  

 vidtrækkende betydning, f.eks. hvor en afgørelse har konsekvenser udover den  

 enkelte amtskommunes grænser eller er af national eller international  

 betydning.
...' Lovforslaget blev vedtaget af  

 Folketinget ved 3. behandling den 20. december 1991 (lov nr. 9 af 3. januar  

 1992).
Ombudsmandens bemærkninger Anvendelsesområdet for call in-bestemmelsen Spørgsmålet i sagen er om  

 miljø- og energiministeren har haft hjemmel til at anvende call in-beføjelsen  

 i  

 planlovens § 3, stk. 4, i de foreliggende sager vedrørende lokalplanforslag  

 nr.  

 111 A  

 og  

 115 A.
Besvarelsen heraf beror blandt  

 andet på en stillingtagen til anvendelsesområdet for planlovens § 3, stk. 4.
 Call in-beføjelsen i § 3,  

 stk. 4, er en af miljø- og energiministerens landsplanbeføjelser. § 3, stk.  

 4,  

 giver ministeren adgang til at overtage alle de beføjelser som en kommune er  

 tillagt i planloven, herunder også en kommunes kompetence som  

 planlægningsmyndighed.  

 Anvendelse af § 3, stk. 4, forudsætter - i modsætning til hvad der var  

 tilfældet for den lignende bestemmelse i den nu ophævede kommuneplanlovs §  

 29 - ikke et landsplandirektiv.
Call in-beføjelsen kan anvendes  

 både til hensigtsmæssigheds- og legalitetskontrol.
Jeg henviser til at det  

 fremgår af lovbemærkningerne om § 3, stk. 4, at ministeren kan foretage de  

 ændringer der er nødvendige for at planen får den ønskede virkning, og til  

 Karsten Revsbech, Planer og Forvaltningsret (1986), s. 408.
 Anvendelsesområdet for § 3,  

 stk. 4, er begrænset af bestemmelsens ordlyd idet der skal være tale om et  

 særligt tilfælde, og at sagen har større betydning. (I den konkrete sag er  

 kriteriet om at sagen berører andre myndigheders lovbestemte opgaver ikke  

 relevant).
Ministeren skal være  

 tilbageholdende med at anvende call in-beføjelsen.
Det fremgår af beføjelsens  

 karakter og bemærkningerne til lovforslaget, men det blev også fremhævet  

 under  

 Folketingets behandling af lovforslaget ved at ordene 'i særlige tilfælde'  

 blev indsat.
Begrundelsen for sidstnævnte ændring var at markere at  

 beføjelsen  

 som efter hidtidig praksis alene tænktes udnyttet undtagelsesvist, når  

 væsentlige overordnede interesser tilsagde det.
 Ministeriet tilkendegiver i  

 sin udtalelse af 1. juli 1997 at praksis vedrørende anvendelse af § 3, stk.  

 4,  

 er i overensstemmelse med dette, idet beføjelsen fortrinsvis er blevet  

 anvendt  

 på to kategorier af planforslag, nemlig forslag vedrørende kystnærhedszonen  

 og forslag vedrørende større butiksbyggerier.
Miljø- og Energiministeriet  

 anfører i udtalelserne til mig at ordene 'har større betydning' ikke er  

 særskilt omtalt i bemærkningerne til lovforslaget, men at ordene efter  

 bestemmelsens placering i lovens kapitel 2 og sammenhængen med de andre  

 bestemmelser i § 3 refererer til landsplanmæssig betydning.
Ministeriet  

 anfører  

 også at spørgsmålet om hvad der er landsplanmæssige eller nationale  

 interesser  

 må bero på miljøministerens skøn, og at det afgørende kriterium er om der er  

 tale om væsentlige overordnede interesser som gør det nødvendigt at bryde  

 lovens almindelige opgavefordeling, jf. lovens § 1, stk. 2, nr. 1 og 2.
Jeg er enig med ministeriet i  

 at bestemmelsen i § 3, stk. 4, kan anvendes til at sikre landsplanmæssige  

 interesser.
Sådanne interesser knytter sig efter lovens forarbejder ikke blot  

 til lokaliseringen af samfundsnødvendige projekter, men også til f.eks.  

 samordning af planlægningen i hovedstadsområdet og til spørgsmålet om  

 bebyggelsestætheden  

 i de centrale byområder.
Ved vurderingen af om der foreligger  

 landsplanmæssige  

 interesser, når bestemmelsen anvendes i forbindelse med lokalplanforslag, må  

 ministeriet således være beføjet til at vurdere de pågældende  

 lokalplanforslag  

 i sammenhæng med andre tilsvarende lokalplanforslag.
 Det fremgår af lovens § 1,  

 stk. 2, nr. 1 og 2, at loven blandt andet tilsigter at der ud fra en  

 planmæssig  

 og samfundsøkonomisk helhedsvurdering sker en hensigtsmæssig udvikling i hele  

 landet og i de enkelte amtskommuner og kommuner samt at der skabes og bevares  

 værdifulde bebyggelser, bymiljøer og landskaber.
 På den baggrund finder jeg  

 ikke grundlag for at kritisere Miljø- og Energiministeriets praksis om at  

 anvende § 3, stk. 4, vedrørende visse lokalplanforslag om  

 detailhandelscentre.
Indkaldelsen af lokalplanforslag nr.  

 111 A  

 og  

 115 A Spørgsmålet er herefter om  

 betingelserne for at anvende § 3, stk. 4, har været opfyldt ved de konkrete  

 indkaldelser  

 af lokalplanforslag nr.  

 111 A  

 og  

 115 A.
Miljø- og Energiministeriets  

 afgørelse af om lokalplanforslagene er særlige tilfælde og har større  

 betydning, bygger i vidt omfang på vurderinger og afvejninger af en række  

 forskellige landsplanmæssige hensyn og omstændigheder.
Som ombudsmand har jeg  

 ikke særlige forudsætninger for at afveje disse forskellige hensyn og  

 omstændigheder  

 på en anden og bedre måde end Miljø- og Energiministeriet.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder kan jeg kritisere ministeriets  

 afgørelse.
Det kan f.eks. være tilfældet hvis sagen er mangelfuldt oplyst,  

 eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
 Under min gennemgang af sagen  

 har jeg bemærket at Miljø- og Energiministeriet ved henstillingerne og  

 indkaldelserne har anført hensynet til ikke at foregribe et eventuelt  

 lovforslag.
Efter min opfattelse kan  

 dette hensyn ikke sagligt tages i betragtning ved vurderingen af om  

 betingelserne for at anvende § 3, stk. 4, er til stede.
Det er derfor  

 kritisabelt at ministeriet anførte dette hensyn.
Ministeriet har i udtalelsen  

 af 1. juli 1997 til mig anført at indkaldelsen af lokalplanforslagene havde  

 fornøden hjemmel, og at den lovlige indkaldelse ikke blev ulovlig fordi der  

 også henvistes til et lovinitiativ som skulle præcisere reglerne.
Jeg er for  

 så  

 vidt enig i at henvisningen til det påtænkte lovinitiativ ikke i sig selv  

 gjorde indkaldelserne ulovlige, når indkaldelserne i øvrigt var begrundede i  

 saglige hensyn.
Men den udtrykkelige henvisning hertil skærpede kravene til  

 ministeriets pligt til at give en konkret - og naturligvis retvisende -  

 begrundelse for sin beslutning om at indkalde lokalplanforslagene, jf.  

 nedenfor.
Både Viborg Byråd og Miljø-  

 og Energiministeriet har anført at anvendelsen af § 3, stk. 4, forudsætter en  

 konkret vurdering i de enkelte tilfælde af om betingelserne for at anvende  

 denne bestemmelse er opfyldt.
Ministeriet har gjort gældende at ministeriet  

 har foretaget en sådan konkret vurdering af de berørte lokalplanforslag.  

 Dette  

 bestrides af byrådet som tværtimod mener at ministeriet har handlet i strid  

 med  

 den almindelige forvaltningsretlige regel om at myndigheder ikke kan opstille  

 interne regler der afskærer eller væsentligt begrænser en skønsmæssig  

 afvejning.
Jeg er enig i at § 3, stk. 4,  

 kun kan anvendes, når der er foretaget en konkret vurdering af om  

 betingelserne  

 for at anvende denne bestemmelse er opfyldt.
Det ville derfor ikke være  

 lovligt  

 at opstille en intern regel for brugen af § 3, stk. 4, der medførte en  

 fuldstændig afskæring eller en meget betydelig begrænsning af udøvelsen af  

 skønnet.
Derimod vil der på baggrund af formålet med loven og dennes  

 forarbejder ikke være noget til hinder for at ministeriet ved anvendelsen af  

 call in-beføjelsen i et vist omfang anvender interne, vejledende regler i  

 forbindelse med udøvelsen af skønnet.
Jeg henviser i øvrigt til Jon Andersen  

 mfl., Forvaltningsret (1994), s. 246ff.
Det må antages at  

 indkaldelsen af de berørte lokalplanforslag skete på baggrund af en  

 principiel  

 beslutning om at indkalde alle planforslag omfattet af pkt. 5 i henstillingen  

 af 7. august 1995, der er gentaget i henstillingen af 1. april 1996. Således  

 som jeg forstår indholdet af denne principielle beslutning, er der dog ikke  

 tilstrækkeligt  

 grundlag for at antage at udøvelsen af det konkrete skøn blev fuldstændig  

 afskåret  

 eller begrænset i et meget betydeligt omfang.
Jeg kan således ikke kritisere  

 at  

 ministeriet anvendte call in-beføjelsen vedrørende de to lokalplanforslag.
Begrundelse Angående Viborg Byråds  

 bemærkninger om begrundelserne for indkaldelserne gør jeg opmærksom på at  

 spørgsmålet  

 om forvaltningsloven, herunder særligt reglerne i §§ 22 og 24 om begrundelse,  

 finder anvendelse, ikke har været rejst under sagen.
Ved min behandling af  

 sagen har jeg lagt til grund at disse regler ikke finder anvendelse på  

 indkaldelsesbeslutningerne.
Ifølge bestemmelsen i  

 planlovens § 28, stk. 1 og 3, skal indsigelser efter §§ 29 og  

 29 a  

 være begrundede.
Der er ikke i  

 planloven fastsat bestemmelser om begrundelse af en indkaldelsesbeslutning  

 efter § 3, stk. 4.
 Der er således ikke i  

 lovgivningen regler om begrundelse som kan anvendes i denne sag.
 Ministeriets breve til  

 byrådet af 28. maj og 20. juni 1996 er ikke uden begrundelser, men  

 begrundelserne er ret kortfattede og af en forholdsvis generel karakter.  

 Henstillingerne af 7. juni 1995 og 1. april 1996 som ministeriet har henvist  

 til for en uddybning af begrundelserne, er betydeligt mere omfattende, men  

 naturligvis holdt på et helt generelt plan.
 Efter min opfattelse ville  

 det have været bedst stemmende med god forvaltningsskik om ministeriet over  

 for  

 byrådet nærmere havde begrundet hvorfor ministeriet mente at betingelserne  

 for  

 at anvende § 3, stk. 4, i de to konkrete tilfælde var opfyldt.
Jeg henviser til at  

 indkaldelse af et lokalplanforslag efter omstændighederne kan medføre en  

 betydelig forstyrrelse af planlægningsarbejdet i den pågældende kommune og  

 dermed eventuelt også kan få ganske alvorlige konsekvenser for private  

 bygherrer.
Det forekommer også naturligt at en indkaldelse efter § 3, stk. 4,  

 ledsages af en begrundelse på samme måde som en indsigelse efter §§ 29 eller  

 29 a  

 (og den senere tilkomne bestemmelse  

 i § 29 b), da en indkaldelse har samme retsvirkning som en indsigelse efter  

 disse bestemmelser, nemlig at kommunalbestyrelsen ikke kan vedtage  

 planforslaget  

 endeligt, jf. § 27, stk. 1. Hertil kommer hensynet til de forhandlinger  

 mellem  

 ministeriet og den pågældende kommune som typisk vil blive indledt, når  

 ministeriet indkalder et planforslag.
Der vil antagelig være en større chance  

 for at disse forhandlinger får et lettere forløb, hvis beslutningen om at  

 indkalde  

 planforslaget ledsages af en konkret begrundelse.
Jeg henviser endvidere til  

 at  

 bestemmelsen efter sin formulering og lovens forarbejder kun skulle anvendes  

 undtagelsesvist.
I den foreliggende sag, hvor ministeriet i indkaldelserne  

 henviste til et udenfor liggende hensyn (det påtænkte lovinitiativ), var der  

 efter min opfattelse et skærpet behov for at ministeriet gav en konkret - og  

 naturligvis retvisende - begrundelse for sin beslutning, jf. ovenfor.
