Bekendtgørelse om ændring af bekendtgørelse om den regionale uddannelsespulje § 1 I bekendtgørelse nr. 1181 af 25. november 2019 om den regionale uddannelsespulje foretages følgende ændring:
 1.  § 2, stk. 4, affattes således:
»Stk. 4. Styrelsen for Arbejdsmarked og Rekruttering offentliggør de regionale positivlister den 1. april og de opdaterede regionale positivlister den 1. oktober.
Styrelsen kan efter drøftelse og godkendelse af de regionale arbejdsmarkedsråd i perioden 21. april til 1. oktober 2020 supplere listen med kurser, der udbydes online.« § 2 Bekendtgørelsen træder i kraft den 21. april 2020.
