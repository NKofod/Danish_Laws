Bekendtgørelse om  

 kvalitetsstandard for kvindekrisecentre efter § 109 i lov om social  

 service I medfør af § 139 i lov nr. 573 af 24. juni 2005 om  

 social service fastsættes:
 § 1.  

  

 Kommunalbestyrelsen fastsætter en kvalitetsstandard for kommunens  

 kvindekrisecentre  

 efter § 109 i lov om social service.
 Stk. 2.  

  

 Kvalitetsstandarden skal indeholde en samlet information til borgerne om de  

 tilbud og ydelser, borgerne kan tilbydes ved ophold i de kvindekrisecentre,  

 der  

 er nævnt i stk. 1, herunder de politiske målsætninger og prioriteringer, som  

 kommunalbestyrelsen træffer beslutning om.
 Stk. 3.  

  

 Kommunalbestyrelsens kvalitetsstandard og kommunalbestyrelsens opfølgning og  

 revision på kvalitetsstandarden gøres alment tilgængelig for borgerne i  

 kommunen, herunder på internettet.
 Stk. 4.  

  

 Kommunalbestyrelsen reviderer kvalitetsstandarden hvert andet år.
 § 2.  

  

 Kvalitetsstandarden for kvindekrisecentre jfr. § 1, skal som minimum  

 omfatte en beskrivelse af følgende områder:
 1)  

 	  

 Antallet af pladser i det enkelte krisecenter  

 og de fysiske rammer i krisecentret.
 2)  

 	  

 Den overordnede målsætning for  

 kvindekrisecentrenes virksomhed.
 3)  

 	  

 En beskrivelse af de ydelser og tilbud, der  

 tilbydes kvinder og børn på krisecentrene i amtet.
 4)  

 	  

 Opholds- og kostbetaling for kvinder og børn,  

 der opholder sig på krisecentre.
 5)  

 	  

 Procedurer for, hvorledes borgeren kan  

 henvende sig til et kvindekrisecenter, og hvem der kan få ophold på et  

 kvindekrisecenter.
 6)  

 	  

 Fællesfaciliteter på  

 krisecentrene.
 7)  

 	  

 Personalepolitik, herunder målsætning for  

 kompetenceniveau og efteruddannelse for personalet på krisecentrene.
 Stk. 2.  

  

 Kommunalbestyrelsen oplyser endvidere om den fremtidige indsats på  

 kvindekrisecenterområdet.
 Stk. 3.  

  

 Kommunalbestyrelsen skal derudover informere om følgende forhold:
 1)  

 	  

 Værdier og normer, som indsatsen bygger på.
 2)  

 	  

 Brugerindflydelse og eventuelle beboerråd.
 § 3.  

  

 Kommunalbestyrelsen sørger for, at de enkelte kvindekrisecentre informerer  

 borgerne om serviceniveauet på kvindekrisecentre vedrørende de forhold, der  

 er  

 nævnt i § 2, stk. 1 og 3, fx i form af servicedeklarationer.
 Stk.2.  

  

 Kommunalbestyrelsen påser, at information, jf. stk. 1, revideres mindst hvert  

 andet år.
 § 4.  

  

 Kommunalbestyrelsen påser, at forholdene i de enkelte kvindekrisecentre er i  

 overensstemmelse med den kvalitetsstandard, som er fastsat af kommunen.
 Stk. 2. Ved udarbejdelse  

 og revision af kvalitetsstandarden inddrages repræsentanter for beboerne.
 § 5.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 bortfalder bekendtgørelse nr. 228 af 31. marts 2004 om kvalitetsstandard for  

 kvindecentre efter § 93 a i lov om social service.
 Stk. 3.  

  

 Kommunalbestyrelsen udarbejder første gang en kvalitetsstandard inden den 1.  

 juli 2007.
