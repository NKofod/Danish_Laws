Cirkulæreskrivelse om meddelelse om  

 fravigelse af bopælskravet ved optagelse/genoptagelse af personer, der  

 har været omfattet af den færøske  

 arbejdsløshedsforsikring for lønmodtagere Kommentar m.v.:
 § 2,2. led i Aftale mellem Arbejdsministeriet og  

 Færøernes Landsstyre om koordination om  

 arbejdsløshedsforsikring betyder, at bopælskravet i  

 arbejdsløshedsforsikringslovens § 41 må fraviges i forhold til  

 personer, der har været omfattet af den færøske  

 arbejdsløshedsforsikring for lønmodtagere.
 § 2, 2. led i Aftale mellem Arbejdsministeriet og  

 Færøernes Landsstyre om koordination af  

 arbejdsløshedsforsikring har følgende ordlyd:
"Færøske lønmodtagere, der ikke er  

 hjemmehørende i Danmark, er ved beskæftigelse i Danmark omfattet  

 af den danske lovgivning om arbejdsløshedsforsikring." Bestemmelsen betyder, at personer, der har været  

 omfattet af den færøske arbejdsløshedsforsikring for  

 lønmodtagere, og som får beskæftigelse i Danmark, skal  

 være medlem af en dansk arbejdsløshedskasse.
Bestemmelsen  

 betyder videre, at bopælskravet i  

 arbejdsløshedsforsikringslovens § 41, stk. 1, nr. 1, må fraviges  

 i forhold til denne persongruppe.
 Optagelse/genoptagelse i en dansk  

 arbejdsløshedskasse efter §§ 1 og 2 i bekendtgørelse nr. 1156  

 af 23. december 1993 om medlems- og dagpengeret efter arbejde eller ophold  

 på Færøerne, kan derfor ske, selv om personen ikke har  

 bopæl i Danmark.
 Henvisningen i bekendtgørelsens § 4 til de regler  

 om optagelse, der er fastsat i arbejdsløshedsforsikringslovens § 41  

 eller med hjemmel deri, er alene en henvisning til, at optagelse er betinget  

 af, at kassen har modtaget en skriftlig ansøgning om optagelse senest  

 5 uger efter, at arbejdet har fundet sted.
 Ovenstående vil blive præciseret i forbindelse  

 med den forestående revision af den dansk-færøske aftale  

 og vejledningen hertil.
