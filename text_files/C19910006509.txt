 1. Som følge af de mellem finansministeren og tjenestemændenes  

 centralorganisationer aftalte ændringer af tjenestemandslønninger pr. 1.  

 april 1991 forhøjes tjenestemandspensioner mv. og pensioner efter lov  

 om pensionering af civilt personel mv. i forsvaret pr. samme dato.
 Satserne for samordningsfradrag forhøjes derfor pr. 1. april 1991.
 2. Reguleringen af satserne for samordningsfradrag følger  

 reguleringen af tjenestemandspensionerne, jf. tjenestemandspensionslovens §  

 29, stk. 2. Bestemmelsen indeholder dog den klausul, at reguleringen inden  

 for de seneste 12 måneder ikke kan overstige den samlede, procentvise  

 regulering af folkepensionens grundbeløb.
 Den samlede forhøjelse af tjenestemandspensionerne kan for perioden 2.  

 april 1990 - 1. april 1991 (inkl.) opgøres til 1,7506 pct. (stigningen pr. 1.  

 april 1991).
 Stigningen i folkepensionens grundbeløb i denne periode overstiger  

 forhøjelserne af tjenestemandspensionerne.
 Dette betyder, at de satser for samordningsfradrag, der er anført i  

 Finansministeriets cirkulære (* 2) af 30. marts 1990, skal reguleres med  

 samme procent som tjenestemandspensionerne pr. 1. april 1991.
 De pr. 1. april 1991 gældende satser fremgår af bilag A til dette  

 cirkulære.
Samordningsfradraget for  erhvervsudygtighedsbeløbet følger  

 størrelsen af erhvervsudygtighedsbeløbet.
Fra 1. januar 1991 udgør  

 erhvervsudygtighedsbeløbet 28.728 kr. årlig, 2.394 kr. pr. måned.
Hvis begge  

 ægtefæller får erhvervsudygtighedsbeløbet, udgør beløbet dog 20.784 kr.  

 årlig, 1.732 kr. pr. måned.
 Til orientering bemærkes, at folkepensionens grundbeløb pr. 1. januar 1990  

 er 44.508 kr. årlig, 3.709 kr. pr. måned for såvel enlige som samgifte  

 pensionister.
 Eventuelle tvivlsspørgsmål forelægges Finansministeriet, Administrations-  

 og Personaledepartementet.
 P.M.V.
 E.B.
Lene Larsen Bilag A Satser for samordningsfradrag for folkepension med fuldt grundbeløb fra 1.  

 april 1991 - 31. marts 1992 for tjenestemandspensioni ster (§ 29, stk. 1) 1) Tabel 1 anvendes til alle andre tjenestemandspensionister.
