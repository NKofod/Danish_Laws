 I forbindelse med vandløbslovens ikrafttræden den 1. november 1983 har  

 miljøstyrelsen tidligere udsendt en række bekendtgørelser samt et cirkulære.
 Vedlagt følger et nyt standardregulativ for offentlige vandløb.
 Kravene til indholdet af regulativer for offentlige vandløb er fastlagt i  

 vandløbslovens § 12. Der er desuden fastsat yderligere bestemmelser i § 10 i  

 bekendtgørelse nr. 423 af 7. september 1983 om klassifikation og registrering  

 af vandløb og om regulativer for offentlige vandløb.
Vandløbets fysiske tilstand skal fastlægges i regulativet.
I denne  

 forbindelse henleder man opmaærksomheden på, at der bør tages udgangspunkt i  

 vandløbets faktiske tilstand.
Dog bør den hidtil fastlagte skikkelse i det  

 gældende regulativ lægges til grund i de tilfælde, hvor vandløbets fysiske  

 miljøkvalitet er ringere, end hvad der følger af regulativet.
Standardregulativet er et forslag til, hvordan vandløbsmyndighederne kan  

 udforme regulativer.
Regulativet opregner en række hovedpunkter, som er  

 yderligere uddybet.
Det bemærkes, at flere af disse punkter kun skal optages  

 i regulativet, hvis der er truffet bestemmelser herom af  

 vandløbsmyndighederne.
Det gælder f.eks. hele afsnittet med bestemmelser om  

 sejlads samt punktet om beliggenhed m.v. af restaureringsforanstaltninger og  

 punktet om friholdelse af arealer langs vandløbet.
 Ved udarbejdelsen af regulativer kan standardregulativet således anvendes  

 som en check-liste, idet udformningen af regulativet må afpasses efter de  

 konkrete forhold, der er gældende for det pågældende vandløb.
