 Erstatter: FKOBST P. 709-1, NOV 1974.
 1. Der tillægges militærpolitiet beføjelser til, under  

 udøvelse af militærpolititjenesten, at foretage alkotest efter de i ref. a, b  

 og c angivne retningslinier.
2. Militærpolitiets virksomhed vedrørende alkotest  

 omfatter: a.
Personel, som er omfattet af militær straffelov jf. lovens §§ 5  

 og 6, følgende: - Afholdelse af prøver efter anmodning fra militære  

 myndigheder inden for militærpolitienhedens ansvarsområde. - Undersøgelser,  

 når der i forbindelse med udøvelse af den militære motorkøretøjskontrol  

 opstår mistanke om, at motorføreren er spirutuspåvirket. - Hvor militært  

 personel er indblandet i alvorlige færdselsuheld med militære motorkøretøjer  

 (personskader eller svære materielskader), og der ikke fra det civile politis  

 side er foretaget alkotest. - Militærpolitienhederne kan foretage alkotest på  

 de pågældende militærpolitienheders kommandostationer (eller oprettede  

 militærpolitistationer), men kan også efter anmodning udsende patruljer til  

 at foretage alkotest i andre garnisoner, forlægninger o.lign. alt efter den  

 pågældende landsdelskommandos/(for Søværnets vedkommende) tjenestesteds  

 bestemmelse. b.
Personel, som ikke er omfattet af militær straffelov jf.  

 lovens §§ 5 og 6, er ikke pligtigt at underkaste sig alkotest ved  

 militærpolitiets foranstaltning.
Over for dette personel forholdes således: -  

 Såfremt en militærpolitienhed under udøvelsen af den militære  

 motorkøretøjskontrol fatter mistanke om, at en sådan motorfører er  

 spirituspåvirket, tilbageholdes han, indtil det civile politi kan komme til  

 stede for at foretage alkotest, medmindre han frivilligt underkaster sig en  

 alkotest gennemført af militærpolitienheden. - Hvor sådant personel som fører  

 af et militært motorkøretøj er indblandet i alvorlige færdselsuheld  

 (personskader eller svære materielskader), tilkaldes det civile politi med  

 henblik på at foretage alkotest, medmindre en sådan allerede er foretaget  

 eller føreren frivilligt underkaster sig en alkotest gennemført af  

 militærpolitienheden. - Ved positiv alkotest tilkaldes det civile politi, og  

 sagen overgives til dette.
 3. Undersøgelse af personel, der er omfattet af  

 militær straffelov jf. lovens §§ 5 og 6, kan foretages, uden at dette  

 nødvendigvis har forbindelse med formodet føring af eller forsøg på føring af  

 motorkøretøj under henvisning til militær straffelovs § 27.
 4. Ved vægring vil den pågældende være at indbringe  

 til undersøgelse for spirituspåvirkning.
 5. Når alkotest har været foretaget, optages rapport,  

 der for det i pkt. 2. a omhandlede personels vedkommende fremsendes via  

 landsdelskommandoen/(for Søværnets vedkommende) af tjenestestedet til den  

 personelforvaltende myndighed vedlagt »Indberetningsskema vedrørende  

 foretaget alkotest«.
 6. Indberetningsskema vedlagt som bilag.  

 Indberetningsskemaet skal altid udfærdiges i samme antal som den  

 militærpolitirapport, der vedlægges.
EB M.
E.
MICHELSEN kontreadmiral Chef for Personelstaben Fordelinng: Standardfordeling + HRN AFD/UAFD FLVESK BILAG 1 Cirkulære om undersøgelse for spirituspåvirkethed m.v. og forelæggelse af  

 sager herom for Rretslægerådet.
Ifølge § 55 i færdselsloven kan politiet fremstille den, der mistænkes for  

 overtrædelse af §§ 53 og 54, stk. 2, for en læge til undersøgelse, herunder  

 til udtagelse af blod- og urinprøve til bestemmelse af  

 alkoholkoncentrationen.
Denne bestemmelse indeholder ikke hjemmel til at  

 gennemføre sådanne undersøgelser, når mistanken angår andre forhold.
På grundlag af bestemmelserne i færdselslovens § 55 og andre bestemmelser  

 om legemlige undersøgelser sammenholdt med retsplejelovens regler om  

 ransagning og besigtigelse og ældre praksis må der antages at gælde en  

 almindelig grundsætning om, at en sigtet er pligtig til at tåle lidet  

 indgribende legemlige undersøgelser, f.eks. klinisk undersøgelse for  

 spirituspåvirkethed og udtagelse af blodprøve til alkoholbestemmelse, som må  

 anses for at være af betydning for sagen.
Også når mistanken angår andre  

 forhold end overtrædelse af færdselslovens §§ 53 og 54, stk. 2 kan  

 undersøgelse for spirituspåvirkethed således om fornødent gennemføres med  

 magt.
Bestemmelse herom træffes af retten, men da øjemedet med disse  

 undersøgelser sædvanligvis vil forspildes ved at afvente rettens afgørelse,  

 må bestemmelsen i reglen tages af politiet.
Såfremt undersøgelsen i disse  

 tilfælde foretages uden den undersøgtes samtykke, skal spørgsmålet om  

 berettigelsen forelægges for retten efter de om ransagning gældende regler.
Hverken færdselslovens § 55 eller den strafprocessuelle grundsætning om  

 legemlige undersøgelser giver grundlag for at gennemføre udåndingsprøve,  

 f.eks. ved alkotest mod den pågældendes vilje.
Politiet må derfor i hvert  

 enkelt tilfælde spørge den, der ønskes undersøgt, om han er villig til at  

 medvirke ved prøven.
Vægrer han sig ved det, eller undlader han at følge de  

 givne retningslinier om udånding m.v., afgøres det efter reglerne under 1 A,  

 om han skal fremstilles for en læge til undersøgelse.
I.
Indikationer for  

 spiritusundersøgelse af trafikanter.
 A.
 1. Personer, der mistænkes for overtrædelse af  

 færdselslovens § 53, fremstilles såvidt muligt for en læge til foretagelse af  

 klinisk undersøgelse for spirituspåvirkethed og til udtagelse af blodprøve.  

 Kan klinisk undersøgelse ikke finde sted, fordi den mistænkte er indlagt på  

 sygehus, bør udtagelse af blodprøve søges gennemført, om fornødent ved  

 embedslægens medvirken.
 Klinisk undersøgelse søges fremtidig kun gennemført i følgende tilfælde:
a. når mistanken angår overtrædelse af § 54, stk. 1, eller § 54, stk. 2,  

 sammenholdt med stk. 1, eller straffelovens § 138. Det samme gælder, hvis det  

 stiller sig usikkert, om tilstanden skyldes spirituspåvirkning eller andre  

 årsager, f.eks. lægemiddelpåvirkning og sygdom, b. når mistanken foruden spiritus- eller promillekørsel (eller kørsel i  

 træthedstilstand m.v.) omfatter uagtsomt manddrab (straffelovens § 241) eller  

 betydelig legemsskade (straffelovens § 249). I sådanne tilfælde søges klinisk  

 undersøgelse gennemført også af implicerede, der ikke kan mistænkes for  

 overtrædelse af de foran anførte bestemmelser i straffelov og færdselslov,  

 jfr. cirkulærets afsnit I A 4 og 5, c. i øvrigt foretages klinisk undersøgelse kun, når særlige omstændigheder  

 taler derfor.
Dette vil f.eks. kunne være tilfældet, når det hos narkomaner  

 og andre ikke har været muligt at udtage blodprøve.
Udtagelse af blodprøve  

 undlades, når der er forløbet så lang tid, at den ikke kan antages at få  

 nogen betydning for sagens afgørelse.
Omfatter mistanken også uagtsomt  

 manddrab eller forvoldelse af betydelig legemsskade, bør udtagelse ikke  

 undlades, medmindre der er forløbet 20 timer, eller der er særlige grunde til  

 at anse undersøgelsen for formålsløs.
 2. Personer, der mistænkes for overtrædelse af  

 færdselslovens § 54, stk. 2, undersøges kun, når der foreligger færdselsuheld  

 med personskade på andre, eller når det kan forventes, at der vil blive idømt  

 frihedsstraf, således navnlig i gentagelsestilfælde, eller når det af særlige  

 grunde findes påkrævet, at der på denne måde føres bevis for, at der er kørt  

 i spirituspåvirket tilstand, f.eks. hvis føreren har været impliceret i et  

 færdselsuheld og mistænkes for at være spirituspåvirket uden manifest at  

 fremtræde som påvirket.
 3. Angår mistanken færdselslovens § 54, stk. 1 og 2,  

 herunder kørsel i narkotikapåvirket tilstand, eller straffelovens § 138, stk.  

 1, forholdes på samme måde som anført under 1. I disse tilfælde sikres  

 tillige urinprøve.
4. Personer, der som førere af motordrevne køretøjer  

 eller skinnekøretøjer har været indblandet i færdselsulykker med dødelig  

 udgang eller betydelig legemsskade til følge, undersøges såvidt muligt på  

 samme måde som anført under 1., selvom de ikke kan mistænkes for overtrædelse  

 af de foran anførte bestemmelser.
Undersøgelse kan i disse tilfælde ikke  

 finde sted mod den pågældendes protest.
 65. Andre, der har været impliceret i et  

 færdselsuheld, undersøges efter de under 4. nævnte regler, dersom det må  

 antages at være af væsentlig betydning for sagen, at det konstateres, om de  

 har været påvirket af spiritus.
 B.
Hvis udåndingsprøven viser (mis)farvning indtil markeringsringen eller  

 forbi denne, udtages blodprøve i overensstemmelse med reglerne i cirkulærets  

 afsnit I A.
Blodprøve udtages ikke, hvis farvning ikke indtræder eller kun i  

 mindre omfang, medmindre a. der foreligger mistanke om, at trafikanten har været ude af stand til  

 at føre motorkøretøj på (fuldt) betryggende måde af anden årsag end  

 spirituspåvirkning, jfr. færdselslovens § 54, stk. 1 og 2, smh. med stk 1, b. der uanset udfaldet stadig består en mistanke om spirituspåvirkethed,  

 f.eks. på grund af den undersøgtes adfærd under prøven eller  

 uregelmæssigheder ved prøvens gennemførelse, c. der foreligger mistanke om, at blodalkoholkoncentrationen på et  

 kørselstidspunkt, der ligger nogen tid forud for foretagelsen af  

 udåndingsprøven, har ligget høæjere end på tidspunktet for prøven.
II.
Fremgangsmåden ved spiritusundersøgelse.
 Lægeerklæringer vedrørende klinisk undersøgelse udfærdiges på  

 rigspolitichefens blanket P 282.
 Af blanketten fremgår det, at der i forbindelse med den kliniske  

 undersøgelse såvidt muligt skal tages blod- og urinprøver af den undersøgte.  

 For fremtiden bortfalder forskriften om udtagelse af urinprøve bortset fra  

 tilfælde, hvor mistanken angår færdselslovens § 54; de nye blanketter vil  

 blive udformet i overensstemmelse hermed.
Blodprøven og en evt. urinprøve sendes til undersøgelse på Københavns  

 universitets retsmedicinske institut.
Udgifterne ved undersøgelserne afholdes  

 som udgifter vedrørende strafferetsplejen.
 I tilfælde, hvor den læge, der foretager undersøgelsen, ikke har adgang  

 til at veje den undersøgte, bør politiet konstatere vægten ved vejning og  

 anføre denne oplysning under pkt. 2 i blanketten.
Politiet bør, før lægen afslutter undersøgelsen, sikre sig, at den  

 undersøgte person har afgivet en skriftprøve, som er i overensstemmelse med  

 det på lægeerklæringen anførte.
Det er vigtigt, at skriftprøven forsynes med  

 dato og nøjagtigt klokkeslet.
Den skal udføres af undersøgte efter diktat  

 siddende ved et bord.
Den skal være på mindst 8 linier, og den skal være  

 underskrevet af undersøgte.
Den ved diktat anvendte tekst skal vedhæftes  

 skriftprøven.
 Politiet indsender en genpart af lægeerklæringen til Københavns  

 universitets retsmedicinske institut.
III.
Forelæggelse for Retslægerådet.
A.
Sager vedrørende overtrædelse af færdselslovens § 54, stk. 1 og 2  

 forelægges kun for Retslægerådet, hvis det kan formodes, at tilstanden  

 skyldes påvirkning af narkotika eller opstemmende eller sløvende  

 medikamenter, eller hvis det hævdes eller kan formodes, at den skyldes sygdom  

 eller andre særlige årsager som gør en retslægelig vurdering påkrævet.
B.
Sager vedrørende overtrædelse af færdselslovens §§ 53, 54, stk. 2 og 3  

 forelægges kun for Retslægerådet, når rådets vurdering må antages at være af  

 væsentlig betydning for afgørelsen af skyldspørgsmålet.
 I følgende tilfælde bør forelæggelse i reglen ske:
 1. Når konklusionen af den kliniske undersøgelse lyder  

 på ikke-påvirket eller ikke sikkert påvirket, men størrelsen af  

 blodalkoholpromillen eller andre data taler imod rigtigheden af denne  

 konklusion.
 2. Når sigtede lider af en sygdom eller har pådraget  

 sig læsioner, og dette efter oplysning af den læge, som har foretaget  

 undersøgelsen, eller en anden læge kan være af betydning for bedømmelsen af  

 hans tilstand på kørselstidspunktet eller undersøgelsestidspunktet.
 3. Når sigtede har indtaget narkotika eller  

 medikamenter, som ifølge oplysning fra den læge, der har foretaget  

 undersøgelsen, eller en anden læge kan være af betydning for bedømmelsen af  

 hans tilstand på kørselstidspunktet eller undersøgelsestidspunktet.
 4. Når sigtede efter kørslen eller indenfor den sidste  

 time før kørslens afslutning har indtaget et kvantum alkohol, der er så  

 betydeligt i forhold til den fundne promille, at det kan være af væsentlig  

 betydning for skyldsspørgsmålet.
 I følgende tilfælde bør forelæggelse i reglen ikke ske:
a.
Da det af anklagemyndigheden vil kunne lægges til grund, at der er  

 forbrændt 0,10 0/00 pr. time fra det tidspunkt, da opsugningen af den  

 konsumerede alkoholmængde er tilendebragt, og da minimumsværdien for  

 promillen for fremtiden vil fremgå af Københavns universitets retsmedicinske  

 instituts erklæringer, vil der sædvanligvis ikke være anledning til at  

 forelægge spørgsmålet om tilbageregning for Retslægerådet, medmindre der kan  

 være en sådan tvivl om udgangspunktet for tilbageregningen (pkt. 4), at  

 Retslægerådets vurdering må antages at kunne blive af væsentlig betydning for  

 skyldspørgsmålet.
b.
Der vil i almindelighed ikke være grund til at indhente erklæring fra  

 Retslægerådet i tilfælde, hvor klinisk undersøgelse ikke foreligger, og hvor  

 Retslægerådets udtalelse derfor alene vil kunne angive den statistiske  

 relation mellem en promille af en størrelse som den, der skønnes at have  

 foreligget, og forekomsten af klinisk påviselig spirituspåvirkethed.
Om disse  

 relationer henvises til vedlagte bilag.
Der bør heller ikke ske forelæggelse,  

 når der hverken foreligger klinisk undersøgelse, blodalkoholanalyse eller  

 andet lægeligt grundlag til bedømmelse af spirituspåvirkethed; ejheller hvis  

 blodprøven er fundet ikke at indeholde eller ikke sikkert at indeholde  

 alkohol.
c.
Der bør heller ikke ske forelæggelse for Retslægerådet for at opnå en  

 udtalelse om, hvorvidt promillen kan antages at have oversteget en given  

 størrelse på kørselstidspunktet.
C.
Ved forelæggelse for Retslægerådet benyttes blanket P 123. Andre end de  

 formulerede spørgsmål kan stilles ved tilføjelse på skemaet.
De spørgsmål,  

 der ikke ønskes besvaret, overstreges.
Under rubrikken »Tidspunktet(erne) ...« anføres  

 begyndelsestidspunktet og afslutningstidspunktet for det (de) kørselstidsrum,  

 hvor tilstanden ønskes bedømt.
Er der forvoldt en ulykke, anføres også  

 tidspunktet for dennes indtræden.
Under rubrikken »Sigtedes forklaring om sit spiritusforbrug«  

 refereres sigtedes forklaring on spiritusforbruget så detailleret som muligt,  

 idet arten og mængden af den indtagne spiritus og tidspunkterne for  

 indtagelsen anføres.
Det er for Retslægerådet af særlig betydning at kende  

 det tidspunkt, på hvilket sigtede begyndte at indtage spiritus den pågældende  

 dag, ligesom det er vigtigt at få oplyst det nøjagtige tidspunkt for  

 spiritusindtagelsens ophør.
I tilfælde, hvor kørslen kun ligger kort tid  

 efter en spiritusindtagelse, er det af særlig vigtighed at der fremskaffes  

 nøjagtige oplysninger om indtagne mængder og indtagelsestidspunkter i tiden  

 kort før kørslen.
 Foreligger der afvigende forklaringer om spirutusforbruget, anføres hver  

 af disse forklaringer.
 Såfremt sigtede har indtaget eller angiver at have indtaget spiritus efter  

 kørslen men før lægeundersøgelsen, er det af afgørende betydning for  

 Retslægerådets bedømmelse af sagen af, at mængde, art og tidspunkter for en  

 sådan spiritusindtagelse oplyses så nøjagtigt som muligt.
 I tilfælde, hvor sigtede angiver at have haft et stort spiritusforbrug den  

 foregående dag, bør også dette forbrug så vidt muligt anføres med mængde, art  

 og indtagelsestidspunkter.
 Når sigtede har en forsvarer, kan det i komplicerede tilfælde være  

 formålstjenligt at forhandle med forsvareren inden forelæggelsen for rådet.
D.
Inden forelæggelse for Retslægerådet foretages en kontrolskriftprøve,  

 jfr. lægeerklæringen, såfremt skriftprøve er afgivet ved den kliniske  

 undersøgelse.
Kontrolskriftprøven fremskaffes ved politiets foranstaltning.  

 Den foregår ved, at undersøgte efter diktat skriver samme tekst, som er  

 anvendt ved lægeundersøgelsen.
Undersøgte må ikke have adgang til at se den  

 tidligere skriftprøve, før han har afgivet kontrolskriftprøven.  

 Kontrolskriftprøven bør ikke afgives i det første døgn, efter at  

 lægeundersøgelsen har fundet sted, men først nogle dage senere, og på et  

 tidspunkt, da undersøgte skønnes at være aldeles ædru.
 Kontrolskriftprøven betegnes som sådan samt forsynes med dato og  

 klokkeslet for prøvens afgivelse; den skal ligesom den første skriftprøve  

 være underskrevet af undersøgte.
 Ved sagernes forelæggelse for Retslægerådet vedlægges de originale akter,  

 herunder specielt den originale lægeerklæring og den originale erklæring fra  

 Københavns universitets retsmedicinske institut om udfaldet af  

 alkoholanalyserne.
IV.
Undersøgelse for påvirkning af spiritus eller narkotika m.v. af andre  

 end trafikanter.
1. Angår mistanken andre lovovertrædelser end dem, der  

 er beskrevet under I., foretages sådanne undersøgelser, som må antages at  

 ville være af væsentlig betydning for udfaldet af sagen.
Dette vil som regel  

 være tilfældet, når mistanken angår forvoldelse af søulykke eller anden  

 ulykke.
Det vil jævnligt gælde, når mistanken angår sædelighedsforbrydelser  

 og voldsforbrydelser af alvorlige karakter, og der er grund til at antage, at  

 sigtede på gerningstidspunktet har handlet under indflydelse af spiritus  

 eller narkotika, og dette vil kunne påvises ved lægeundersøgelse eller blod-  

 og urinprøve.
Når mistanken gælder andre strafbare handlinger, bør  

 opmærksomheden ligeledes være henvendt på formålstjenligheden af at foretage  

 sådanne undersøgelser, når sigtede hævder eller kan ventes at ville hævde, at  

 den strafbare handling er udløst af eller begået under indflydelse af stærk  

 påvirkning af spiritus, narkotika eller medikamenter.
 2. Må det antages at være af væsentlig betydning for  

 sagen at konstatere, om den forurettede har været påvirket af spiritus eller  

 narkotika, foretages undersøgelse i overensstemmelse med de anvisninger, der  

 gives under I.A.5.
3. Forelæggelse for Retslægerådet finder sted, hvis  

 Retslægerådets vurdering må antages at være af væsentlig betydning for  

 afgørelsen af skyldspørgsmålet eller sanktionsvalget.
Forelæggelsen sker i  

 overensstemmelse med de under III C. og D. anførte anvisninger.
V.
Ophævelsesbestemmelser.
I henhold til Justitsministeriets bemyndigelse ophæves forskriften i  

 Justitsministeriets cirkulære nr. 197 af 20. juli 1912, hvorefter der skal  

 gives Retslægerådet meddelelse om resultatet af de straffesager, hvori rådet  

 har afgivet erklæring, for så vidt ang. sager om overtrædelse af  

 færdselsloven.
Dette cirkulære træder - iflg.
Justitsministeriets  

 bemyndigelse - i stedet for Justitsministeriets cirkulære nr. 46 af 3. marts  

 1949 og Justitsministeriets cirkulæreskrivelse af 20. maj 1968 om foretagelse  

 af alkotest-prøve.
Rigsadvokaten, den 2. april 1973 Per Lindegaard.
Tabellen er den af Hans Gurtler og Alf Lund i Ugeskrift for  

 Læger 1966 offentliggjorte undersøgelse over denne  

 sammenhæng.
De i Eksempel på tabellens anvendelse:
 Den af retsmedicinsk institut anførte minimumspromille er 1,21. Blodprøve  

 udtaget kl. 01.40. Kørsel påbegyndt kl. 22.30 og afsluttet kl. 22.45. Sidste  

 alkoholindtagelse kl. 21.00.
Den alkohol, der er konsumeret må antages at være opsuget inden kørslen  

 begyndte.
Mellem kørslens begyndelse og blodprøvens udtagelse er en del af  

 alkoholen forbrændt.
Som målestok for forbrændingen anvendes en faktor på  

 0,10 0/00 pr. time.
For at beregne promillen på kørselstidspunktet skal den  

 angivne minimumspromille forhøjes med 3 x 0,10. Resultatet bliver således  

 1,21 + 0,30 = 1,51 0/00. Med en promille af denne størrelse findes ved  

 klinisk undersøgelse ca. 95 pct. af de undersøgte at være påvirkede af  

 spiritus.
 Den analyse-usikkerhedsmargin på 0,15 0/00, der tidligere er anvendt ved  

 beregningen, er bortfaldet, efter at minimumsværdien for promillen fremtidig  

 vil fremgå af retsmedicinsk instituts erklæringer.
BILAG 2 Cirkulære om udåndingsprøver efter færdselsloven.
 § 1.  Ved udåndingsprøver anvendes indtil videre  

 alkotestprøve af mærket Dræger. »Alcotest 0,8« (ballonprøve). Efter  

 justitsministeriets godkendelse kan der anvendes alkotestprøve m.v. af andre  

 mærker.
 Stk. 2.  Indtil udgangen af 1976 kan der dog anvendes  

 alkotestprøve af det i stk. 1 nævnte mærke med markeringsring 0,5. Såfremt  

 prøven viser grønfarvning indtil markeringsringen 0,5 eller forbi denne,  

 anvendes den i stk 1 nævnte alkotestprøve 0,8.
 § 2.  Prøven må tidligst foretages 15 minutter efter,  

 at føreren eller rytteren sidst har indtaget spiritus eller røget tobak.
 § 3.  umiddelbart før prøven gennemføres, skal det  

 påses, at krystallerne i glasampullen er gule, samt at den på emballagen  

 angivne holdbarhedstid ikke er overskredet.
§ 4.  Ved prøven skal føreren eller rytteren foretage  

 en dyb indånding og blæse udåndingsluften igennem ampullen.
Ballonen skal  

 pustes helt op ved een opblæsning, der så vidt muligt skal ske på grundlag af  

 en enkelt vejrtrækning.
 § 5.  Cirkulæret træder i kraft den 1. juli 1976.
BILAG 3 RIGSPOLITICHEFEN Om opbevaring og brug af alcotest.
 I tilknytning til rigsadvokatens cirkulære af 2. april 1973 om  

 »undersøgelse for spirituspåvirkethed m.v. og forelæggelse af sager  

 herom for retslægerådet«, skal jeg med justitsministeriets bemyndigelse  

 meddele følgende om opbevaring og brug af alcotest:
Den praktiske fremgangsmåde fremgår at den beskrivelse og brugsanvisning,  

 som følger med hver æske »Dræger-Alcotest«-ampuller.
Begge må  

 omhyggeligt gennemlæses, og brugsanvisningen skal nøje følges.
Det er  

 særdeles vigtigt før brugen at påse, at krystallerne i glasampullen er gule,  

 idet eventuel misfarvning til grønt kan skyldes lysets påvirkning.
Ampullerne  

 skal derfor altid opbevares i æske og bør ikke benyttes efter den på  

 emballagen anførte dato.
Da deres indhold er stærkt ætsende, skal de efter  

 brugen destrueres på forsvarlig måde og må navnlig ikke henkastes således, at  

 børn kan tilegne sig dem.
Det fremhæves endvidere, at opblæsningen af ballonen om muligt bør ske i  

 et enkelt åndedrag og ikke bør vare mere end 20 sekunder.
Ballonen skal  

 pustes helt op.
Det er vigtigt, at den pågældende person før prøven foretager  

 en dyb indånding, og at vedkommende udelukkende blæser udåndingsluft igennem  

 ampullen.
Der bør gives den person, som ønskes undersøgt, adgang til selv at sætte  

 det indpakkede mundstykke på ampullen.
Mundstykket og ampullen kan kun  

 anvendes en gang, hvorimod ballonen efter omhyggelig udluftning kan anvendes  

 indtil 10 gange.
 Alcotestprøver rekvireres hos rigspolitichefen ved anvendelse af  

 rekvisitionsblanket P 35.
Heide-Jørgensen /Schluter.
