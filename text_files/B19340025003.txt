 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg.
 Gøre vitterligt: I Henhold til den ved Lov Nr. 35 af 14. Februar 1934  

 angaaende Konvention mellem Danmark, Finland, Island, Norge og Sverige om  

 Konkurs givne Bemyndigelse fastsættes herved følgende: § 1.
 Konkurs, der er erklæret her i Landet, omfatter ogsaa Formue, som  

 Skyldneren maatte have i Finland, Island, Norge eller Sverige, jfr. dog § 14.
 Med Hensyn til saadan Formue skal, forsaavidt ikke andet i det følgende er  

 bestemt, anvendes de her i Landet gældende Lovbestemmelser om de  

 Indskrænkninger, Konkursen medfører i Skyldnerens Adgang til at raade over  

 sin Formue, om hvad der hører til Boets Masse eller gennem Afkræftelse kan  

 inddrages i Massen, om Skyldnerens Rettigheder og Pligter under Konkursen, om  

 Bestyrelsen og Behandlingen af Boet, om Fordringshaveres og andre  

 Rettighedshaveres Ret til Fyldestgørelse i Konkursen, om Udlodninger, om  

 Akkord og anden Afslutning af Konkursen.
 Ejendele, som efter Lovgivningen i den Stat, hvor de findes, overhovedet  

 ikke kan tjene til Fyldestgørelse af Fordringshavere, kan ikke inddrages i  

 Boet. § 2.
 Er der her i Landet erklæret Konkurs, som omfatter Formue i nogen af de  

 andre Stater, bør Skifteretten uden Ophold kundgøre Konkursbeslutningen  

 gennem indrykkelse i den offentlige Kundgørelsestidende i denne Stat og bør  

 overensstemmende med der gældende Lov ogsaa sørge for Tinglysning og  

 Indførelse i Grundbog, Skibsregister eller andet offentligt Register.
Særskilt Meddelelse om Konkursen bør snarest mulig sendes til alle kendte  

 Fordringshavere i de andre Stater, medmindre Fordringen tages i Betragtning  

 uden Anmeldelse.
Fordringshavere i de andre Stater skal ligeledes underrettes  

 om Indsigelser, som rejses mod deres Fordringer. § 3.
Naar Skifteretten fremsætter Begæring derom, skal Retterne i de andre  

 Stater sørge for Registrering af Ejendele, som findes i vedkommende Stat, for  

 midlertidig Bevaring af Ejendelene og for Salg af Ejendele, som ikke  

 hensigtsmæssig lader sig opbevare.
Skifteretten kan ligeledes med Hensyn til  

 Ejendele, som findes i en af de andre Stater, begære Bistand af Myndighederne  

 der i samme Udstrækning, som en Konkursbestyrelse i denne Stat kan gøre det.
 Begæringen kan rettes umiddelbart til vedkommende Myndighed.  

 Omkostningerne kan, om fornødent, forlanges udredede forskudsvis. § 4.
Spørgsmaal om, hvorvidt Tinglysning eller Indførelse i Grundbog er en  

 Betingelse for, at Retshandler, som Skyldneren før Konkursen har indgaaet om  

 fast Ejendom med Tilbehør, skal have Gyldighed overfor Konkursboet, og  

 Spørgsmaal om Afkræftelse af saadanne Retshandler afgøres efter Loven i den  

 Stat, hvor Ejendommen er beliggende.
Det samme gælder Spørgsmaal om, hvorvidt  

 Tinglysning af Konkursen er nødvendig for at hindre, at Retshandler, som  

 Skyldneren under Konkursen indgaar vedrørende saadan Ejendom, skal faa  

 Virkning for Boet.
De tilsvarende Spørgsmaal vedrørende registreret Skib  

 eller Luftfartøj eller Part i saadanne afgøres efter Loven i Skibets eller  

 Luftfartøjets Hjemland. § 5.
 Er efter Loven i en af Staterne Tinglysning, Registrering eller anden  

 Kundgørelse Betingelse for, at Overdragelse eller Underpantsætning af andet  

 Løsøre end det i § 4 omhandlede skal have Gyldighed overfor Konkursboet, skal  

 Loven i denne Stat anvendes paa Spørgsmaal om en saadan Retshandels  

 Ugyldighed eller Afkræftelse, saafremt Genstanden findes der ved Konkursens  

 Indtræden. § 6.
 Spørgsmaal om Konkursens Indvirkning paa en Ret, som er erhvervet ved  

 Udlæg eller Udpantning, og paa Adgangen til at fortsætte Tvangsfuldbyrdelse i  

 Henhold til Udlæg eller Udpantning afgøres efter Loven i den Stat, hvor  

 Forretningen er foretaget. § 7.
Spørgsmaal om Panthaveres Ret til under Konkursen at søge Fyldestgørelse i  

 Pantet afgøres efter Loven i den Stat, hvor Pantet findes ved Konkursens  

 Indtræden.
Denne Bestemmelse faar tilsvarende Anvendelse paa Spørgsmaal om  

 Fyldestgørelse gennem Tilbageholdelsesret. § 8.
 Fremgangsmaaden ved Salg af Ejendele, der hører til Konkursboet, bestemmes  

 ved Loven i den Stat, hvor Ejendelene findes. § 9.
 Spørgsmaal om, hvorvidt en Fordring har Fortrinsret til Dækning af  

 bestemte Genstande, der ved Konkursens Indtræden findes i en af de andre  

 Stater, og Spørgsmaal om Rækkefølgen mellem særlige Fortrinsrettigheder,  

 Panterettigheder og andre Sikkerhedsrettigheder i saadanne Genstande afgøres  

 efter Loven i den Stat, hvor Genstandene findes ved Konkursens Indtræden.  

 Opstaar der med Hensyn til saadanne Genstande Spørgsmaal om Forholdet mellem  

 Fordringer med almindelig Fortrinsret og Fordringer med særlig Fortrinsret,  

 skal de sidstnævnte Fordringer gaa forud for Fordringer med almindelig  

 Fortrinsret.
Spørgsmaal om, hvorvidt Fortrinsret tilkommer Skatter og andre offentlige  

 Afgifter, som er paalagt i en af de andre Stater, afgøres efter Loven i den  

 Stat, hvor de er paalagt.
Spørgsmaal om, hvorvidt Fortrinsret tilkommer  

 Husleje, skal, naar Ejendommen ligger i en af de andre Stater, afgøres efter  

 Loven i den Stat, hvor Ejendommen ligger.
Fortrinsretten omfattter alene  

 Formue i den Stat, hvor Skatten eller Afgiften er paalagt eller Ejendommen  

 ligger.
Er Fortrinsretten særlig, bestemmes Rækkefølgen efter første Stykke;  

 er den almindelig, skal den gaa forud for andre almindelige  

 Fortrinsrettigheder.
Om Rækkefølgen mellem almindelig Fortrinsret for Skat og  

 de særlige Rettigheder, som omhandles i første Stykke, gælder, uanset den der  

 indeholdte Bestemmelse, Loven i den Stat, hvor Skatten er paalagt.
Iøvrigt  

 afgøres intet om, hvorvidt Fyldestgørelse kan kræves i Konkursboet for  

 Skatter og Afgifter, som er paalagt i en af de andre Stater. § 10.
 Forsaavidt Anvendelsen af foranstaaende Bestemmelser afhænger af, hvor en  

 Formuegenstand befinder sig, skal en Fordring, der tilhører  

 Konkursskyldneren, anses for at være i den Stat, hvor Konkursen er erklæret.  

 Er Fordringen knyttet til et Gældsbrev eller andet Dokument, hvis Forevisning  

 er nødvendig for at gøre den gældende, anses den dog for at være i den Stat,  

 hvor Dokumentet findes.
 Registreret Skib eller Luftfartøj anses for at befinde sig i den Stat,  

 hvor det har Hjemsted, dog ikke ved Anvendelsen af § 8. § 11.
 Denne Anordning kommer ikke til Anvendelse paa Spørgsmaal om et Konkursbos  

 Ret eller Pligt til at indtræde i en af Skyldneren sluttet Aftale, som ikke  

 ved Konkursens Indtræden er helt opfyldt fra begge Sider. § 12.
 Denne Anordning finder indtil videre ikke Anvendelse paa Konkurs i  

 Dødsboer. § 13.
Denne Anordning finder ogsaa Anvendelse paa offentlig Likvidation af  

 Banker, jfr.
Lov Nr. 122 af 15. April 1930 § 16, 3. Stykke.
 Den Kundgørelse, som § 2 foreskriver, skal indeholde Tilkendegivelse af,  

 at dansk Lovgivning udelukker, at Banken tages under Konkurbehandling. § 14.
Har Skifteretten ved Konkursens Erklæring grundet sin Kompetence paa anden  

 Omstændighed end den, at Skyldneren har Bopæl her i Landet, eller at et  

 Selskab, en Forening eller Stiftelse, som er taget under Konkursbehandling,  

 har sit Sæde her i Landet, skal dette oplyses i Konkursbeslutningen.
I saa  

 Fald finder denne Anordning ikke Anvendelse paa Konkursen.
Denne vil kunne  

 fortsættes, uanset om Konkurs senere erklæres i en af de andre Stater. § 15.
 En retskraftig Afgørelse, hvorved Skifteretten her i Landet stadfæster en  

 Akkord under Konkurs, har bindende Virkning ogsaa i de andre Stater.
 Denne Bestemmelse kommer til Anvendelse, selvom Konkursen ikke omfatter  

 Formue i nogen af de andre Stater. § 16.
 En Tvangsakkord forhandling udenfor Konkurs, som er begyndt her i Landet,  

 udelukker Aabning af Konkurs eller Tvangsakkordforhandling i de andre Stater  

 og medfører der de samme Indskrænkninger i Adgangen til Tvangsfuldbyrdelse  

 som en indenlandsk Akkordforhandling.
 Leder Akkordforhandlingen til Stadfæstelse af Akkord, er denne bindende  

 ogsaa i de andre Stater. § 17.
 Udtrykket »Konkursbestyrelse« omfatter i denne Anordning ogsaa  

 Konkursretten (Skifteretten) og Konkursdommeren. § 18.
Bestemmelserne om Anerkendelse og Fuldbyrdelse af Domme og Forlig i  

 Konvention af 16. Marts 1932, jfr.
Bekendtgørelse Nr. 177 af 10. Maj 1933,  

 finder Anvendelse paa Domme og Forlig angaaende Afkræftelse og andet Bortfald  

 af Rettigheder i Tilfælde af Konkurs, som er erklæret her i Landet.
 Denne Bestemmelse kommer til Anvendelse, selvom Konkursen ikke omfatter  

 Formuen i nogen af de andre Stater. § 19.
 Denne Anordning træder i Kraft den 1. Januar 1935.
 Er Begæringen om Konkurs eller om Akkordforhandling indgivet til Retten  

 forinden det nævnte Tidspunkt, kommer denne Anordning ikke til Anvendelse.
 Det samme gælder, forsaavidt en Bank er taget under offentlig Likvidation  

 inden det nævnte Tidspunkt.
 Hvorefter alle vedkommende sig have at rette.
 Givet paa Amalienborg, den 1. September  

 1934.
 Under Vor Kongelige Haand og Segl.
 Christian R.
(L.S.) /Zahle.
