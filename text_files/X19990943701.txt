Ægtefællebidrag.
International  

 kompetence International kompetence efter art. 18 i  

 EF-Domskonventionen i sag om ægtefællebidrag.
Aftale om  

 ægtefællebidrag.
 EF-Domskonventionens art. 18 og ægteskabslovens 53,  

 stk. 2.
 Civilretsdirektoratets afgørelse af 7. juli  

 1998, j.nr. 1998-550-589:
"Civilretsdirektoratet har nu behandlet Deres klage  

 over X Statsamts afgørelse af 19. juni 1997  om bidrag.
Ved  

 afgørelsen nedsatte statsamtet mandens (M´s) bidrag til Deres  

 underhold til 0 kr. med virkning fra den 1. juli 1997.
De har anmodet om, at afgørelsen ophæves.
De  

 har til støtte herfor anført, at (statsamtet) ikke havde  

 kompetence til at nedsætte ægtefællebidraget, idet der er  

 tale om et aftalt bidrag, som alene kan ændres ved dom.
 Vi har gennemgået sagen, og vi ændrer ikke  

 (statsamtets) afgørelse.
 Vi kan endvidere oplyse, at ifølge  

 ægteskabslovens § 52 kan en aftale om størrelsen af  

 ægtefællebidrag ændres ved dom, såfremt det på  

 grund af væsentligt forandrede forhold vil være åbenbart  

 urimeligt at opretholde aftalen.
Det fremgår af sagen, at De og M var til  

 vilkårsforhandling i det danske konsulat i Hannover den 17. februar  

 1995 i anledning af ansøgning om skilsmisse.
Herom er der optaget  

 følgende i forhandlingsprotokollen: "De bekræfter, at de er  

 enige om, at manden betaler bidrag til hustruens underhold uden  

 tidsbegrænsning.
Bidraget andrager DM 1.200,- og betales  

 månedsvist forud fra den 01.03.1995.". Det blev endvidere  

 anført, at fællesboet er delt, uden nærmere oplysninger om  

 indholdet af bodelingen.
De og M underskrev  

 forhandlingsprotokollen.
De og M blev skilt ved bevilling af 2. august 1995  

 på følgende vilkår: "Manden har bidragspligt over for  

 hustruen.
Bidraget udgør for tiden 1.200 DM pr. måned, og  

 betales månedsvis forud fra den 1. marts 1995. Bidragets  

 størrelse er undergivet statsamtets bestemmelse.".
De har oplyst, at aftalen om underholdsbidraget og dets  

 størrelse var et led i bodelingen, der var til M`s fordel.
Det var  

 således en forudsætning for bodelingen, at M betalte 1.200 DM om  

 måneden til Dem.
De har desuden oplyst, at De ikke protesterede mod  

 ordlyden af skilsmissebevillingen, fordi M begyndte at betale  

 ægtefællebidraget.
På det tidspunkt var De og M stadig gode  

 venner.
Der blev aldrig udarbejdet en skriftlig bodelingsoverenskomst.
M  har anført, at det ikke er en fejl, at der  

 står i skilsmissebevillingen, at bidragets størrelse er  

 undergivet statsamtets bestemmelse.
Hvis De mente, at det var en fejl, burde  

 De have protesteret, da De modtog skilsmissebevillingen.
Civilretsdirektoratet har ved afgørelsen lagt  

 vægt på disse forhold, og vi finder herefter ikke, at De har  

 godtgjort, at der under vilkårsforhandlingen blev indgået en  

 aftale om størrelsen af bidraget, som kun kan ændres ved dom.
Vi  

 har herved lagt vægt på ordlyden af forhandlingsprotokollen og  

 skilsmissebevillingen.
Vi har endvidere lagt vægt på, at De ikke  

 har dokumenteret indholdet af Deres og M´s aftale om delingen af  

 fællesboet.
Vi finder herefter, at (statsamtet) havde kompetence til at  

 ændre bidragets størrelse.
 Den endelige afgørelse af dette  

 spørgsmål henhører under domstolene.
 Vi finder endvidere ikke grundlag for at  

 tilsidesætte (statsamtets) skønsmæssige afgørelse  

 om, at bidraget - henset til Deres økonomiske forhold - bør  

 nedsættes til 0 kr.
For så vidt angår spørgsmålet om  

 (statsamtets) internationale kompetence til at behandle sagen kan vi oplyse,  

 at EF-Domskonventionen regulerer, hvilket lands myndigheder, der kan behandle  

 sager om fastsættelse, forhøjelse og nedsættelse af  

 ægtefællebidrag.
De relevante bestemmelser er  

 følgende:
 Artikel 2:
 Personer, som ikke er statsborgere i den stat, hvor de har  

 bopæl, er undergivet de kompetenceregler, der gælder for landets  

 egne statsborgere.".
 Artikel 5:
 "En person, der har bopæl på en  

 kontraherende stats område, kan sagsøges i en anden  

 kontraherende stat:
 ...2) i sager om underholdspligt ved retten på det  

 sted, hvor den berettigede har sin bopæl eller sit sædvanlige  

 opholdssted eller, ved krav i forbindelse med sager om personers retlige  

 status, ved den ret, der efter dennes egen lovgivning er kompetent i sagen,  

 medmindre denne kompetence alene støttes på en af parternes  

 nationalitet;...".
 Artikel 18:
 Artikel 20, stk. 1:
 Konventionen har siden 1989 været i kraft mellem  

 Tyskland og Danmark.
Det bemærkes, at de administrative myndigheder i  

 Danmark (overpræsidiet, statsamterne og Civilretsdirektoratet) i  

 forbindelse med sager om bidrag er omfattet af udtrykkene "ret",  

 "dommer" og "domsmyndighed", jf. konventionens Protokol  

 1968, art.
V a.
Det fremgår af sagen, at De og M ifølge Det  

 Centrale Personregister udrejste til Tyskland den 1. september  1976. De og M  

 blev skilt ved bevillingen den 2. august 1995 fra X Statsamt, og det blev her  

 aftalt, at M havde tidsubegrænset bidragspligt overfor Dem.
Samtidig  

 blev størrelsen af bidraget aftalt, jf. ovenfor.
M søgte den 31. marts 1997 X Statsamt om  

 nedsættelse/bortfald af ægtefællebidraget.
Han oplyste, at  

 både De og han boede i Tyskland.
De blev ved brev af 10. april 1997  

 varslet om ansøgningen, og ved brev af 21. april 1997 protesterede De  

 mod nedsættelse af bidraget, bl.a. fordi De mente, at M og De havde  

 aftalt størrelsen af bidraget, og at denne aftale ikke var blevet  

 overholdt.
De protesterede ikke mod (statsamtets) internationale kompetence  

 til at behandle sagen.
De sendte et yderligere brev af 30. maj 1997 til  

 (statsamtet), og heller ikke i dette brev protesterede De mod kompetencen.
De  

 har heller ikke under vores behandling af sagen protesteret mod statsamtets  

 kompetence.
 Det fremgår endelig af sagen, at (statsamtet) ikke  

 vejledte hverken Dem eller M om de relevante regler om (statsamtets)  

 internationale kompetence.
 Det følger af artikel 2 og 5, nr. 2, at den  

 bidragspligtige som udgangspunkt kun kan anlægge sag om  

 nedsættelse/bortfald af ægtefællebidrag i den  

 "sagsøgtes" bopælsland, det vil sige der, hvor den  

 berettigede bor.
 Dette betyder umiddelbart, at hverken (statsamtet) eller  

 nogen anden dansk myndighed havde kompetence til at behandle M´s  

 ansøgning om nedsættelse/bortfald af  

 ægtefællebidraget.
Det er uden betydning for danske myndigheders  

 internationale kompetence til at behandle en ny ansøgning om  

 fastsættelse eller ændring af bidrag, om der tidligere er truffet  

 en afgørelse om bidraget her i landet eller i udlandet.
Det er  

 ligeledes uden betydning hvilket lands myndigheder, der tidligere har  

 behandlet en statussag mellem parterne, f.eks. om separation/skilsmisse,  

 faderskab eller forældremyndighed.
Ifølge artikel 18 kan den bidragsberettigede  

 imidlertid stiltiende acceptere, at en sag rejst af den bidragspligtige om  

 bortfald/nedsættelse af et bidrag behandles i en anden kontraherende  

 stat end den stat, hvor den bidragsberettigede bor.
Dette kan ske, når  

 den bidragsberettigede medvirker ved behandlingen af sagen uden samtidig at  

 gøre indsigelser mod den pågældende myndigheds kompetence.
 Formålet med art. 18 synes at være at  

 forhindre, at en sagsøgt først på et sent stadie af  

 sagsbehandlingen protesterer mod rettens kompetence, således at sagen  

 må starte helt forfra et andet sted med den virkning, at sagen  

 forsinkes betydeligt, eller at sagsøgerens mulighed for at  

 gennemføre sagen forringes.
 Som nævnt ovenfor medvirkede De ved (statsamtets)  

 behandling af sagen, og De protesterede ikke mod (statsamtets) kompetence.  

 Efter ordlyden af art. 18 har De på denne måde stiltiende  

 accepteret, at (statsamtet) havde international kompetence til at behandle  

 sagen.
 Det fremgik klart af ansøgningen om  

 nedsættelse af bidraget, at hverken De eller M boede her i landet.  

 Efter Civilretsdirektoratets opfattelse burde (statsamtet) derfor have  

 undersøgt sin kompetence eller orienteret Dem om kompetencereglerne.
 Problemet i nærværende sag er herefter, om  

 manglende undersøgelse af kompetencen eller manglende vejledning om  

 kompetencereglerne kan medføre, at (statsamtet) alligevel ikke havde  

 kompetence til at behandle sagen.
Dette spørgsmål er efter vores opfattelse  

 ikke afklaret i hverken retspraksis eller i den retsvidenskabelige  

 litteratur.
Vi vil i det følgende gennemgå det foreliggende  

 materiale om rækkevidden af art. 18 i relation til denne  

 problemstilling.
EF-Domstolen har om artikel 18 generelt udtalt, at  

 sagsøgte skal bestride kompetencen senest på det tidspunkt, der  

 efter national ret betragtes som det første forsvar i sagen.
Der  

 henvises til dommen i  Elefanten Schuh mod Jacqmain (sag 150/80, Saml.  

 1981,1671). Der er ikke i denne dom eller i senere domme om samme  

 spørgsmål taget forbehold for tilfælde, hvor  

 sagsøgte ikke har været repræsenteret af advokat og ikke  

 er blevet vejledt om muligheden for at gøre indsigelse mod  

 kompetencen.
EF-Domstolen har dog heller ikke haft anledning til at tage  

 stilling til disse spørgsmål.
 For så vidt angå retssager er indeholdet af  

 art. 18 inkorporeret i retsplejelovens § 248, stk. 1, der har følgende  

 ordlyd:
"Retten påser af egen drift, om sagen er  

 indbragt for rette værneting.
Fremsætter sagsøgte ikke  

 indsigelser mod rettens kompetence i svarskriftet eller, hvis sagen ikke  

 forberedes skriftligt, i det 1. retsmøde under forberedelsen, anses  

 retten for rette værneting.".
 Retsplejelovens § 339, stk. 4, indeholder følgende  

 regel om rettens vejledningspligt:
 "Møder en part i en sag, der behandles ved  

 byret, ikke ved advokat, vejleder retten parten om, hvad han bør  

 foretage til oplysning af sagen og i øvrigt til varetagelse af sine  

 interesser under denne.".
Rækkevidden af sidstnævnte bestemmelse i  

 relation til art. 18 og retsplejelovens § 248, stk. 1, blev behandlet i  

 dommen UfR 1993.792V.
I denne sag havde sagsøgte, der boede i et andet  

 konventionsland, protesteret mod det påstævnte krav i det  

 første svarskrift, uden samtidig at gøre indsigelse mod den  

 danske domstols internationale kompetence.
Sagsøgte var på det  

 tidspunkt ikke repræsenteret ved advokat, og sagen blev behandlet  

 skriftligt.
I det næste svarskrift protesterede sagsøgtes  

 advokat mod rettens kompetence.
Landsrettens flertal fandt, at denne  

 indsigelse var rettidig i relation til artikel 18. Der blev herved lagt  

 vægt på, at sagen var skriftligt forberedt, at sagsøgte  

 ikke var vejledt om værnetingsreglerne efter retsplejelovens § 339,  

 stk. 4, og at værnetingsspørgsmålet ikke var  

 særskilt omtalt i stævningen.
Retten lagde endvidere vægt  

 på, at sagsøgte ved første svarskrift ikke var  

 repræsenteret ved advokat, og at indsigelsen blev fremsat inden  

 forberedelsen af sagen var afsluttet.
 Rigtigheden af denne afgørelse drages i tvivl af  

 flere forfattere: Anders Martin Jensen og Peter Arnt Nielsen i UfR 1994 B 290  

 ff., Ketilbjørn Hertz i UfR 1997 B 46 f., Erik Werlauff:  

Fælleseuropæisk Procesret (1997), s. 132 f., og Peter Arnt  

 Nielsen: International privat- og procesret (1997), s. 211 f.
 Vedrørende administrative myndigheders  

 vejledningspligt kan der henvises til forvaltningslovens § 7:
 ...
 I dansk forvaltningsret findes der ikke en definition af  

 "første forsvar". Begrebet "giver møde" i  

 artikel 18 må efter Civilretsdirektoratets opfattelse forstås som  

 "første svar" i sagen, når den behandles på  

 skriftligt grundlag, jf. princippet i retsplejelovens § 248, stk. 1.
Efter dansk ret medfører kun alvorlige  

 sagsbehandlingsfejl som inhabilitet, manglende saglig kompetence, manglende  

 partshøring o.lign., at en afgørelse erklæres ugyldig.  

 Praksis synes ikke at indeholde eksempler på, at manglende vejledning  

 af en part i en partstvist kan medføre, at en afgørelse  

 betragtes som ugyldig.
Konsekvensen af sådanne fejl synes i stedet at  

 være erstatning.
 Vi mener, at (statsamtet) havde international kompetence  

 til at behandle sagen.
 Vi har ved denne afgørelse navnlig lagt vægt  

 på, at De på intet tidspunkt gjorde indsigelse mod  

 (statsamtets) kompetence, at M har kunnet indrette sig på  

 afgørelsen om nedsættelse af bidraget, fordi (statsamtet) efter  

 ordlyden af art. 18 havde kompetence til at behandle sagen, og at  

 mangelfuld vejledning i partstvister efter dansk ret i almindelighed ikke  

 medfører ugyldighed.
 Vi har endvidere lagt vægt på, at art. 18  

 efter sin ordlyd er meget klar, og at bestemmelsen ikke giver mulighed for at  

 udskyde fristen for indsigelser, hverken på grund af ukendskab til  

 kompetencereglerne, manglende vejledning eller lignende.
Vi mener ikke, at denne afgørelse strider mod  

 ovennævnte dom (UfR 1993.792V), hvor indsigelsen mod rettens kompetence  

 fremkom allerede i sagsøgtes andet indlæg og på et  

 tidspunkt, hvor sagen endnu ikke var berammet til domsforhandling.
Denne dom  

 kan alene tale for, at en sagsøgt, der ikke er repræsenteret ved  

 advokat, og som ikke er blevet vejledt om kompetencereglerne, kan have en vis  

 yderligere frist til at gøre indsigelse mod kompetencen under  

 forberedelsen af sagen i 1. instans.
Vedrørende spørgsmålet om virkningen  

 af (statsamtets) manglende undersøgelse af sin kompetence  

 bemærkes, at manglende international kompetence i almindelighed  

 medfører, at den trufne afgørelse erklæres ugyldig.
Dette  

 princip kan imidlertid ikke finde anvendelse i nærværende sag,  

 hvor kompetencereglen netop bygger på, at myndigheden som udgangspunkt  

 ikke havde kompetence til at behandle sagen.
Det bemærkes i den  

 forbindelse, at art. 18 efter sin ordlyd ikke er forbeholdt situationer, hvor  

 myndigheden ikke har mulighed for at se, at den ikke har kompetence til at  

 behandle sagen.
Også set i relation til art. 20, stk. 1, hvorefter  

 myndigheden skal påse sin kompetence, må det afvises, at  

 manglende undersøgelse af egen kompetence i denne situation kan  

 medføre ugyldighed.
 Det skal understreges, at denne fortolkning af art. 18 i  

 EF-Domskonventionen er behæftet med nogen usikkerhed, og at den  

 endelige fortolkning af art. 18 henhører under domstolene, i sidste  

 ende EF-Domstolen.
 Hvis De ønsker bidraget forhøjet, må  

 vi henvise Dem til at anlægge sag herom i Tyskland, jf. art. 5, nr.  

 2.".
