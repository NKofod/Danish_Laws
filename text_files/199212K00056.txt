Nr LSF 56 Forslag til Lov om ændring af lov om luftfart Fremsat af trafikministeren (Ikast) den 28. oktober 1992 Vedtaget ved tredjebehandling den 18. december 1992 Lov nr. 1087 af 23/12/1992 § 1 I lov om luftfart, jf. lovbekendtgørelse nr. 408 af 11. september 1985,  

 som ændret ved lov nr. 117 af 11. marts 1987, lov nr. 429 af 13. juni 1990 og  

 lov nr. 837 af 18. december 1991, foretages følgende ændringer:
 1. § 1 affattes således:
» § 1. Luftfart inden for dansk område skal finde sted i  

 overensstemmelse med bestemmelserne i denne lov og de med hjemmel i loven  

 udfærdigede forskrifter, medmindre andet følger af EF-forordninger.« 2. § 7, 1. pkt., affattes således:
»Et luftfartøj kan kun registreres her i landet, når det har dansk  

 ejer, eller når andet følger af EF-forordninger.« 3. I § 12, stk. 1, 2. pkt., ændres »vilkåret«  

 til: »vilkårene«.
 4. I § 13, stk. 1, litra b, ændres »den i § 7 anførte  

 betingelse« til: »de i § 7 anførte betingelser«.
 5. I § 16 indsættes som stk. 2:
»Stk. 2. Ministeren kan endvidere tillade, at andre luftfartøjer, som  

 opfylder betingelserne i §§ 7 og 8, og som har en flyvetilladelse udstedt af  

 luftfartsvæsenet, indføres i en særlig afdeling af  

 luftfartøjsregistret.« 6. I § 16 indsættes som stk. 3:
»Stk. 3. Bestemmelsen i stk. 1 om dansk tilknytning gælder ikke i det  

 omfang, andet følger af EF-forordninger.« 7. I § 26, stk. 1, litra c, ændres  

 »luftdygtigheden.« til: »luftdygtigheden,», og som  

litra d indsættes:
»d) når luftfartøjet ikke er forsikret i overensstemmelse med  

 bestemmelserne i § 130.« 8. I § 26, stk. 3, indsættes efter 1. punktum:
»I det under d nævnte tilfælde vedvarer ugyldigheden, indtil  

 luftfartøjet igen er behørigt forsikret.« 9. § 70 a affattes således:
» § 70 a.
Trafikministeren fastsætter efter forhandling med  

 justitsministeren bestemmelser for flyvepladsers og luftfartsselskabers  

 udarbejdelse af sikkerhedsplaner og gennemførelse af foranstaltninger til  

 forebyggelse af forbrydelser mod luftfartens sikkerhed.
Det kan i den  

 forbindelse pålægges flyvepladser og luftfartsselskaber at foretage eftersyn  

 som nævnt i § 70 b, stk. 1-3.
 Stk. 2. Ministeren kan fastsætte bestemmelser for modtagelse,  

 kontrol, opbevaring, transport og lastning af gods og forsyninger, som af  

 fragtagenter, kurerselskaber, cateringleverandører eller andre indleveres til  

 luftfartsselskaber med henblik på hel eller delvis transport med luftfartøj.
Stk. 3. Politiet kan, når det findes sikkerhedsmæssigt påkrævet,  

 bestemme, at de i stk. 1 og 2 nævnte sikkerhedsforanstaltninger midlertidigt  

 skal intensiveres og suppleres med yderligere foranstaltninger.
Stk. 4. Statens Luftfartsvæsen godkender de i stk. 1 nævnte  

 sikkerhedsplaner og fører tilsyn med gennemførelsen af de i stk. 1-3 nævnte  

 sikkerhedsforanstaltninger.« 10. Efter § 70 a indsættes som ny paragraf:
» § 70 b.
Til forebyggelse af forbrydelser mod luftfartens  

 sikkerhed kan der efter nærmere bestemmelser fastsat i henhold til § 70 a  

 foretages eftersyn af personer, bagage, gods og forsyninger på flyvepladser.  

 Eftersynet skal ske med størst mulig hensynsfuldhed og må ikke gå videre, end  

 de kontrolmæssige formål nødvendiggør.
 Stk. 2. Ved eftersyn af person, der ikke begrænses til den ydre  

 beklædning, kan den pågældende kræve, at eftersynet overværes af et vidne.  

 Eftersynet må ikke udføres eller overværes af personer af andet køn end den,  

 der skal efterses, medmindre denne samtykker heri.
Stk. 3. Den, der nægter at underkaste sig eller medvirke til  

 kontrol af sin person, skal forbydes adgang til luftfartøjet og til  

 flyvepladsens afspærrede område.
Bagage, gods eller forsyninger, der ikke er  

 sikkerhedskontrolleret i overensstemmelse med bestemmelser fastsat i medfør  

 af § 70 a, må ikke bringes om bord i luftfartøj eller bringes ind på  

 flyvepladsens afspærrede område.
 Stk. 4. Eftersyn i henhold til stk. 1-3 kan foretages af politiet  

 og efter trafikministerens bestemmelse tillige af andre myndigheder.
 Stk. 5. Trafikministeren kan efter forhandling med  

 justitsministeren fastsætte nærmere bestemmelser, hvorefter eftersyn pålagt  

 flyvepladser og luftfartsselskaber i medfør af bestemmelsen i § 70 a, stk. 1,  

 2. pkt., kun kan foretages af personer, der er godkendt hertil af politiet,  

 og som har gennemgået en uddannelse, der er godkendt af Statens  

 Luftfartsvæsen.
Stk. 6. Statens Luftfartsvæsen fastsætter bestemmelser om  

 godkendelse af teknisk udstyr, der anvendes i forbindelse med eftersyn af  

 personer, bagage, gods og forsyninger.« § 70 b bliver herefter § 70 c.
 11. I § 70 b, der bliver § 70 c, ændres »§ 70 a«  

 til: »§ 70 b«.
 12. I § 71 indsættes efter stk. 2 som nyt stykke:
»Stk. 3. Hvis de i stk. 1 og 2 nævnte afgifter ikke erlægges  

 rettidigt, kan der tillægges 1,3 pct. månedlig rente for hver påbegyndt måned  

 fra forfaldsdagen at regne, indtil betaling sker, dog mindst 50 kr.
Endvidere  

 kan trafikministeren fastsætte bestemmelser om gebyr for erindringsskrivelser  

 vedrørende betalingen af de nævnte afgifter.« Stk. 3 og 4 bliver herefter stk. 4 og 5.
 13. § 71, stk. 3, der bliver stk. 4, affattes således:
»Stk. 4. De i stk. 1 og 2 nævnte afgifter med påløbne renter  

 og gebyrer kan inddrives ved udpantning.« 14. Før § 75 indsættes i kapitel 7 som § 74 a:
» § 74 a.
Bestemmelserne i dette kapitel gælder ikke i det  

 omfang, andet følger af EF-forordninger.« 15. I § 85 indsættes efter stk. 2 som nyt stykke:
»Stk. 3. Statens Luftfartsvæsen har til enhver tid ret til at  

 undersøge, om gods indleveret til transport med luftfartøj er omfattet af de  

 regler, der er fastsat i medfør af stk. 1, 1. punktum, og stk. 2, og om  

 vilkårene for transport af sådant gods er opfyldt.
Den rådighedsberettigede  

 skal så vidt muligt have lejlighed til at overvære undersøgelsen.« Stk. 3 bliver herefter stk. 4.
 16. Efter § 146 indsættes:
» § 146 a.
En ansøgning om tilladelse efter § 31, § 55 eller §  

 75 kan afslås, hvis ansøgeren har betydelig forfalden gæld til det  

 offentlige, hvorved forstås beløb i størrelsesordenen 50.000 kr. og derover.
Stk. 2. En tilladelse som omhandlet i stk. 1 kan tilbagekaldes,  

 hvis indehaveren har betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover.
Tilbagekaldelsen  

 kan ske på tid fra 1 til 5 år eller indtil videre.
Afgørelsen skal indeholde  

 oplysning om adgangen efter § 146 b til at begære domstolsprøvelse og om  

 fristen herfor.
§ 146 b.
En afgørelse efter § 146 a, stk. 2, kan af den,  

 afgørelsen vedrører, forlanges indbragt for domstolene.
Anmodning herom  

 fremsættes over for den myndighed, der har tilbagekaldt tilladelsen eller  

 stadfæstet tilbagekaldelsen, inden 4 uger efter at afgørelsen er meddelt til  

 den pågældende.
Myndigheden anlægger sag mod den pågældende i den borgerlige  

 retsplejes former.
Anmodning om sagsanlæg har ikke opsættende virkning, men  

 retten kan ved kendelse bestemme, at den pågældende under sagens behandling  

 skal have adgang til at udøve virksomheden, hvortil tilladelse kræves.
Ankes  

 en dom, hvorved en tilbagekaldelse ikke findes lovlig, kan den ret, der har  

 afsagt dommen, eller den ret, hvortil sagen er indbragt, bestemme, at  

 virksomheden, hvortil tilladelse kræves, ikke må udøves under ankesagens  

 behandling.
§ 146 c.
En tilbagekaldelse efter § 146 a, stk. 2, kan til enhver  

 tid efter ansøgning ophæves af den myndighed, der har truffet afgørelsen.  

 Hvis en ansøgning herom afslås, kan ansøgeren forlange afgørelsen prøvet ved  

 domstolene, såfremt tilbagekaldelsen er sket indtil videre og der er forløbet  

 mindst 5 år efter tilbagekaldelsen og mindst 2 år, efter at ophævelsen senest  

 er nægtet ved dom. § 146 b, 2. og 3. punktum, finder tilsvarende  

 anvendelse.« 17. I § 148 indsættes efter stk. 2 som nyt stykke:
»Stk. 3. Hvis de i stk. 1 og 2 nævnte afgifter og  

 omkostninger ikke erlægges rettidigt, tillægges der 1,3 pct. månedlig rente  

 for hver påbegyndt måned fra forfaldsdagen at regne, indtil betaling sker,  

 dog mindst 50 kr.
Ministeren kan fastsætte bestemmelser om gebyr for  

 erindringsskrivelser vedrørende betalingen af de nævnte afgifter.« Stk. 3 bliver herefter stk. 4.
 18. § 148, stk. 3, der bliver stk. 4, affattes således:
»Stk. 4. De i stk. 1 og 2 nævnte afgifter og omkostninger med  

 påløbne renter og gebyrer kan inddrives ved udpantning.« 19. Efter § 150 c indsættes:
» § 150 d.
Uanset bestemmelserne i §§ 1 og 4, stk. 1, finder  

 lovens bestemmelser om straf og frakendelse af ret til at gøre tjeneste på et  

 luftfartøj også anvendelse på handlinger foretaget uden for dansk område af  

 personer, der er indehavere af dansk certifikat, jf. § 35, med de  

 begrænsninger, der følger af straffelovens §§ 7, 10, 10 a og 10 b.« § 2 Loven træder i kraft den 1. januar 1993.
§ 3 Stk. 1. Loven gælder ikke for Færøerne, men kan ved kongelig  

 anordning sættes i kraft med de afvigelser, som de særlige færøske forhold  

 tilsiger.
 Stk. 2. Bestemmelserne i § 1, nr. 1-4, 6 og 14, gælder ikke for  

 Grønland.
Oprindeligt fremsat forslag § 1 I lov om luftfart, jf. lovbekendtgørelse nr. 408 af 11. september 1985,  

 som ændret ved lov nr. 117 af 11. marts 1987, lov nr. 429 af 13. juni 1990 og  

 lov nr. 837 af 18. december 1991, foretages følgende ændringer:
 1. § 1 affattes således:
» § 1. Luftfart indenfor dansk område skal finde sted i  

 overensstemmelse med bestemmelserne i denne lov og de med hjemmel i loven  

 udfærdigede forskrifter, medmindre andet følger af EF-forordninger.« 2. § 7, 1. pkt., affattes således:
» § 7. Et luftfartøj kan kun registreres her i landet, når det  

 har dansk ejer, eller når andet følger af EF-forordninger.« 3. I § 12, stk. 1, 2. pkt., ændres »vilkåret« til  

 »vilkårene«.
 4. I § 13, stk. 1, litra b, ændres »den i § 7 anførte  

 betingelse« til »de i § 7 anførte betingelser«.
 5. I § 16 indsættes som stk. 2:
»Stk. 2. Ministeren kan endvidere tillade, at andre  

 luftfartøjer, som opfylder betingelserne i §§ 7-8, og som har en  

 flyvetilladelse udstedt af luftfartsvæsenet, indføres i en særlig afdeling af  

 luftfartøjsregistret.« 6. I § 16 indsættes som stk. 3:
»Stk. 3. Bestemmelsen i stk. 1 om dansk tilknytning gælder  

 ikke i det omfang, andet følger af EF-forordninger.« 7. I § 26, stk. 1, litra c, ændres  

 »luftdygtigheden.« til: »luftdygtigheden,» og som litra d  

 indsættes:
»d) når luftfartøjet ikke er forsikret i overensstemmelse med  

 bestemmelserne i § 130.« 8. I § 26, stk. 3, indsættes efter 1. punktum:
»I det under d) nævnte tilfælde vedvarer ugyldigheden, indtil  

 luftfartøjet igen er behørigt forsikret.« 9. § 70 a affattes således:
» § 70 a.
Trafikministeren fastsætter efter forhandling med  

 justitsministeren bestemmelser for flyvepladsers og luftfartsselskabers  

 udarbejdelse af sikkerhedsplaner og gennemførelse af foranstaltninger til  

 forebyggelse af forbrydelser mod luftfartens sikkerhed.
Det kan i den  

 forbindelse pålægges flyvepladser og luftfartsselskaber at foretage eftersyn  

 som nævnt i § 70 b, stk. 1-3.
 Stk. 2. Ministeren kan fastsætte bestemmelser for modtagelse,  

 kontrol, opbevaring, transport og lastning af gods og forsyninger, som af  

 fragtagenter, kurerselskaber, cateringleverandører eller andre indleveres til  

 luftfartsselskaber med henblik på hel eller delvis transport med luftfartøj.
Stk. 3. Politiet kan, når det findes sikkerhedsmæssigt påkrævet,  

 bestemme, at de i stk. 1 og 2 nævnte sikkerhedsforanstaltninger midlertidigt  

 skal intensiveres og suppleres med yderligere foranstaltninger.
Stk. 4. Statens Luftfartsvæsen godkender de i stk. 1 nævnte  

 sikkerhedsplaner og fører tilsyn med gennemførelsen af de i stk. 1-3 nævnte  

 sikkerhedsforanstaltninger.« 10. § 70 b affattes således:
» § 70 b.
Til forebyggelse af forbrydelser mod luftfartens  

 sikkerhed kan der efter nærmere bestemmelser fastsat i henhold til § 70 a  

 foretages eftersyn af personer, bagage, gods og forsyninger på flyvepladser.  

 Eftersynet skal ske med størst mulig hensynsfuldhed og må ikke være  

 videregående, end de kontrolmæssige formål nødvendiggør.
 Stk. 2. Ved eftersyn af person, der ikke begrænses til den ydre  

 beklædning, kan den pågældende kræve, at eftersynet overværes af et vidne.  

 Eftersynet må ikke udføres eller overværes af personer af andet køn end den,  

 der skal efterses, medmindre denne samtykker heri.
Stk. 3. Den, der nægter at underkaste sig eller medvirke til  

 kontrol af sin person, skal forbydes adgang til luftfartøjet og til  

 flyvepladsens afspærrede område.
Bagage, gods eller forsyninger, der ikke er  

 sikkerhedskontrolleret i overensstemmelse med bestemmelser fastsat i medfør  

 af § 70 a, må ikke bringes ombord i luftfartøj eller bringes ind på  

 flyvepladsens afspærrede område.
 Stk. 4. Eftersyn i henhold til stk. 1-3 kan foretages af politiet  

 og efter trafikministerens bestemmelse tillige af andre myndigheder.
 Stk. 5. Trafikministeren kan efter forhandling med  

 justitsministeren fastsætte nærmere bestemmelser, hvorefter eftersyn pålagt  

 flyvepladser og luftfartsselskaber i medfør af bestemmelsen i § 70 a, stk. 1,  

 2. pkt., kun kan foretages af personer, der er godkendt hertil af politiet,  

 og som har gennemgået en uddannelse, der er godkendt af Statens  

 Luftfartsvæsen.
Stk. 6. Statens Luftfartsvæsen fastsætter bestemmelser om  

 godkendelse af teknisk udstyr, der anvendes i forbindelse med eftersyn af  

 personer, bagage, gods og forsyninger.« § 70 b bliver herefter § 70 c.
 11. I § 70 b, der bliver § 70 c, ændres »§ 70 a«  

 til »§ 70 b«.
 12. I § 71 indsættes efter stk. 2 som nyt stykke:
»Stk. 3. Hvis de i stk. 1 og 2 nævnte afgifter ikke erlægges  

 rettidigt, kan der tillægges 1,3 % månedlig rente for hver påbegyndt måned  

 fra forfaldsdagen at regne, indtil betaling sker, dog mindst 50 kr.
Endvidere  

 kan trafikministeren fastsætte bestemmelser om gebyr for erindringsskrivelser  

 vedrørende betalingen af de nævnte afgifter.« Stk. 3 og 4 bliver herefter stk. 4 og 5.
 13. § 71, stk. 3, der bliver stk. 4, affattes således:
»Stk. 4. De i stk. 1 og 2 nævnte afgifter med påløbne renter  

 og gebyrer kan inddrives ved udpantning.« 14. Før § 75 indsættes i kapitel 7 som § 74 a:
» § 74 a.
Bestemmelserne i dette kapitel gælder ikke i det  

 omfang, andet følger af EF-forordninger.« 15. I § 85 indsættes efter stk. 2 som nyt stykke:
»Stk. 3. Statens Luftfartsvæsen har til enhver tid ret til at  

 undersøge, om gods indleveret til transport med luftfartøj er omfattet af de  

 regler, der er fastsat i medfør af stk. 1, 1. punktum, og stk. 2, og om  

 vilkårene for transport af sådant gods er opfyldt.
Den rådighedsberettigede  

 skal så vidt muligt have lejlighed til at overvære undersøgelsen.« Stk. 3 bliver herefter stk. 4.
 16. Efter § 146 indsættes:
» § 146 a.
En ansøgning om tilladelse efter § 31, § 55 eller §  

 75 kan afslås, hvis ansøgeren har betydelig forfalden gæld til det  

 offentlige, hvorved forstås beløb i størrelsesordenen 50.000 kr. og derover.
Stk. 2. En tilladelse som omhandlet i stk. 1 kan tilbagekaldes,  

 hvis indehaveren har betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover.
Tilbagekaldelsen  

 kan ske på tid fra 1 til 5 år eller indtil videre.
Afgørelsen skal indeholde  

 oplysning om adgangen efter § 146 b til at begære domstolsprøvelse og om  

 fristen herfor.
§ 146 b.
En afgørelse efter § 146 a, stk. 2, kan af den,  

 afgørelsen vedrører, forlanges indbragt for domstolene.
Anmodning herom  

 fremsættes over for den myndighed, der har tilbagekaldt tilladelsen eller  

 stadfæstet tilbagekaldelsen, inden 4 uger efter at afgørelsen er meddelt til  

 den pågældende.
Myndigheden anlægger sag mod den pågældende i den borgerlige  

 retsplejes former.
Anmodning om sagsanlæg har ikke opsættende virkning, men  

 retten kan ved kendelse bestemme, at den pågældende under sagens behandling  

 skal have adgang til at udøve virksomheden, hvortil tilladelse kræves.
Ankes  

 en dom, hvorved en tilbagekaldelse ikke findes lovlig, kan den ret, der har  

 afsagt dommen, eller den ret, hvortil sagen er indbragt, bestemme, at  

 virksomheden, hvortil tilladelse kræves, ikke må udøves under ankesagens  

 behandling.
§ 146 c.
En tilbagekaldelse efter § 146 a, stk. 2, kan til enhver  

 tid efter ansøgning ophæves af den myndighed, der har truffet afgørelsen.  

 Hvis en ansøgning herom afslås, kan ansøgeren forlange afgørelsen prøvet ved  

 domstolene, såfremt tilbagekaldelsen er sket indtil videre, og der er  

 forløbet mindst 5 år efter tilbagekaldelsen og mindst 2 år, efter at  

 ophævelsen senest er nægtet ved dom. § 146 b, 2. og 3. punktum, finder  

 tilsvarende anvendelse.« 17. I § 148 indsættes efter stk. 2 som nyt stykke:
»Stk. 3. Hvis de i stk. 1 og 2 nævnte afgifter og  

 omkostninger ikke erlægges rettidigt, tillægges der 1,3 % månedlig rente for  

 hver påbegyndt måned fra forfaldsdagen at regne, indtil betaling sker, dog  

 mindst 50 kr.
Ministeren kan fastsætte bestemmelser om gebyr for  

 erindringsskrivelser vedrørende betalingen af de nævnte afgifter.« Stk. 3 bliver herefter stk. 4.
 18. § 148, stk. 3, der bliver stk. 4, affattes således:
»Stk. 4. De i stk. 1 og 2 nævnte afgifter og omkostninger med  

 påløbne renter og gebyrer kan inddrives ved udpantning.« 19. Efter § 150 c indsættes:
» § 150 d.
Uanset bestemmelserne i §§ 1 og 4, stk. 1, finder  

 lovens bestemmelser om straf og frakendelse af ret til at gøre tjeneste på et  

 luftfartøj også anvendelse på handlinger foretaget uden for dansk område af  

 personer, der er indehavere af dansk certifikat, jf. § 35, med de  

 begrænsninger, der følger af straffelovens §§ 7, 10, 10 a og 10 b.« § 2 Loven træder i kraft den 1. januar 1993.
§ 3 Stk. 1. Loven gælder ikke for Færøerne, men kan ved kongelig  

 anordning sættes i kraft med de afvigelser, som de særlige færøske forhold  

 tilsiger.
 Stk. 2. Bestemmelserne i § 1, nr. 1-4, 6 og 14 gælder ikke for  

 Grønland.
Bemærkninger til lovforslaget Almindelige bemærkninger Lovforslaget har til formål at tilpasse lovens bestemmelser om  

 registrering af luftfartøjer og om tilladelse til luftfartsvirksomhed til de  

 liberaliseringsforordninger på luftfartsområdet, der er vedtaget af EF i juli  

 1992, og som træder i kraft den 1. januar 1993 ( forslagets nr. 1-4, 6 og  

 14).
 Endvidere foreslås et antal ændringer, der dels i øvrigt tilpasser loven  

 til udviklingen på luftfartsområdet (forslagets nr. 9-11) og på andre områder  

 inden for lovgivningen (forslagets nr. 12, 13 og 16-18), dels tydeliggør  

 visse af lovens bestemmelser (forslagets nr. 7, 8, 15 og 19).
I ændringsforslag, der vedrører bestemmelser, hvori betegnelsen  

 »ministeren for offentlige arbejder« forekommer, er betegnelsen  

 erstattet med »trafikministeren«.
Ajourføring af betegnelsen i  

 bestemmelser, der ikke berøres af lovforslaget, vil ske ved den  

 bekendtgørelse af luftfartsloven, der skal udfærdiges, når lovforslaget er  

 vedtaget.
 Udkastet til lovforslag har været sendt til udtalelse hos følgende  

 myndigheder, erhvervsvirksomheder og organisationer:
Grønlands Hjemmestyre Statens Luftfartsvæsen SAS DANAIR Danske rute- og charterselskaber Board of Airlines Representatives Denmark Airlines Operations Committee Erhvervsflyvningens Sammenslutning Kongelig Dansk Aeroklub AOPA Danmark Københavns Lufthavne A/S Billund Lufthavn Danske Lufthavnes Samarbejdsudvalg, DANSAM Danske Pilotorganisationers Samråd Danske Luftfragtspeditørers Forening Dansk International Kurerorganisation Foreningen af autoriserede Flyværksteder Erhvervenes Transportudvalg Forbrugerrådet Lovforslaget vil ikke medføre øget administration.
Eventuelle øgede  

 udgifter i forbindelse med retssager som følge af forslagets § 1, nr. 16 om  

 tilbagekaldelse af tilladelser i tilfælde af betydelig gæld til det  

 offentlige forudsættes modsvaret af forøgede merindtægter for staten som  

 helhed som følge af forbedret restanceinddrivelse.
 Forslaget vil indebære øgede indtægter for Statens Luftfartsvæsen, som af  

 dette skønnes at ville ligge omkring 600.000 kr. årligt.
Bemærkninger til lovforslagets enkelte bestemmelser Til § 1 Til nr. 1 Efter at der i flere tilfælde nu er indført EF-forordninger på luftfartens  

 område, findes ordlyden i den nugældende § 1, hvorefter luftfart inden for  

 dansk område kun kan finde sted i overensstemmelse med bestemmelserne i lov  

 om luftfart, at være misvisende.
Til nr. 2 Bestemmelserne i EF-forordning af 23. juli 1992 (2407/92/EØF) om  

 udstedelse af licenser til luftfartsselskaber medfører, at der for så vidt  

 angår registrering af luftfartøjer, der benyttes af selskaber med licens til  

 transport af passagerer, post og fragt, ikke kan stilles krav om dansk  

 ejerskab, således som det er defineret i lovens § 7, stk. 1. Efter  

 forordningens artikel 8 skal luftfartøjer, der ejes eller er leaset af et  

 luftfartsselskab med licens, kunne registreres - og af myndighederne kunne  

 kræves registreret - i den medlemsstat, der har udstedt licensen, når ejeren  

 eller de, der har leaset flyet, er en anden medlemsstat eller er statsborgere  

 i EF.
 De nugældende krav i § 7, stk. 1, skal fortsat gælde for luftfartøjer  

 tilhørende personer eller selskaber, der ikke har licens efter  

 EF-forordningen, d.v.s. luftfartøjer, der benyttes til al anden flyvning end  

 erhvervsmæssig transport af passagerer, post og fragt.
Til nr. 3 og 4 De foreslåede ændringer er en følge af, at der på grund af de nye  

 EF-bestemmelser, jf. nr. 2, kommer til at gælde forskellige vilkår og  

 betingelser for registrering, afhængigt af luftfartøjets anvendelse.
Til nr. 5 I den særlige afdeling af luftfartøjsregistret, der omhandles i § 16, kan  

 der i medfør af bestemmelsen i dag kun optages luftfartøjer fra udlandet.
Men  

 i praksis har der i tidens løb vist sig behov for at optage også andre  

 luftfartøjer.
Det drejer sig om luftfartøjer, som ikke har  

 luftdygtighedsbevis, men hvor det med henblik på udstedelse af en  

 flyvetilladelse er nødvendigt at kunne identificere luftfartøjet.
 Med henblik på registrering af sådanne luftfartøjer foreslås § 16  

 suppleret med en bestemmelse, hvorefter bl.a. følgende typer luftfartøjer kan  

 optages i den særlige afdeling af registret.
 - Eksperimentalluftfartøjer, der skal prøveflyves med henblik på  

 udstedelse af luftdygtighedsbevis.
 - Prototyper, der skal prøveflyves med henblik på typecertificering.
 - Luftfartøjer af historisk interesse (museumsfly), der den overvejende  

 tid ikke benyttes til luftfart, men hvor der lejlighedsvis udstedes  

 flyvetilladelse til demonstrationsflyvning.
Til nr. 6 Den foreslåede bestemmelse er en følge af det i nr. 2 nævnte forslag,  

 hvorefter bestemmelserne om dansk ejerskab som betingelse for registrering af  

 luftfartøj ikke gælder i det omfang, andet følger af EF-forordninger.
Til nr. 7 og 8 Statens Luftfartsvæsens kontrol med, at danske luftfartøjer har gyldig  

 forsikring efter luftfartslovens § 130 med hensyn til ansvaret for skade, som  

 et luftfartøj måtte forvolde på tredjemand, føres i tilknytning til  

 udstedelse af luftdygtighedsbevis.
Det pågældende forsikringsselskab  

 underretter efter § 130 luftfartsvæsenet om en forsikrings ophør.
Tegnes ny  

 forsikring ikke, erklæres luftdygtighedsbeviset ugyldigt, jf. § 26, stk. 2.  

 Virkningen heraf er, at luftfartøjet ikke kan benyttes til luftfart, jf. §  

 25.
 Forslaget indebærer, at denne konsekvens nu fremgår direkte af loven.
 Til sammenligning kan nævnes, at den tilsvarende forsikringspligt efter  

 færdselsloven håndhæves ved inddragelse af nummerplader, jf. bekendtgørelse  

 nr. 62 af 24. januar 1989 om ansvarsforsikring for motordrevne køretøjer m.v.
Til nr. 9 Bestemmelserne i den nugældende § 70 a om forebyggelse af forbrydelser mod  

 luftfartens sikkerhed blev indsat i loven i 1972 og trænger nu til at  

 revideres og præciseres bl.a. under hensyn til den udvikling, der i den  

 forløbne tid er sket i truslerne fra den internationale terrorisme.
De  

 nugældende regler tager i altovervejende grad sigte på forebyggelse af  

 flykapringer, og er ikke fuldt tilstrækkelige som hjemmelsmæssigt grundlag  

 for et mere generelt sikkerhedssystem rettet mod alle former for  

 terrorvirksomhed og andre ulovlige handlinger mod den civile luftfart.  

 Forslaget til nye bestemmelser i § 70 a og § 70 b har derfor til formål klart  

 at fastlægge fordelingen af sikkerhedsopgaverne på myndighederne,  

 flyvepladserne og luftfartsselskaberne.
Den foreslåede nye § 70 a præciserer kompetenceforholdene mellem  

 Justitsministeriet (politiet) og Trafikministeriet (herunder Statens  

 Luftfartsvæsen) i overensstemmelse med de bestående faktiske forhold og  

 fastlægger flyvepladsernes og luftfartsselskabernes forpligtelser til at  

 udarbejde sikkerhedsplaner og til at gennemføre de deraf følgende  

 sikkerhedsmæssige foranstaltninger.
Sikkerhedsplanerne skal både for  

 flyvepladser og luftfartsselskaber som minimum opfylde kravene i  

 modelsikkerhedsplaner udarbejdet af Statens Luftfartsvæsen på grundlag af de  

 til enhver tid gældende internationale bestemmelser, som vedtages af  

 Organisationen for international civil luftfart, ICAO, og den regionale  

 europæiske organisation, ECAC.
Politiet skal - som det er tilfældet i dag -  

 også i fremtiden inddrages i forbindelse med udarbejdelsen af de enkelte  

 flyvepladsers sikkerhedsplaner.
Indholdet af sikkerhedsplanerne skal ikke  

 være tilgængelige for offentligheden, men skal alene kendes af personer,  

 selskaber eller myndigheder, der har et reelt behov for kendskab til  

 bestemmelserne.
 Efter bestemmelsen kan der pålægges flyvepladser og luftfartsselskaber en  

 forpligtelse til at foretage eftersyn som nævnt i § 70 b, stk. 1-3.  

 Spørgsmålet om, hvilke personer der i givet fald kan foretage disse eftersyn,  

 er reguleret i § 70 b, stk. 5.
Bestemmelsen i stk. 2 tilsigter, at sikkerhedsniveauet ved  

 luftfartsselskabernes transport af gods og forsyninger svarer til niveauet  

 ved transporter af passagerer og deres bagage.
Omfanget af  

 sikkerhedskontrollen med gods, der modtages af luftfartsselskaberne eller på  

 deres vegne af et handlingselskab (selskab der på et eller flere  

 luftfartsselskabers vegne ekspederer passagerer, bagage og fragt i  

 lufthavne), vil derfor være afhængig af, om de speditionsfirmaer,  

 kurerselskaber el. lign., herunder private eksportører, der afleverer  

 forsendelserne, er godkendt af Statens Luftfartsvæsen og opfylder bestemte  

 krav med hensyn til bl.a. opbevaring og overvågning af forsendelserne.
Kommer  

 forsendelserne fra ikke-godkendte eller ukendte afsendere, skal  

 luftfartsselskaberne foretage særlige kontrolforanstaltninger.  

 Sikkerhedsforanstaltningerne skal finde anvendelse også i tilfælde, hvor  

 luftfartsselskabets transport for en dels vedkommende foregår med lastbil.
 Politiet foretager løbende en vurdering af truslen mod den civile luftfart  

 og kan på grundlag heraf kræve ekstraordinære sikkerhedsforanstaltninger  

 iværksat enten på generelt plan, som f.eks. under Golf-krisen, eller konkret  

 i henseende til enkelte lufthavne, luftfartsselskaber eller enkelte konkrete  

 flyvninger. (Stk. 3).
 Hvis der ved det i stk. 4 nævnte tilsyn konstateres overtrædelser af  

 sikkerhedsbestemmelserne, vil der kunne idømmes bøder, jf. § 149, stk. 10.  

 Desuden vil der i tilfælde af væsentlig tilsidesættelse af krav, der gælder  

 for godkendelse af flyvepladser, eller af betingelser knyttet til en sådan  

 godkendelse, kunne ske tilbagekaldelse af givne godkendelser, jf. § 60, stk.  

 3, ligesom der vil kunne ske tilbagekaldelse af trafiktilladelser til  

 luftfartsselskaber, jf. § 79.
De foreslåede bestemmelser vil ikke medføre forøgede udgifter for det  

 offentlige.
Flyvepladsernes udgifter til kontrol med passagerer og bagage  

 både i den normale situation og i situationer med generelt skærpede  

 sikkerhedsforanstaltninger forudsættes at indgå i grundlaget for beregningen  

 af passagerafgifterne.
Udgifter til supplerende foranstaltninger, som en  

 flyveplads udfører i forbindelse med et enkelt selskabs flyvninger,  

 forudsættes afholdt af det pågældende selskab efter regning.
Kontrol med  

 fragt, post og forsyninger forudsættes foretaget af de enkelte  

 luftfartsselskaber eller deres handlingselskaber for egen regning.
De enkelte  

 flyvepladser kan dog mod betaling påtage sig at udføre denne kontrol for  

 luftfartsselskaberne.
Luftfartsvæsenets udgifter til administration og tilsyn  

 med sikkerhedsplanerne og deres gennemførelse indgår i beregningsgrundlaget  

 for de gebyrer, der kan opkræves hos flyvepladser og luftfartsselskaber m.fl.  

 efter lovens § 148.
Til nr. 10 Bestemmelserne i den foreslåede § 70 b svarer i det væsentlige til den  

 nugældende § 70 a, hvorefter eftersyn kan foretages af politiet (stk. 1) og  

 efter trafikministerens bestemmelse tillige af andre myndigheder end politiet  

 samt af flyvepladsens personale (stk. 4) eller med trafikministerens  

 tilladelse af luftfartsselskaber (stk. 5), men der er åbnet mulighed for  

 adminstrativt at fastsætte bestemmelser, hvorefter også andre end  

 myndighedspersoner, flyvepladspersonale eller luftfartsselskabers personale  

 kan foretage sikkerhedsundersøgelse af personer, bagage, fragt, post og  

 forsyninger, ligesom eftersynets intensitet ikke efter lovforslaget skal  

 afhænge af, hvem der foretage dette.
Den nu foreslåede bestemmelse i stk. 5  

 indeholder ingen begrænsning af, hvem der kan foretage eftersyn, men nærmere  

 bestemmelser herom vil blive optaget i en bekendtgørelse, der udstedes i  

 henhold til § 70 a og § 70 b.
Der vil i den forbindelse bl.a. blive fastsat  

 nærmere bestemmelser om godkendelse og uddannelse af de pågældende.
Bemyndigelsen i den nugældende § 70 a, stk. 5, for ministeren til at  

 tillade luftfartsselskaber selv at foretage eftersyn af personer og gods -  

 dog således at eftersyn af personer skal begrænses til den ydre beklædning -  

 har ikke været benyttet, efter at flyvepladsernes kontrolapparat omkring 1973  

 var blevet fuldt udviklet, og i de få tilfælde, at hvor der siden da har  

 været ansøgt om myndigelse, er der givet afslag.
Det er ikke tanken, at de  

 enkelte luftfartsselskaber på nuværende tidspunkt skal foretage eftersyn af  

 passagerer og bagage.
Alllerede den fysiske indretning af de danske lufthavne  

 ville umuliggøre en sådan ordning.
Helt kan det dog ikke udelukkes, at der i  

 fremtiden kan opstå situationer, hvor det vil være mest hensigtsmæssigt, at  

 eftersynet af passagerer og bagage foretages af det pågældende  

 luftfartsselskab, der i så fald kun må benytte godkendt og uddannet personale  

 dertil.
Derimod er det hensigten allerede nu at pålægge luftfartsselskaberne,  

 fortrinsvis gennem deres handlingselskaber i de enkelte lufthavne, at  

 foretage røntgenundersøgelse af fragt og post i det omfang det anses for  

 påkrævet.
Også de personer, der skal udføre disse opgaver skal være godkendt  

 af politiet og uddannet til den specielle opgave.
Det er i øvrigt ikke tanken på indeværende tidspunkt at ændre den  

 eksisterende opgavefordeling mellem politiet, andre myndigheder og  

 flyvepladsernes personale i relation til de i stk. 1-3 omhandlede eftersyn.  

 Derimod kan det ikke helt udelukkes, at den fremtidige udvikling kan  

 indebære, at det vil være hensigtsmæssigt på et tidspunkt at åbne mulighed  

 for, at eftersyn i henhold til stk. 1-3 af en flyveplads eller et  

 luftfartsselskab kan overlades til f.eks. godkendt personale i en autoriseret  

 vagtvirksomhed.
Det forudsættes i den forbindelse, at der med hjemmel i § 70  

 b, stk. 5, i bekendtgørelsesform fastsættes nærmere bestemmelser om, at det  

 pågældende personale skal være godkendt af politiet til at foretage disse  

 eftersyn, og at personalet skal have gennemgået en uddannelse, der er  

 godkendt af Statens Luftfartsvæsen, ligesom det må være et krav, at den  

 pågældende autoriserede vagtvirksomhed har opnået en særlig tilladelse fra  

 politiet til, at virksomhedens personale foretager disse eftersyn, jf. herved  

 også § 6, stk. 1, i lov om vagtvirksomhed.
En sådan ordning vil kunne tjene  

 til at imødegå de mere principielle betænkeligheder, der umiddelbart kan  

 knytte sig til en udvidelse af den personkreds, der kan foretage eftersyn af  

 den nævnte karakter.
Til nr. 11 Ændringen vedrører kun paragraffens nummerering og henvisningen heri til §  

 70 b.
Til nr. 12 og 17 Forslaget om indførelse af en morarente på 1,3 % månedlig regnet fra  

 forfaldsdagen er begrundet i et ønske om at tilvejebringe direkte hjemmel for  

 Statens Luftfartsvæsen til at anvende en rentesats og et begyndelsestidspunkt  

 for renteberegningen, som afviger fra renteloven, jf. lovbekendtgørelse nr.  

 583 af 1. september 1986. Samtidig harmoniseres luftfartsvæsenets rentesatser  

 således, at de bliver ens for flyvepladsafgifter, en-route afgifter og  

 gebyrer for certifikater m.v.
 Bestemmelsen svarer til den, der anvendes i anden lovgivning, som fraviger  

 renteloven, f.eks. § 12, stk. 2 og 3 i lov om vægtafgift af motorkøretøjer,  

 jf. lovbekendtgørelse nr. 578 af 1. august 1991 og § 63, stk. 2, i  

 kildeskatteloven, jf. lovbekendtgørelse nr. 595 af 15. august 1991.
 Da luftfartslovens § 71, stk. 1, gælder med hensyn til alle flyvepladser  

 vil den foreslåede bestemmelse om morarenter m.v. for flyvepladsafgifter  

 kunne anvendes, også for så vidt angår andre flyvepladser end statens.
Forslaget om hjemmel til fastsættelse af gebyr for erindringsskrivelser  

 vedrørende betaling af afgifter påregnes udmøntet bl.a. i Gebyrreglement for  

 Statens Luftfartsvæsen.
Gebyret forventes fastsat til 50 kr., hvorved det vil  

 komme til at svare til det beløb, der p.t. gælder for andre ministeriers  

 områder, jf. f.eks.
Skatteministeriets bekendtgørelse nr. 635 af 6. september  

 1991 om gebyr for erindringsskrivelser og foreløbige fastsættelser.
Til nr. 13 og 18 Forslagene er en konsekvens af forslagene i resp. nr. 12 og 17.
Til nr. 14 Ved gennemførelsen pr. 1. januar 1993 af de tre EF-forordninger af 23.  

 juli 1992, der udgør den såkaldte 3. liberaliseringspakke for luftfarten i EF  

 (2407/92/EØF om udstedelse af licenser til luftfartsselskaber, 2408/92/EØF om  

 EF-luftfartsselskabers adgang til luftruter inden for Fællesskabet og  

 2409/92/EØF om billetpriser og rater inden for luftfart), bortfalder de  

 enkelte medlemsstaters ret til at opretholde egen luftfartspolitik, for så  

 vidt angår erhvervsmæssig transport af passagerer, post og fragt (d.v.s.  

 rute-, charter- og taxaflyvning).
 Det vil for Danmarks vedkommende betyde, at trafikministeren ikke på disse  

 områder kan benytte den hjemmel, som findes i luftfartslovens kapitel 7 til  

 at opstille krav, som et luftfartsselskab skal opfylde for at få tilladelse  

 til at udføre flyvning af den nævnte art, og til efter en vurdering af  

 behovet for flyforbindelser at give eller nægte tilladelse til beflyvning af  

 bestemte ruter samt til at opstille vilkår for flyvningen, herunder  

 godkendelse af billetpriser med tilhørende vilkår.
 Da de nugældende bestemmelser i lovens kapitel 7 imidlertid fortsat skal  

 anvendes på luftfart mellem Danmark og lande uden for EF samt på andre former  

 for luftfart og flyvevirksomhed end den, der er omfattet af  

 EF-bestemmelserne, eller som vedrører områder, hvor EF-bestemmelserne stiller  

 medlemsstaterne frit, er det alene påkrævet at indføre en bestemmelse,  

 hvorefter kapitel 7 ikke finder anvendelse, når andet følger af  

 EF-forordninger.
Til nr. 15 Forslaget skal sikre, at Statens Luftfartsvæsen har udtrykkelig hjemmel  

 til at undersøge, om forsendelser af farligt gods opfylder vilkårene efter  

 Trafikministeriets bekendtgørelse nr. 98 af 17. marts 1977 om transport af  

 eksplosive stoffer, krigsmateriel og krigsammunition m.v. med civile  

 luftfartøjer samt i Trafikministeriets bekendtgørelse nr. 737 af 17. november  

 1989 om lufttransport af farligt gods.
 En sådan undersøgelse af luftforsendelser er et naturligt led i det  

 tilsyn, som luftfartsvæsenet fører til sikring af luftfarten på samme måde  

 som undersøgelser af luftfartøjer efter luftfartslovens § 29 til kontrol af  

 luftdygtighed og efter § 89 til kontrol af certifikater og andre  

 luftfartsdokumenter.
 DSB har i § 18 i lov om DSB, jf. lovbekendtgørelse nr. 352 af 29. maj 1990  

 en lignende hjemmel til at undersøge, om jernbanesendinger opfylder de  

 gældende regler, ligesom politiet har hjemmel til at foretage tilsvarende  

 undersøgelser, f.s.v. angår forsendelser, der transporteres ad vej, jf.  

 bekendtgørelse nr. 2 af 2. januar 1985 om national vejtransport af farligt  

 gods og bekendtgørelse nr. 162 af 26. april 1985 om international transport  

 af farligt gods ad vej.
Til nr. 16 Ved forslaget tilvejebringes der hjemmel til at nægte, respektive  

 tilbagekalde tilladelser, der i medfør af luftfartsloven gives til visse  

 former for erhvervsvirksomhed, i tilfælde hvor ansøgeren, respektive  

 indehaveren har betydelig forfalden gæld til det offentlige.
 De tilladelser, det drejer sig om, vedrører fremstilling og  

 vedligeholdelse af luftfartøjer (§ 31), drift af flyvepladser (§ 55) og  

 luftfartsvirksomhed (§ 75).
De foreslåede bestemmelser, herunder om gældens størrelse og om  

 mulighederne for at få en nægtelse eller tilbagekaldelse prøvet ved  

 domstolene, svarer helt til de bestemmelser herom, der er indført ved lov nr.  

 408 af 6. juni 1991 om ændring af lov om hyrekørsel, lov nr. 840 af 18.  

 december 1991 om ændring af lov om buskørsel samt lov nr. 936 af 27. december  

 1991 om ændring af forskellige lovbestemmelser om erhvervsudøvelse på  

 grundlag af autorisation m.v.
Bestemmelserne vil blive administreret på samme  

 måde, som det er tilfældet m.h.t. de nævnte love.
 Forslaget er ikke begrundet i aktuelle problemer med inddrivelse af  

 forfalden gæld til det offentlige inden for luftfartslovens område.
Til nr. 19 Forslaget er foranlediget af højesteretsdommen i U.88 1027 H, hvorefter  

 det med luftfartslovens nuværende gyldighedsområde ikke er muligt i Danmark  

 at strafforfølge et dansk certificeret SAS-besætningsmedlem, der under  

 tjeneste på et norsk eller svensk registreret luftfartøj uden for dansk  

 område gør sig skyldig i en overtrædelse af luftfartslovgivningen.
 Dommens resultat var overraskende for de skandinaviske  

 luftfartsmyndigheder, idet disse fra starten af SAS-samarbejdet har  

 tilrettelagt det fælles tilsyn med SAS ud fra bl.a. den forudsætning, at man  

 med den i det væsentlige ens danske, norske og svenske luftfartslovgivning  

 kunne strafforfølge SAS-personale i det land, hvor den pågældende havde fået  

 udstedt certifikat, uanset hvor det strafbare forhold var begået.
SAS opererer dansk, norsk og svensk registrerede luftfartøjer, og det  

 ansatte flyvende personale har dansk, norsk eller svensk certifikat.
Det er  

 helt vilkårligt hvilke personer, der gør tjeneste på hvilke SAS-luftfartøjer.  

 De skandinaviske luftfartsmyndigheder aftalte derfor i forbindelse med  

 fastlæggelse af det fælles skandinaviske tilsyn med SAS af praktiske grunde,  

 at en eventuel strafforfølgning skal ske i det land, der har udstedt den  

 pågældendes certifikat.
 Disse praktiske grunde er dels, at hvis en certifikatindehaver overtræder  

 luftfartslovgivningen, skal den myndighed, der har udstedt certifikatet, ofte  

 på baggrund af sagen foretage en undersøgelse af, om den pågældende fortsat  

 opfylder de foreskrevne duelighedskrav, dels at den pågældende normalt har  

 statsborgerskab og bopæl i det land, hvor certifikatet er udstedt.
 I tiden efter domsafsigelsen er der foregået en række drøftelser mellem de  

 skandinaviske luftfartsmyndigheder, og der er foretaget undersøgelser af  

 mulighederne for - f.eks. gennem indgåelse af en overenskomst - at opnå den  

 ønskede retstilstand, uden at en ændring af luftfartslovene var nødvendig.  

 For Danmarks vedkommende er det konstateret, at dette ikke er muligt.
For de personer, der er omfattet af forslaget, medfører dette ikke nogen  

 realitetsændring m.h.t. det strafbare område, idet adgangen til  

 strafforfølgning i Danmark for handlinger foretaget uden for dansk område  

 begrænses af de almindelige regler i straffeloven.
Dette indebærer navnlig,  

 at handlinger foretaget på en fremmed stats område kun kan straffes i  

 Danmark, hvis handlingen også er strafbar efter gerningsstedets lovgivning,  

 jf. straffelovens § 7, stk. 1, nr. 2, ligesom der ikke kan idømmes højere  

 straf end hjemlet ved gerningsstedets lovgivning, jf. straffelovens § 10,  

 stk. 2. For handlinger foretaget uden for folkeretligt anerkendt statsområde  

 er adgangen til strafforfølgning i Danmark begrænset til handlinger, der kan  

 medføre højere straf end hæfte, jf. straffelovens § 7, stk. 1, nr. 1.
 Den foreslåede bestemmelse svarer til reglen i færdselslovens § 134, stk.  

 1.
Til § 2 Ikraftttrædelsestidspunktet den 1. januar 1993 er bestemt af, at EF's 3.  

 liberaliseringspakke for luftfarten i EF, jf. bemærkningerne til nr. 14,  

 træder i kraft denne dato.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om luftfart, jf. lovbekendtgørelse nr. 408 af 11. september 1985,  

 som ændret ved lov nr. 117 af 11. marts 1987, lov nr. 429 af 13. juni 1990 og  

 lov nr. 837 af 18. december 1991, foretages følgende ændringer:
 1. § 1 affattes således:
» § 1. Luftfart indenfor dansk område skal finde sted i  

 overensstemmelse med bestemmelserne i denne lov og de med hjemmel i loven  

 udfærdigede forskrifter, medmindre andet følger af EF-forordninger.« § 1. Luftfart inden for dansk område kan kun finde sted i  

 overensstememlse med bestemmelserne i denne lov og de med hjemmel i denne  

 udfærdigede forskrifter.
 2. § 7, 1. pkt., affattes således:
» § 7. Et luftfartøj kan kun registreres her i landet, når det  

 har dansk ejer, eller når andet følger af EF-forordninger.« § 7. Et luftfartøj kan kun registreres her i landet, når det har  

 dansk ejer.
Som dansk ejer anses:
a) den danske stat og institutioner, som styres af staten, b) danske kommuner, c) danske statsborgere, d) stiftelser, som udelukkende har dansk ledelse med sæde i Danmark, e) foreninger og lignende sammenslutninger, som udelukkende har dansk  

 ledelse med sæde i Danmark, og hvor mindst 2/3 af medlemmerne er danske  

 statsborgere, f) aktieselskaber, som udelukkende har dansk bestyrelse og direktion med  

 sæde i Danmark, g) andre selskaber med begrænset ansvar, når det overvejende antal  

 deltagere består af danske statsborgere eller andre, som efter denne paragraf  

 anses for lige med danske statsborgere, h) ansvarlige selskaber, når de udelukkende består af danske statsborgere  

 eller andre, som efter denne paragraf anses for lige med danske statsborgere.
 Stk. 2. I særlige tilfælde kan ministeren for offentlige arbejder  

 tillade, at et luftfartøj, der jævnligt benyttes og da i reglen med  

 udgangssted her i landet, bliver registreret, selv om dets ejer ikke opfylder  

 nogen af de i stk. 1, a) til h), fastsatte betingelser.
 3. I § 12, stk. 1, 2. pkt., ændres »vilkåret« til  

 »vilkårene«.
§ 12. Såfremt der efter registreringen sker ændring i  

 ejendomsforholdet med hensyn til luftfartøjet, eller luftfartøjet undergår  

 sådan forandring, at det har betydning for dets identificering, skal ejeren  

 uopholdeligt anmelde det til registreringsmyndigheden.
Det samme gælder, når  

 ejeren ikke længere opfylder vilkåret efter § 7. Overdrages luftfartøjet ved  

 aftale helt eller delvis til ny ejer, påhviler anmeldelsespligten også  

 overdrageren.
I tilfælde af et luftfartøjs salg ved tvangsauktion eller  

 overtagelse ved umiddelbar fogedforretning skal fogden eller - ved konkurs og  

 offentligt skifte, der omfatter luftfartøjet - skifteretten (eksekutor) sende  

 meddelelse herom til registreringsmyndigheden.
 Stk. 2. Registreringsmyndigheden skal under fornøden iagttagelse  

 af bestemmelserne i §§ 10-11 føre anmeldelsen ind i registret eller - i de i  

 §§ 13-14 omhandlede tilfælde - slette luftfartøjet af registret eller gøre  

 anmærkning på dets blad.
 4. I § 13, stk. 1, litra b, ændres »den i § 7 anførte  

 betingelse« til »de i § 7 anførte betingelser«.
 § 13. Et luftfartøj skal slettes af registret, dersom:
a) det begæres af den i registret opførte ejer, b) den i § 7 anførte betingelse ikke længere er opfyldt, og ministeren for  

 offentlige arbejder ikke giver tilladelse til, at luftfartøjet desuagtet kan  

 blive stående i registret, c) luftfartøjet er ophugget eller totalt havareret, d) luftfartøjet er forsvundet.
Et luftfartøj anses som forsvundet, når der  

 er gået tre måneder efter, at sidste flyvning blev påbegyndt, og der ikke  

 foreligger oplysninger om, at det fremdeles er i behold.
 Stk. 2. Når der er indtrådt et forhold som nævnt foran, skal  

 ejeren uopholdeligt anmelde det til registreringsmyndigheden, hvis dette ikke  

 allerede er gjort efter § 12.
 Stk. 3. Har luftfartøjet i tre år ikke haft gyldigt  

 luftdygtighedsbevis, kan det slettes i registret, såfremt ejeren ikke inden  

 en af registreringsmyndigheden fastsat frist tilvejebringer sådant bevis.
 5. I § 16 indsættes som stk. 2:
»Stk. 2. Ministeren kan endvidere tillade, at andre  

 luftfartøjer, som opfylder betingelserne i §§ 7-8, og som har en  

 flyvetilladelse udstedt af luftfartsvæsenet, indføres i en særlig afdeling af  

 luftfartøjsregistret.« 6. I § 16 indsættes som stk. 3:
»Stk. 3. Bestemmelsen i stk. 1 om dansk tilknytning gælder  

 ikke i det omfang, andet følger af EF-forordninger.« § 16. Såfremt et luftfartøj i udlandet er bygget for dansk regning  

 eller overgået i dansk eje og de i §§ 7-8 for registrering angivne vilkår er  

 opfyldt, kan fartøjet på de vilkår, som fastsættes af ministeren for  

 offentlige arbejder, indføres midlertidigt i en særlig afdeling af  

 luftfartøjsregistret.
 7. I § 26, stk. 1, litra c, ændres  

 »luftdygtigheden.« til: »luftdygtigheden,» og som litra d  

 indsættes:
»d) når luftfartøjet ikke er forsikret i overensstemmelse med  

 bestemmelserne i § 130.« 8. I § 26, stk 3, indsættes efter 1. punktum:
 »I det under d) nævnte tilfælde vedvarer ugyldigheden, indtil  

 luftfartøjet igen er behørigt forsikret.«.
 § 26. Hvis ikke andet bestemmes af ministeren for offentlige  

 arbejder, bliver dansk luftdygtighedsbevis ugyldigt i følgende tilfælde:
a) når luftfartøjet ikke har været underkastet foreskreven besigtigelse, b) når der er foretaget en sådan forandring ved luftfartøjet eller dets  

 udstyr, at det kan have betydning for luftdygtigheden, c) når luftfartøjet eller dets udstyr har lidt skade, som åbenbart har  

 betydning for luftdygtigheden.
 Stk. 2. Når der i øvrigt er indtrådt et forhold, som efter  

 ministerens skøn kan have betydning for luftdygtigheden, kan han erklære  

 luftdygtighedsbeviset for ugyldigt.
Stk. 3. Ugyldigheden vedvarer i det under c) nævnte tilfælde,  

 indtil skaden er afhjulpet under iagttagelse af bestemmelser, som fastsættes  

 af ministeren.
I øvrigt vedvarer ugyldigheden, indtil luftfartøjet er  

 erklæret for luftdygtigt.
 Stk. 4. Når et bevis er blevet ugyldigt, kan luftfartsvæsenet  

 kræve det indleveret.
 9. § 70 a affattes således:
» § 70 a.
Trafikministeren fastsætter efter forhandling med  

 justitsministeren bestemmelser for flyvepladsers og luftfartsselskabers  

 udarbejdelse af sikkerhedsplaner og gennemførelse af foranstaltninger til  

 forebyggelse af forbrydelser mod luftfartens sikkerhed.
Der kan i den  

 forbindelse pålægges flyvepladser og luftfartsselskaber at foretage eftersyn  

 som nævnt i § 70 b, stk. 1-3.
 Stk. 2. Ministeren kan fastsætte bestemmelser for modtagelse,  

 kontrol, opbevaring, transport og lastning af gods og forsyninger, som af  

 fragtagenter, kurerselskaber, cateringleverandører eller andre indleveres til  

 luftfartsselskaber med henblik på hel eller delvis transport med luftfartøj.
 Stk. 3. Politiet kan, når det findes sikkerhedsmæssigt påkrævet,  

 bestemme, at de i stk. 1 og 2 nævnte sikkerhedsforanstaltninger midlertidigt  

 skal intensiveres og suppleres med yderligere foranstaltninger.
Stk. 4. Statens Luftfartsvæsen godkender de i stk. 1 nævnte  

 sikkerhedsplaner og fører tilsyn med gennemførelsen af de i stk. 1-3 nævnte  

 sikkerhedsforanstaltninger.« 10. § 70 b affattes således:
» § 70 b.
Til forebyggelse af forbrydelser mod luftfartens  

 sikkerhed kan der efter nærmere bestemmelser fastsat i henhold til § 70 a  

 foretages eftersyn af personer, bagage, gods og forsyninger på flyvepladser.  

 Eftersynet skal ske med størst mulig hensynsfuldhed og må ikke være  

 videregående, end de kontrolmæssige formål nødvendiggør.
 Stk. 2. Ved eftersyn af person, der ikke begrænses til den ydre  

 beklædning, kan den pågældende kræve, at eftersynet overværes af et vidne.  

 Eftersynet må ikke udføres eller overværes af personer af andet køn end den,  

 der skal efterses, medmindre denne samtykker heri.
Stk. 3. Den, der nægter at underkaste sig eller medvirke til  

 kontrol af sin person, skal forbydes adgang til luftfartøjet og til  

 flyvepladsens afspærrede område.
Bagage, gods eller forsyninger, der ikke er  

 sikkerhedskontrolleret i overensstemmelse med bestemmelser fastsat i medfør  

 af § 70 a, må ikke bringes ombord i luftfartøj eller bringes ind på  

 flyvepladsens afspærrede område.
 Stk. 4. Eftersyn i henhold til stk. 1-3 kan foretages af politiet  

 og efter trafikministerens bestemmelse tillige af andre myndigheder.
 Stk. 5. Trafikministeren kan efter forhandling med  

 justitsministeren fastsætte nærmere bestemmelser, hvorefter eftersyn pålagt  

 flyvepladser og luftfartsselskaber i medfør af bestemmelsen i § 70 a, stk. 1,  

 2. pkt., kun kan foretages af personer, der er godkendt hertil af politiet,  

 og som har gennemgået en uddannelse, der er godkendt af Statens  

 Luftfartsvæsen.
Stk. 6. Statens Luftfartsvæsen fastsætter bestemmelser om  

 godkendelse af teknisk udstyr, der anvendes i forbindelse med eftersyn af  

 personer, bagage, gods og forsyninger.« § 70 b bliver herefter § 70 c.
 11. I § 70 b, der bliver § 70 c, ændres »§ 70 a«  

 til »§ 70 b«.
§ 70 a.
Til forebyggelse af forbrydelser mod luftfartens sikkerhed  

 kan politiet foretage eftersyn af personer og gods på flyvepladser.  

 Eftersynet skal ske med størst mulig hensynsfuldhed og må ikke være  

 videregående end de kontrolmæssige formål nødvendiggør.
 Stk. 2. Ved eftersyn af person, der ikke begrænses til den ydre  

 beklædning, kan den pågældende kræve, at eftersynet overværes af et vidne.  

 Eftersynet må ikke udføres eller overværes af personer af andet køn end den,  

 der skal efterses, medmindre denne samtykker heri.
 Stk. 3. Den, der nægter at underkaste sig eller medvirke til  

 kontrollen, kan forbydes adgang til et luftfartøj eller til flyvepladsens  

 område.
 Stk. 4. Ministeren for offentlige arbejder kan bestemme, at  

 eftersyn i henhold til stk. 1-3 tillige kan foretages af andre myndigheder  

 end politiet samt af flyvepladsens personale.
Stk. 5. Ministeren for offentlige arbejder kan tillade  

 luftfartsselskaber at foretage eftersyn i henhold til stk. 1 af personer og  

 gods, der skal befordres med selskabets luftfartøjer.
Eftersyn af person skal  

 begrænses til ydre beklædning.
Selskabet kan nægte at udføre befordring for  

 den, der ikke underkaster sig eller medvirker til kontrollen.
§ 70 b.
Politiet kan foretage eftersyn af personer, dokumenter,  

 køretøjer og gods, der forlader flyvepladsområdet.
Eftersynet skal  

 gennemføres under iagttagelse af de i § 70 a, stk. 1, 2. pkt., og stk. 2,  

 angivne retningslinier.
 12. I § 71 indsættes efter stk. 2 som nyt stykke:
»Stk. 3. Hvis de i stk. 1 og 2 nævnte afgifter ikke erlægges  

 rettidigt, kan der tillægges 1,3% månedlig rente for hver påbegyndt måned fra  

 forfaldsdagen at regne, indtil betaling sker, dog mindst 50 kr.
Endvidere kan  

 trafikministeren fastsætte bestemmelser om gebyr for erindringsskrivelser  

 vedrørende betalingen af de nævnte afgifter.« Stk. 3 og 4 bliver herefter stk. 4 og 5.
 13. § 71, stk. 3, der bliver stk. 4, affattes således:
»Stk. 4. De i stk. 1 og 2 nævnte afgifter med påløbne renter  

 og gebyrer kan inddrives ved udpantning.« § 71. For benyttelsen af en offentlig flyveplads kan der opkræves  

 afgifter efter regler, der fastsættes af ministeren for offentlige arbejder.  

 Afgifter for benyttelse af statsejede flyvepladser bortset fra dem, der  

 drives af Københavns Lufthavne A/S, skal godkendes af Folketingets  

 Finansudvalg.
Stk. 2. Der kan endvidere opkræves afgifter til dækning af  

 udgifterne ved anlæg og drift af andre hjælpemidler i luftfartens tjeneste  

 efter regler fastsat af ministeren for offentlige arbejder.
Afgift kan  

 opkræves i forbindelse med overflyvning af dansk territorium, det åbne hav og  

 fremmed stats territorium, når der er truffet aftale herom med vedkommende  

 fremmede stat.
Afgiften påhviler ejeren og brugeren af såvel danske som  

 udenlandske luftfartøjer ved flyvning i det område, hvor hjælpe midler kan  

 benyttes.
Ejeren og brugeren hæfter solidarisk for afgiftens betaling.
 Stk. 3. De i stk. 1 og 2 nævnte afgifter kan inddrives ved  

 udpantning.
 Stk. 4. Efter aftale med fremmed stat kan der træffes bestemmelse  

 om bistand ved opkrævning og inddrivelse af afgifterne i udlandet.
 14. Før § 75 indsættes i kapitel 7 som § 74 a:
» § 74 a.
Bestemmelserne i dette kapitel gælder ikke i det  

 omfang, andet følger af EF-forordninger.« Kapitel 7 Tilladelse til luftfartsvirksomhed.
 § 75. Til regelmæssig luftfart i erhvervsøjemed over dansk område  

 kræves tilladelse af ministeren for offentlige arbejder.
 Stk. 2. Til anden erhvervsmæssig luftfart over samme område kræves  

 tilladelse af ministeren, medmindre denne træffer anden bestemmelse.
 Stk. 3. Ministeren for offentlige arbejder kan bestemme, at  

 skoleflyvning, opvisningsflyvning, konkurrenceflyvning og anden  

 luftfartsvirksomhed af særlig art kræver tilladelse, selv om virksomheden  

 ikke drives i erhvervsøjemed.
 § 76. Tilladelse må kun meddeles, såfremt det findes foreneligt  

 med almene hensyn.
 § 77. Tilladelse til befordring af passagerer, post og gods kan,  

 når befordringen alene sker mellem steder inden for riget, kun gives til den,  

 der opfylder de i § 7, stk. 1, for registrering af luftfartøj her i landet  

 opstillede vilkår.
 Stk. 2. Opfylder indehaveren af en tilladelse ikke længere de for  

 opnåelse af denne fastsatte betingelser, falder tilladelsen bort, hvis  

 forholdet ikke bliver rettet inden en af vedkommende myndighed fastsat frist.
 Stk. 3. I særlige tilfælde kan ministeren for offentlige arbejder  

 meddele tilladelse i henhold til § 75, selv om betingelserne efter nærværende  

 paragraf ikke er opfyldt.
 § 78. Tilladelse skal gives på bestemt tid og gøres afhængig af de  

 vilkår, som skønnes påkrævet.
§ 79. Såfremt der under udøvelsen af den af tilladelsen omfattede  

 virksomhed finder væsentlig tilsidesættelse sted af de i nærværende lov eller  

 i tilladelsen indeholdte eller for sådan virksomhed i øvrigt gældende for  

 skrifter, kan tilladelsen tilbagekaldes.
Må det antages, at tilladelsens  

 indehaver ikke er i stand til behørigt at iværksætte eller opretholde den  

 tilladte virksomhed, kan tilladelsen ligeledes tilbagekaldes.
 § 80. Ved meddelelse af tilladelse i henhold til nærværende  

 kapitel kan bestemmelserne i dette fraviges i det omfang, aftale med fremmed  

 stat gør det påkrævet.
 § 81. Ministeren for offentlige arbejder kan udfærdige  

 bestemmelser om overladelse af luftfartøjer eller tilbehør eller reservedele  

 til luftfartøjer til en anden til brug for egen regning.
 15. I § 85 indsættes efter stk. 2 som nyt stykke:
»Stk. 3. Statens Luftfartsvæsen har til enhver tid ret til at  

 undersøge, om gods indleveret til transport med luftfartøj er omfattet af de  

 regler, der er fastsat i medfør af stk. 1, 1. punktum, og stk. 2, og om  

 vilkårene for transport af sådant gods er opfyldt.
Den rådighedsberettigede  

 skal så vidt muligt have lejlighed til at overvære undersøgelsen.« Stk. 3 bliver herefter stk. 4.
 § 85. Luftfartøjer må ikke uden tilladelse af ministeren for  

 offentlige arbejder og justitsministeren eller af den, som disse dertil  

 bemyndiger, medføre eksplosive stoffer, krigsmateriel eller krigsammunition.  

 Ministeren for offentlige arbejder kan efter forhandling med  

 forsvarsministeren og justitsministeren ved forskrift gøre undtagelse fra  

 bestemmelsen i 1. punktum og fastsætter - ligeledes efter forhandling med  

 justitsministeren - hvad der skal forstås ved eksplosive stoffer,  

 krigsmateriel eller krigsammunition.
 Stk. 2. Ministeren for offentlige arbejder kan af hensyn til den  

 offentlige orden og sikkerhed forbyde eller op stille vilkår for befordring  

 af andet end det i stk. 1 nævnte gods.
 Stk. 3. Ministeren for offentlige arbejder kan endvidere efter  

 forhandling med forsvarsministeren og justitsmini steren forbyde eller give  

 nærmere forskrifter om adgang til at medføre eller benytte fotografiapparater  

 om bord på luftfartøjer.
 16. Efter § 146 indsættes:
» § 146 a.
En ansøgning om tilladelse efter § 31, § 55 eller §  

 75 kan afslås, hvis ansøgeren har betydelig forfalden gæld til det  

 offentlige, hvorved forstås beløb i størrelsesordenen 50.000 kr. og derover.
Stk. 2. En tilladelse som omhandlet i stk. 1 kan tilbagekaldes,  

 hvis indehaveren har en betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover.
Tilbagekaldelsen  

 kan ske på tid fra 1 til 5 år eller indtil videre.
Afgørelsen skal indeholde  

 oplysning om adgangen efter § 146 b til at begære domstolsprøvelse og om  

 fristen herfor.
§ 146 b.
En afgørelse efter § 146 a, stk. 2, kan af den,  

 afgørelsen vedrører, forlanges indbragt for domstolene.
Anmodning herom  

 fremsættes over for den myndighed, der har tilbagekaldt tilladelsen eller  

 stadfæstet tilbagekaldelsen, inden 4 uger efter at afgørelsen er meddelt til  

 den pågældende.
Myndigheden anlægger sag mod den pågældende i den borgerlige  

 retsplejes former.
Anmodning om sagsanlæg har ikke opsættende virkning, men  

 retten kan ved kendelse bestemme, at den pågældende under sagens behandling  

 skal have adgang til at udøve virksomheden, hvortil tilladelse kræves.
Ankes  

 en dom, hvorved en tilbagekaldelse ikke findes lovlig, kan den ret, der har  

 afsagt dommen, eller den ret, hvortil sagen er indbragt, bestemme, at  

 virksomheden, hvortil tilladelse kræves, ikke må udøves under ankesagens  

 behandling.
§ 146 c.
En tilbagekaldelse efter § 146 a, stk. 2, kan til enhver  

 tid efter ansøgning ophæves af den myndighed, der har truffet afgørelsen.  

 Hvis en ansøgning herom afslås, kan ansøgeren forlange afgørelsen prøvet ved  

 domstolene, såfremt tilbagekaldelsen er sket indtil videre, og der er  

 forløbet mindst 5 år efter tilbagekaldelsen og mindst 2 år, efter at  

 ophævelsen senest er nægtet ved dom. § 146 b, 2. og 3. punktum, finder  

 tilsvarende anvendelse.« 17. I § 148 indsættes efter stk. 2 som nyt stykke:
»Stk. 3. Hvis de i stk. 1 og 2 nævnte afgifter og  

 omkostninger ikke erlægges rettidigt, tillægges der 1,3% månedlig rente for  

 hver påbegyndt måned fra forfaldsdagen at regne, indtil betaling sker, dog  

 mindst 50 kr.
Ministeren kan fastsætte bestemmelser om gebyr for  

 erindringsskrivelser vedrørende betalingen af de nævnte afgifter.« Stk. 3 bliver herefter stk. 4.
 18. § 148, stk. 3, der bliver stk. 4, affattes således:
»Stk. 4. De i stk. 1 og 2 nævnte afgifter og omkostninger med  

 påløbne renter og gebyrer kan inddrives ved udpantning.« § 148. Ministeren for offentlige arbejder fastsætter de afgifter,  

 der vil være at erlægge for offentlige forretninger, der foretages i henhold  

 til denne lov.
 Stk. 2. Ministeren kan endvidere bestemme, at de omkostninger, der  

 er forbundet med udførelsen af de i stk. 1 omhandlede forretninger, skal  

 betales af den, i hvis interesse forretningen udføres.
 Stk. 3. De i stk. 1 og 2 omhandlede afgifter og omkostninger kan  

 inddrives ved udpantning.
 19. Efter § 150 c indsættes:
» §150 d.
Uanset bestemmelserne i §§ 1 og 4 stk. 1, finder  

 lovens bestemmelser om straf og frakendelse af retten til at gøre tjeneste på  

 et luftfartøj også anvendelse på handlinger foretaget uden for dansk område  

 af personer, der er indehavere af dansk certifikat, jf. § 35, med de  

 begrænsninger, der følger af straffelovens §§ 7, 10, 10 a og 10 b.« § 150. Ret til at gøre tjeneste på et luftfartøj frakendes, når 1. tjenesten er udøvet med tilsidesættelse af væsentlige hensyn til  

 flyvesikkerheden, 2. frakendelsen findes begrundet i beskaffenheden af den begåede  

 forseelse, og hvad der i øvrigt foreligger oplyst om tiltaltes forhold som  

 tjenstgørende på et luftfartøj, eller 3. den pågældende har gjort eller forsøgt at gøre tjeneste på et  

 luftfartøj efter at have nydt spiritus som angivet i § 50, stk. 1.
Stk. 2. Frakendelsen efter stk. 1, nr. 3, sker ubetinget.  

 Frakendelsen efter stk. 1, nr. 1 og 2, sker betinget, medmindre den  

 pågældende 1. forsætligt har voldt skade på andres person eller ting, forsætligt har  

 fremkaldt nærliggende fare herfor eller i øvrigt har udøvet tjenesten på  

 særlig hensynsløs måde, 2. ved forskellige lejligheder har gjort sig skyldig i forhold, der hver  

 for sig er omfattet af stk. 1, nr. 1, 3. tidligere er frakendt ret til at gøre tjeneste på et luftfartøj  

 betinget, og det nye forhold er begået i prøvetiden eller 4. tidligere er frakendt ret til at gøre tjeneste på et luftfartøj  

 ubetinget, og det nye forhold er begået inden 5 år fra udløbet af  

 frakendelsestiden.
 Stk. 3. Under særlig formildende omstændigheder kan der ske  

 betinget frakendelse i tilfælde, hvor frakendelse efter stk. 2 ellers skulle  

 ske ubetinget.
 Stk. 4. Er en person, der enten har dansk indfødsret, er bosat i  

 den danske stat eller er ansat i et dansk luftfartsforetagende, i fremmed  

 stat straffet for et forhold, der bedømt efter denne lov ville have medført  

 frakendelse af ret til at gøre tjeneste på et luftfartøj i medfør af denne  

 paragraf, kan sådan frakendelse ske under en offentlig, efter rigsadvokatens  

 påbud anlagt sag.
Stk. 5. Skønner luftfartsvæsenet, at betingelserne for ubetinget  

 frakendelse af ret til at gøre tjeneste på et luftfartøj foreligger, kan det  

 midlertidigt inddrage retten.
Luftfartsvæsenet skal i forbindelse med  

 afgørelsen vejlede den pågældende om prøvelsesadgangen, jf. stk. 6.
 Stk. 6. Den, hvis ret til at gøre tjeneste på et luftfartøj er  

 midlertidigt inddraget, kan forlange inddragelsen prøvet af domstolene.  

 Domstolene træffer ved kendelse afgørelse om inddragelsen.
 Stk. 7. Det tidsrum, hvori retten har været inddraget, fradrages i  

 frakendelsestiden.
Stk. 8. Bliver en person, der har ret til at gøre tjeneste på et  

 luftfartøj, i medfør af færdselsloven frakendt retten til at føre motordrevet  

 køretøj ubetinget, kan luftfartsvæsenet for det tidsrum, for hvilket  

 frakendelse er sket, fratage den pågældende ret til at gøre tjeneste på et  

 luftfartøj, såfremt det strafbare forhold, for hvilket vedkommende er dømt,  

 begrunder en nærliggende fare for misbrug af denne ret.
Den pågældende kan  

 begære fratagelsen indbragt for domstolene.
Luftfartsvæsenet skal i  

 forbindelse med afgørelsen vejlede den pågældende herom.
 Stk. 9. Bestemmelserne i stk. 1-8 finder tilsvarende anvendelse på  

 den, der gør tjeneste i stilling som i § 74 omhandlet.
§ 150 a.
Betinget frakendelse sker på vilkår, at den pågældende i  

 en prøvetid på 3 år fra endelig dom ikke gør tjeneste på et luftfartøj under  

 sådanne omstændigheder, at ret dertil skal frakendes ham.
Under særlige  

 omstændigheder kan der fastsættes en prøvetid på indtil 5 år for den  

 betingede frakendelse.
Stk. 2. Ved betinget frakendelse udsættes fastsættelsen af  

 frakendelsestiden.
Begår den dømte i prøvetiden et nyt forhold, der medfører  

 frakendelse af ret til at gøre sådan tjeneste, fastsætter domstolene en  

 fælles frakendelse for dette forhold og den tidligere pådømte lov  

 overtrædelse.
 Stk. 3. Ubetinget frakendelse sker for et bestemt tidsrum af ikke  

 under 6 måneder eller for bestandig.
 Stk. 4. Uanset frakendelse for bestemt tid kan den på gældende  

 påbegynde uddannelse med henblik på generhvervelse af ret til at gøre  

 tjeneste på et luftfartøj efter de for generhvervelse almindeligt gældende  

 regler, dog tidligst 3 måneder før frakendelsestidens udløb.
§ 150 b.
Anke af en dom, hvorved der er sket ubetinget  

 frakendelse, efter at ret til at gøre tjeneste på et luftfartøj har været  

 inddraget i medfør af § 150, stk. 5, har ikke opsættende virkning for dommens  

 bestemmelse om frakendelse, medmindre andet bestemmes af byretten ved  

 kendelse.
I andre tilfælde kan byretten på begæring af anklagemyndigheden ved  

 kendelse bestemme, at anke ikke skal have opsættende virkning.
 Stk. 2. Afsiges der i en sag, hvor certifikatet er inddraget efter  

 § 150, stk. 5, frifindende dom med hensyn til spørgsmålet om frakendelse,  

 eller sker frakendelsen betinget, skal retten generhverves efter de herfor  

 gældende regler, selv om dommen ankes.
 Stk. 3. Når ret til at gøre tjeneste på et luftfartøj er inddraget  

 eller frakendt i medfør af denne lov, skal den pågældendes certifikat  

 indleveres til luftfartsvæsenet.
Stk. 4. Er ret til at gøre tjeneste på et luftfartøj i medfør af  

 denne lov eller nogen tidligere lov frakendt nogen for længere tid end 3 år,  

 kan spørgsmålet om generhvervelse af retten inden frakendelsestidens udløb  

 indbringes for domstolene.
Indbringelsen sker efter reglerne i straffelovens  

 § 78, stk. 3 og kan tidligst finde sted, når der er forløbet 3 år af  

 frakendelsestiden.
Retten kan kun gengives, når ganske særlige omstændigheder  

 foreligger.
Har ret til at gøre tjeneste på et luftfartøj tidligere været  

 frakendt vedkommende ubetinget, kan gengivelse af retten inden  

 frakendelsestidens udløb kun ske rent undtagelsesvis og tidligst, når der er  

 forløbet 6 år af frakendelsestiden.
§ 150 c.
Reglerne i kapitel 93 a i lov om rettens pleje finder  

 anvendelse på krav om erstatning for frakendelse eller inddragelse af retten  

 til at gøre tjeneste på et luftfartøj i anledning af strafforfølgning.
