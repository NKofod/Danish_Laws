Nr BRL 11 Beretning over Forslag til lov om Dansk Center for Internationale Studier  

  

 Nr 11 1991-92, 1. samling Afgivet af Forskningsudvalget Afgivet: 19920512 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
 Et flertal (Socialdemokratiets, Socialistisk Folkepartis,  

 Fremskridtspartiets og Det Radikale Venstres medlemmer af udvalget) kan ikke  

 støtte lovforslaget med dets nuværende indhold.
 Et flertal inden for flertallet (Socialdemokratiets, Socialistisk  

 Folkepartis og Det Radikale Venstres medlemmer af udvalget) vil kunne gå med  

 til en sammenlægning af Dansk Udenrigspolitisk Institut (DUPI) og Det  

 Sikkerheds- og Nedrustningspolitiske Udvalg (SNU) under en eller anden form.
 Undervisnings- og forskningsministeren har imidlertid meddelt ikke at  

 kunne gå ind for et lovforslag, der udelukkende indebærer sammenlægning af  

 Dansk Udenrigspolitisk Institut (DUPI) og Det Sikkerheds- og  

 Nedrustningspolitiske Udvalg (SNU).
 Flertallet tilkendegiver herefter, at det ikke er muligt at foretage nogen  

 sammenlægninger.
 Et mindretal (Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget) kan  

 støtte lovforslaget.
