 I medfør af Undervisningsministeriets bekendtgørelse nr. 986 af 22.  

 november 1996 om løn- og ansættelsesvilkår for forstandere og lærere ved  

 folkehøjskoler (ansættelsesbekendtgørelsen), fastsættes:
Antal pligtige lektioner Forstandere § 1.  For forstandere er antallet af lektioner pr.  

 skoleår 200. Fra begyndelsen af det skoleår, hvori forstanderen fylder 60 år,  

 nedsættes antallet af lektioner efter forstanderens anmodning til ikke under  

 170 pr. skoleår.
Fuldtidsbeskæftigede § 2.  For fuldtidsbeskæftigede lærere er antallet af  

 lektioner pr. skoleår 543. Fra begyndelsen af det skoleår, hvori læreren  

 fylder 60 år, nedsættes antallet af lektioner efter lærerens anmodning til  

 ikke under 460 pr. skoleår.
Antallet af lektioner skal fordeles over mindst  

 32 uger.
Deltidsbeskæftigede § 3.  For deltidsbeskæftigede lærere er antallet af  

 lektioner pr. skoleår mindst 182 og højst 542. Fra begyndelsen af det  

 skoleår, hvori læreren fylder 60 år, nedsættes antallet af lektioner efter  

 lærerens anmodning til mindst 154 og højst 459 pr. skoleår.
Antallet af  

 lektioner skal fordeles forholdsmæssigt over mindst 32 uger.
Tidsbegrænset ansættelse § 4.  Hvis der foreligger konkrete årsager, som kan  

 konstateres ved ansættelsen, kan tidsbegrænset ansættelse ske.
 Stk. 2.  Ved tidsbegrænset ansættelse forstås i dette  

 cirkulære en ansættelse, hvor datoen for ansættelsens ophør fastsættes på  

 ansættelsestidspunktet.
Stk. 3.  Tidsbegrænset ansættelse kan eksempelvis  

 benyttes ved - vikariater for ansatte med hel eller delvis tjenestefrihed i et bestemt  

 tidsrum (barselsorlov, uddannelsesorlov eller lignende), - vikariater ved sygdom.
 Stk. 4.  Lærere, der ansættes i en tidsbegrænset  

 periode, dog mindst 3 måneder, skal undervise mindst det antal lektioner, der  

 svarer til periodens andel af det årlige pligtige antal lektioner, jf. §§ 2  

 og 3.
Lektion § 5.  En lektion svarer til 45 minutter.
Fravær § 6.  Ved fravær på grund af deltagelse i kursus eller  

 bestyrelsesarbejde i skoleformens forening kan det antal lektioner, som kan  

 medregnes for den enkelte fraværsdag, fastsættes efter skolens nærmere  

 bestemmelse.
Antallet af lektioner kan dog ikke overstige den pågældende  

 ansattes normale daglige antal lektioner, og antallet af dage kan ikke  

 overstige det antal, der udløser tilskud, jf.
Undervisningsministeriets  

 bekendtgørelse om tilskud m.v. til folkehøjskoler, efterskoler,  

 husholdningsskoler og håndarbejdsskoler.
Timelønnet ansættelse § 7.  En timelønnet lærer ansat efter § 8 i  

 ansættelsesbekendtgørelsen tillægges højst 181 lektioner pr. skoleår.  

 Lektionstallet nedsættes forholdsmæssigt, hvis ansættelsesperioden er kortere  

 end 1 år.
Lønvilkår Forstandere § 8.  Forstandere aflønnes fra 1. april 1996 således:
 Stk. 2.  Til forstandere i lønramme 33 ydes et særligt  

 tillæg på 4.400 kr. (årligt grundbeløb pr. 1. oktober 1984) efter sammenlagt  

 6 år i stillingen som forstander ved en folkehøjskole, efterskole,  

 husholdningsskole eller håndarbejdsskole.
Stk. 3.  Til forstandere ved skoler med under 100  

 årselever, som den 31. marts 1988 oppebar det særlige tillæg til lønramme 31,  

 som indtil da tilfaldt forstandere, der i 5 år havde været aflønnet på  

 slutløn i denne lønramme, ydes som overgangsordning et særligt tillæg på  

 11.000 kr. (årligt grundbeløb pr. 1. oktober 1984). Tillægget ydes som en  

 personlig ordning, så længe den pågældende er ansat som forstander ved samme  

 folkehøjskole.
Forstandere omfattet af overgangsordningen kan ikke samtidig  

 oppebære det særlige tillæg, der er nævnt i stk. 2.
 Stk. 4.  Når skolen i 2 skoleår i træk har haft et  

 årselevtal, som efter skalaen i stk. 1 medfører en ændret aflønning af  

 forstanderstillingen, ændres forstanderens indplacering fra begyndelsen af  

 det følgende skoleår, jf. dog stk. 6.
 Stk. 5.  Hvis en folkehøjskole er kombineret med en  

 eller flere skoler under de andre frie kostskoleformer, og der er fælles  

 forstander, lægges det samlede årselevtal til grund for forstanderens  

 indplacering.
 Stk. 6.  En forstanders indplacering kan ikke ændres i  

 nedadgående retning under den pågældendes ansættelse som forstander ved samme  

 skole.
Lærere, bortset fra timelønnede § 9.  Lærere, som ikke har en akademisk uddannelse,  

 aflønnes fra 1. april 1996 på skalatrin: 23, 25, 27, 29, 31, 33, 35, 37 og  

 38.
 Stk. 2.  Til lærere på skalatrin 38 ydes pr. 1. april  

 1996 et tillæg på 2.200 kr. (årligt grundbeløb pr. 1. oktober 1984).
 Stk. 3.  Alle skalatrin er 2-årige.
 Stk. 4.  Lærere, som har været fuldtidsbeskæftiget med  

 voksenpædagogisk virksomhed i mindst 6 år (eller har haft  

 deltidsbeskæftigelse af tilsvarende omfang) fortrinsvis inden for  

 humanistiske, samfundsmæssige eller naturvidenskabelige fag på et niveau, som  

 må sidestilles med akademisk uddannede læreres undervisning inden for disse  

 emner, kan efter skolens bestemmelse oprykkes til aflønning efter et  

 skalatrinsforløb, der ud over de i stk. 1 anførte skalatrin, tillige omfatter  

 skalatrinnene 40, 42 og 44. Ved indplaceringen i dette lønforløb tillægges  

 den pågældende 5 års lønanciennitet til den i forvejen opnåede lønanciennitet  

 i medfør af § 16, stk. 7.
 Stk. 5.  Til lærere, der i 5 år har været aflønnet på  

 skalatrin 44, ydes der et særligt tillæg på 11.000 kr. (årligt grundbeløb pr.  

 1. oktober 1984).
 § 10.  Lærere, som har en akademisk uddannelse,  

 aflønnes i lønrammeforløbet 16/21/29/31 således:
 Lønramme 16 skalatrin 21.
 Lønramme 21 skalatrin 26, 28, 30, 32.
 Lønramme 29 skalatrin 38, 40, 42.
 Lønramme 31 skalatrin 44.
 Stk. 2.  Ud over aflønningen efter stk. 1 ydes der pr.  

 1. april 1996 et tillæg til de første 5 skalatrin således:
 Stk. 3.  Oprykning til lønramme 21, skalatrin 26 finder  

 sted, når den pågældende lærer i 1 år har været på 1. skalatrin i lønramme  

 16. De øvrige skalatrin er 2-årige.
 Stk. 4.  Til lærere, der i 5 år har været aflønnet på  

 slutløn i lønramme 31, ydes der et særligt tillæg på 11.000 kr. (årligt  

 grundbeløb pr. 1. oktober 1984).
Deltidsbeskæftigede lærere § 11.  Til deltidsbeskæftigede lærere ydes løn i  

 forhold til det kontraktfastsatte antal pligtige lektioner.
Stk. 2.  Viser det sig ved skoleårets slutning eller ved  

 fratræden, at en deltidsbeskæftiget lærer har opnået flere lektioner end  

 kontraktligt aftalt, betales det antal lektioner, der ligger ud over det  

 aftalte, som ekstralektioner uden pensionsberegning.
Hvis en lærer i en  

 længere periode skal have flere lektioner end det aftalte, skal  

 ansættelseskontrakten ændres.
Timelønnede lærere § 12.  Timelønnede lærere aflønnes efter skolens  

 vurdering med mindst 148,17 kr. (grundbeløb pr. 1. oktober 1984) og højst  

 199,92 kr. (grundbeløb pr. 1. oktober 1984) pr. lektion for det faktisk antal  

 læste lektioner.
 Stk. 2.  Timelønnede lærere med undervisning inden for  

 humanistiske, samfundsmæssige og naturvidenskabelige emner, når  

 undervisningen er tilrettelagt som videregående, aflønnes pr. lektion med  

 indtil 274,28 kr. (grundbeløb pr. 1. oktober 1984).
 Stk. 3.  For kostskolearbejde, planlægning af kurser ud  

 over almindelig forberedelse eller deltagelse i møder, jf. § 8, stk. 2, i  

 ansættelsesbekendtgørelsen udgør timelønnen 82,94 kr. (grundbeløb pr. 1.  

 oktober 1984).
Kostskoletillæg § 13.  Til forstandere og fuldtidsbeskæftigede lærere,  

 bortset fra timelønnede, ydes et kostskoletillæg på 5.300 kr. (årligt  

 grundbeløb pr. 1. oktober 1984). Til deltidsbeskæftigede lærere udgør  

 kostskoletillægget et beløb svarende til beskæftigelsesgraden.
Lønanciennitet Medregning af tidligere beskæftigelse i lønancienniteten § 14.  For lærere i skalatrinsforløbet 23, 25, 27, 29,  

 31, 33, 35, 37 og 38 medregnes følgende tidligere beskæftigelse i  

 lønancienniteten, jf. § 16:
 Stk. 2.  Praktisk virksomhed kan i et vist omfang  

 medregnes i lønancienniteten, jf. §§ 18-20.
 § 15.  Ved ansættelse som lærer i lønrammeforløbet  

 16/21/29/31 medregnes følgende beskæftigelse efter endt kandidateksamen i  

 lønancienniteten, forudsat at den pågældendes akademiske uddannelse har været  

 en nødvendig forudsætning for beskæftigelsen:
 Stk. 2.  Praktisk virksomhed kan i et vist omfang  

 medregnes i lønancienniteten, jf. §§ 18-20.
Fastsættelse af lønanciennitet § 16.  Ved ansættelsen indplaceres læreren på 1. trin  

 i lønforløbet, medmindre der tillægges lønanciennitet efter nedenstående  

 bestemmelser.
Lønancienniteten regnes fra den første i ansættelsesmåneden og  

 altid i hele måneder.
Stk. 2.  Der optjenes fuld lønanciennitet for en  

 beskæftigelsesgrad på 15/37 eller derover.
Ved en beskæftigelsesgrad på under  

 15/37 optjenes lønanciennitet forholdsmæssigt.
 Stk. 3.  Kun beskæftigelse af 1 måneds varighed eller  

 derover medregnes ved fastsættelse af lønancienniteten og da kun under  

 forudsætning af, at de øvrige betingelser er opfyldt.
 Stk. 4.  Hvis en ansat i en periode har haft mere end en  

 deltidsansættelse, kan ansættelserne lægges sammen til brug ved fastsættelse  

 af lønancienniteten.
 Stk. 5.  I ganske særlige tilfælde kan lønancienniteten  

 forhøjes ved ansættelsen, selv om den forudgående beskæftigelse ikke kan  

 medregnes i lønancienniteten i henhold til §§ 14 og 15. Det forudsættes, at  

 en konkret vurdering af den ansattes tidligere arbejdsmæssige erfaringer og  

 kvalifikationer mv. set i relation til stillingen giver grundlag herfor.
 Stk. 6.  Praktisk virksomhed forud for ansættelsen som  

 lærer kan under visse nærmere betingelser medregnes i lønancienniteten, jf.  

 §§ 18-20.
Stk. 7.  En ansat, der overgår til et højere lønforløb  

 end det hidtidige, får en lønanciennitet, som svarer til, at pågældende opnår  

 den løn i det højere skalatrinsforløb, der ligger nærmest over den senest  

 opnåede løn i det lavere skalatrinsforløb.
Indplaceringen i det nye  

 skalatrinsforløb foretages således, at den ansatte allerede på  

 indplaceringstidspunktet sikres såvel en aktuel som en fremtidig højere  

 lønmæssig indplacering i forhold til det hidtidige skalatrinsforløb.
 Stk. 8.  Ved overgang til en stilling i et lavere  

 skalatrinsforløb fastsættes lønancienniteten således, at såvel  

 ansættelsestiden i det højere skalatrinsforløb som eventuel tidligere  

 ansættelse i det lavere skalatrinsforløb medregnes.
Medregning af lønanciennitet i forbindelse med lovligt fravær § 17.  Der optjenes lønanciennitet under Medregning af praktisk virksomhed i lønancienniteten § 18.  Praktisk virksomhed forud for ansættelsen som  

 lærer kan under visse forudsætninger, jf. § 19 medregnes i lønancienniteten  

 med 50 pct. ved førstegangsansættelse på en folkehøjskole.
Dette gælder både  

 privat og offentligt lønnet virksomhed.
 § 19.  Praktisk virksomhed kan delvis medregnes, hvis  

 følgende betingelser er opfyldt:
 Stk. 2.  Ved afgørelse af om den i stk. 1, nr. 3, nævnte  

 betingelse er opfyldt, anvendes følgende sammenligning:
Løn i tidligere ansættelse - for tjenestemandsansatte: grundløn inkl. eventuelle faste tillæg, - for overenskomstansatte og andre: nettolønnen (dvs. bruttoløn med  

 fradrag af eventuelt eget pensionsbidrag) inkl. eventuelle faste tillæg, sammenlignes med lønnen ved indplacering uden medregning af praktisk  

 virksomhed, dvs. den løn den pågældende skulle have haft efter de almindelige  

 regler, samt kostskoletillæg.
§ 20.  Hvis de i § 19, stk. 1, nr. 1 - 3, nævnte  

 betingelser er opfyldt, kan forudgående perioder med praktisk virksomhed  

 medregnes i lønancienniteten.
Der gælder dog følgende begrænsninger:
 Ikrafttrædelsesbestemmelser mv.
 § 21.  Cirkulæret træder i kraft den 1. januar 1997.  

 §§ 8 - 10 har dog virkning fra den 1. april 1996.
 Stk. 2.  Samtidig ophæves Kulturministeriets cirkulære  

 nr. 135 af 30. april 1992 om løn- og ansættelsesforhold for forstandere og  

 lærere ved folkehøjskoler samt Kulturministeriets cirkulære nr. 18 af 8.  

 december 1989 om Arbejdsmarkedets Tillægspension (ATP) for så vidt angår  

 folkehøjskoler.
