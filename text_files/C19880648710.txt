 I lyset af beskæftigelsessituationen for lærere i folkeskolen har der  

 været ført forhandlinger mellem Lærernes Centralorganisation, Kommunernes  

 Landsforening, Foreningen af Kommuner i Københavns Amt, Amtsrådsforeningen i  

 Danmark, Undervisningsministeriet og Finansministeriet om en revision af  

 aftalen om afspadsering for fuldtidsbeskæftigede tjenestemænd i folkeskolen.
 Som resultat af forhandlingerne er der opnået enighed om i den gældende  

 afspadseringsordning at indføje en række muligheder for ved lokal aftale  

 mellem kommunalbestyrelsen og den lokale kreds af Danmarks Lærerforening at  

 tilpasse afspadseringsordningen til de lokale forhold.
 På denne baggrund fremsendes hermed til videre foranstaltning 5  

 eksemplarer af aftale af 24. juni 1988 mellem Finansministeriet og Lærernes  

 Centralorganisation om aflønning af folkeskolens tjenestemænd og afvikling af  

 overtimer og undertimer i folkeskolen og det tilhørende protokollat.
 Aftalen har virkning fra 1. august 1988. Samtidig ophæves aftale af 8.  

 januar 1988 mellem Finansministeriet og Lærernes Centralorganisation om  

 aflønning, afspadsering af overtimer, afvikling af undertimer samt betaling  

 af overtimer, midlertidige timer og skemalagte vikartimer for folkeskolens  

 tjenestemænd.
 Fra 1. august 1988 bygger afspadseringsordningen på følgende principper:
 1. Midlertidige timer, jf. tjenestetidsaftalens § 16,  

 stk. 1, pkt. 1, afvikles fortsat med betaling, men kommunalbestyrelsen og den  

 lokale kreds af Danmarks Lærerforening kan i henhold til § 6, stk. 1, aftale,  

 at timerne indgår i årsopgørelsen i stedet for at blive betalt.
 2. Overskydende timer fra skemalagte vikartimer, jf.  

 tjenestetidsaftalens § 16 a, afvikles fortsat med betaling, men  

 kommunalbestyrelsen og den lokale kreds af Danmarks Lærerforening kan i  

 henhold til § 8 aftale, at timerne indgår i årsopgørelsen i stedet for at  

 blive betalt.
3. Øvrige timer, herunder midlertidige timer af mindst  

 4 ugers varighed, jf. tjenestetidsaftalens § 16, stk. 1, pkt. 2, indgår i  

 årsopgørelsen, og eventuelle fremkomne overtimer afspadseres som hidtil i det  

 kommende skoleår, ligesom eventuelle fremkomne undertimer afvikles i det  

 kommende skoleår efter de hidtil gældende regler.
Men kommunalbestyrelsen og  

 den lokale kreds af Danmarks Lærerforening kan i henhold til § 12 aftale, at  

 fremkomne overtimer afvikles med betaling i stedet for at blive afviklet med  

 afspadsering.
 4. Kommunalbestyrelsen og den lokale kreds af Danmarks  

 Lærerforening har også den mulighed i henhold til § 6, stk. 2, at aftale, at  

 midlertidige timer, jf. § 16, stk. 1, pkt. 2, der tillægges tjenestemænd i  

 løbet af skoleåret, afvikles med betaling i stedet for at indgå i  

 årsopgørelsen.
5. Endelig har kommunalbestyrelsen og den lokale kreds  

 af Danmarks Lærerforening den mulighed i henhold til § 14 at aftale, at  

 afspadseringsordningen suspenderes i sin helhed.
Betalingen af overtimer i  

 fast skema for et skoleår og for resten af skoleåret sker da månedlig forud  

 som en del af månedslønnen.
 Aftaler efter § 6, stk. 1, og § 8 kan omfatte enkelte eller samtlige  

 fuldtidsbeskæftigede tjenestemænd på en eller flere skoler i kommunen.
 Aftaler efter § 6, stk. 2, samt §§ 12 og 14 kan omfatte enkelte eller  

 samtlige fuldtidsbeskæftigede tjenestemænd på en eller flere skoler i  

 kommunen, bortset fra tjenestemænd, der har opnået timereduktion ved det 60.  

 år, og tjenestemænd i stillinger som skoleinspektør.
 Aftaler efter § 6, stk. 2, samt §§ 12 og 14 kan ikke omfatte tjenestemænd,  

 som allerede med ansættelsesmyndigheden har indgået aftale efter § 11 om  

 opsparing af overtimer over en periode med henblik på samlet afvikling i et  

 senere skoleår, medmindre tjenestemanden ønsker det.
I den hidtil gældende afspadseringsordning fra 1983 har  

 ansættelsesmyndigheden i henhold til aftalens § 6 haft mulighed for at  

 godtgøre præsterede overtimer med betaling, i tilfælde hvor overtimerne ikke  

 har kunnet godtgøres ved afspadsering.
Bestemmelsen tog sigte på eksempelvis  

 mangelfagssituationer.
Bestemmelsen har været administreret i samarbejde  

 mellem kommunen og lærerkredsen.
Med virkning fra 1. august 1988 vil sådanne betalingsordninger på samme  

 måde som andre betalingsordninger kunne etableres ved aftale i henhold til  

 aftalens § 6, stk. 2, § 12 eller § 14 mellem kommunalbestyrelsen og den  

 lokale kreds af Danmarks Lærerforening.
Finansministeriet og Lærernes  

 Centralorganisation forudsætter, at der som hidtil samarbejdes om at etablere  

 de ordninger, som nødvendiggøres af mangelfagssituationer, uanset anvendelsen  

 i øvrigt af de nye muligheder for tilpasning af afspadseringsordningen til de  

 lokale forhold.
 Der er ikke herudover ændret i den hidtidige afspadseringsordning, men i  

 forbindelse med indarbejdelsen af de nye muligheder for lokal tilpasning af  

 den generelle afspadseringsordning og de heraf afledte betalingsregler er der  

 foretaget en redaktionel ombrydning af afspadseringsordningens bestemmelser.  

 Som følge heraf knyttes følgende bemærkninger til de enkelte paragraffer.
 § 2,  stk. 2:
 Svarer til § 16, stk. 7, i aftale af 8. januar 1988 om tjenestetiden for  

 folkeskolens tjenestemænd, herefter kaldet: Tjenestetidsaftalen af 8. januar  

 1988.
 § 3:
 Svarer til § 13 i aftale af 8. januar 1988 mellem Finansministeriet og  

 Lærernes Centralorganisation om aflønning, afspadsering af overtimer,  

 afvikling af undertimer samt betaling af overtimer, midlertidige timer og  

 skemalagte vikartimer for folkeskolens tjenestemænd, herefter kaldet:  

 Afspadseringsaftalen af 8. januar 1988.
 § 4:
 Ny bestemmelse, der resumerer hovedprincipperne for betaling og  

 afspadsering af timer.
 § 5,  stk. 1-6:
 Svarer til § 9 i Afspadseringsaftalen af 8. januar 1988.
 § 5,  stk. 7:
 Svarer til § 14, stk. 2, i Afspadseringsaftalen af 8. januar 1988.
 § 6,  stk. 1:
 Svarer til § 9, stk. 6, i Afspadseringsaftalen af 8. januar 1988.
 § 6,  stk. 2:
 Ny bestemmelse, der giver adgang til ved lokalaftale at fravige reglen om,  

 at midlertidige timer efter § 16, stk. 1, pkt. 2, i tjenestetidsaftalen  

 indgår i årsopgørelsen.
 § 7:
 Svarer til § 10 i Afspadseringsaftalen af 8. januar 1988.
 § 8:
 Ny bestemmelse, der giver adgang til ved lokalaftale at fravige § 7, stk.  

 1.
 § 9:
 Er en ny formulering af gældende bestemmelser (overtimer, undertimer og  

 årsopgørelse), som de fremgår af § 2, stk. 1, i Tjenestetidsaftalen af 8.  

 januar 1988 og § 3, stk. 2-3, i Afspadseringsaftalen af 8. januar 1988.
 § 10,  stk. 1-3:
 Svarer til § 4 i Afspadseringsaftalen af 8. januar 1988.
 § 10,  stk. 4:
 Svarer til § 11, stk. 1, i Afspadseringsaftalen af 8. januar 1988.
 § 10,  stk. 5:
 Svarer til § 11, stk. 2, i Afspadseringsaftalen af 8. januar 1988.
 § 11:
 Svarer til § 5 i Afspadseringsaftalen af 8. januar 1988.
 Aftaler mellem tjenestemanden og ansættelsesmyndigheden i medfør af § 11  

 skal respektere eventuelle aftaler indgået mellem den lokale kreds af  

 Danmarks Lærerforening og kommunalbestyrelsen i henhold til § 6, stk. 2, samt  

 §§ 12 og 14. Aftaler indgået i henhold til § 11 kan dog fortsætte, selv om  

 der senere bliver indgået aftaler i henhold til § 6, stk. 2, samt §§ 12 og  

 14.
 For at en aftale mellem tjenestemanden og ansættelsesmyndigheden i henhold  

 til § 11 kan omfatte midlertidige timer, jf. § 16, stk. 1, pkt. 1, i  

 tjenestetidsaftalen og overskydende timer fra skemalagte vikartimer, jf. § 16  

 a, stk. 3, sidste punktum, i samme aftale, forudsættes det, at der er indgået  

 aftale mellem den lokale kreds af Danmarks Lærerforening og  

 kommunalbestyrelsen i henhold til § 6, stk. 1, og § 8 om, at sådanne timer  

 indgår i lærerens årsopgørelse.
 § 12:
 Ny bestemmelse, der giver adgang til ved lokalaftale at afvikle fremkomne  

 overtimer med betaling i stedet for med afspadsering.
 § 13,  stk. 1-3:
Svarer til § 7 i Afspadseringsaftalen af 8. januar 1988 § 13,  stk. 4:
 Svarer til § 11, stk. 2, i Afspadseringsaftalen af 8. januar 1988 for så  

 vidt angår undertimer.
 § 14:
 Ny bestemmelse, der giver adgang til ved lokalaftale at suspendere  

 afspadseringsordningen.
 § 15,  stk. 1-5:
 Svarer til § 8 i Afspadseringsaftalen af 8. januar 1988.
 § 15,  stk. 6-7:
 Svarer til § 11, stk. 2-4, i Afspadseringsaftalen af 8. januar 1988 for så  

 vidt angår overtimer.
 § 15,  stk. 8-10:
 Nye bestemmelser om beregning af betalingen af overtimer i fast skema som  

 følge af indførelsen af suspensionsmuligheden i § 14.
 § 16,  stk. 1-2:
 Svarer til § 12 i Afspadseringsaftalen af 8. januar 1988.
 § 16,  stk. 3:
 Ny bestemmelse, hvorefter også skoleledere får betaling for midlertidige  

 undervisningstimer tillagt efter § 16, stk. 1, pkt. 1, for timer læst ud over  

 det pligtige løntimetal.
 Bilag til aftalen:
 Bilaget om årsopgørelsen svarer til bestemmelserne i § 2 i  

 Tjenestetidsaftalen af 8. januar 1988.
 Nyordningen af afspadseringsaftalen og de foretagne redaktionelle  

 ændringer medfører, at der samtidig er indgået aftale om ændring af  

 Tjenestetidsaftalen af 8. januar 1988. Denne ændringsaftale vil i dag blive  

 fremsendt særskilt.
AFTALE I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
Område § 1.  Aftalen omfatter ledere og lærere i folkeskolen,  

 bortset fra ledere af børnehaveklasser og ledere og lærere ved skoler for  

 vidtgående specialundervisning i folkeskolen samt skoleinspektører og  

 viceskoleinspektører ved faste øvelsesskoler og lærere i lønrammerne 18/26 og  

 andre lærere med praktikundervisning ved faste øvelsesskoler.
Aflønning § 2.  En tjenestemand med fuldt pligtigt årligt  

 undervisningstimetal, jf. § 1 i aftale mellem Finansministeriet og Lærernes  

 Centralorganisation om tjenestetiden for folkeskolens tjenestemænd, oppebærer  

 en årsløn i henhold til den for tjenestemandsstillingen fastsatte  

 klassificering.
Lønnen udbetales månedlig forud, beregnet som 1/12 af  

 årslønnen på det pågældende tidspunkt.
Stk. 2.  Såfremt der sker bortfald for resten af  

 skoleåret af skematimer mv., hvor bortfaldet ikke modsvares af en nedsættelse  

 af det ugentlige løntimetal, er tjenestemanden for hele timer forpligtet til  

 at læse midlertidige undervisningstimer på fastlagte tidspunkter i skemaet  

 fra den 1. i den efter bortfaldet følgende måned.
Sådanne læste timer  

 indregnes ikke i årsopgørelsen, jf. §§ 6 og 9, ligesom de ikke vederlægges  

 efter reglerne i § 5.
 § 3.  For tjenestemænd, der har nedsat tjenestetid mod  

 tilsvarende nedsættelse af lønnen, beregnes lønnen som anført i § 2 på  

 grundlag af vedkommende tjenestemands ugentlige løntimetal for skoleåret i  

 forhold til det for tjenestemænd i folkeskolen gældende pligtige ugentlige  

 timetal.
Stk. 2.  Ved eventuel permanent forhøjelse af det  

 ugentlige løntimetal i løbet af skoleåret for de i stk. 1 nævnte tjenestemænd  

 indregnes de tillagte timer (forhøjelsen) i lønnen fordelt over resten af  

 skoleåret med virkning fra den førstkommende lønudbetaling, hvori indregning  

 af forhøjelsen sker.
Forhøjelsen af lønnen beregnes således:
+++OPSTILBEGYND+++ tillagte ugentlige resterende antal skoledage løntimer x fra forhøjelsen x  

 12 -------------------------------------------------------- 5 x 40 x  

 resterende antal lønudbetalinger i skoleåret +++OPSTILSLUT+++ Stk. 3.  Hvis den permanente forhøjelse efter stk. 2  

 bevirker, at tjenestemanden opnår det fulde ugentlige løntimetal, overgår den  

 pågældende fra ændringstidspunktet til aflønning som nævnt i § 2. I dette  

 tilfælde foretages en opgørelse af løntimetallet på tilsvarende måde som ved  

 tiltræden i løbet af skoleåret, jf. reglerne i § 9, og eventuelle overtimer  

 vederlægges som nævnt i § 15.
 Stk. 4.  Såfremt der sker bortfald for resten af  

 skoleåret af undervisningstimer, der indgår i det ugentlige løntimetal,  

 foretages ingen ændring i den beregnede løn, men tjenestemanden er uden  

 yderligere betaling forpligtet til at læse et tilsvarende antal midlertidige  

 undervisningstimer på fastlagte tidspunkter i skemaet fra den 1. i den  

 efterfølgende måned.
 § 4.  Udover lønnen efter §§ 2 og 3 ydes der betaling  

 efter reglerne i § 5, jf. dog § 6, for læste midlertidige timer og efter  

 reglerne i § 7, jf. dog § 8, for overskydende timer fra skemalagte  

 vikartimer, mens øvrige timer for den fuldtidsbeskæftigede tjenestemand  

 indgår i årsopgørelsen efter reglerne i § 9 med henblik på afvikling i  

 efterfølgende skoleår efter reglerne i §§ lo, 11 og 13, jf. dog §§ 12 og 14.
Midlertidige timer § 5.  Midlertidige timer, som er tillagt en  

 tjenestemand som enkeltstående, tilfældige vikartimer, jf. § 16, stk. 1, pkt.  

 1, i aftale om tjenestetiden for folkeskolens tjenestemænd, afregnes med  

 betaling.
Stk. 2.  Betalingssatsen pr. læst time beregnes for en  

 tjenestemand med fuld tjenestetid som +++OPSTILBEGYND+++ 1 ----------------------- årligt pligtigt timetal +++OPSTILSLUT+++ af vedkommendes årsløn med et tillæg på 25 pct.
 Stk. 3.  Betalingssatsen fastsættes efter  

 tjenestemandens lønmæssige placering den 1. i den måned, betalingen sker.
 Stk. 4.  Betalingen pr. læst time kan dog højst udgøre  

 samme beløb, som udbetales til en overlærer på slutløn.
 Stk. 5.  Betalingen sker månedlig bagud.
 Stk. 6.  Skoleinspektører ved skoler med mindst 9oo  

 point og ledende skoleinspektører, der afvikler indtil 5 af deres pligtige  

 ugentlige undervisningstimer ved at overtage indtil 2oo midlertidige timer,  

 er ikke omfattet af ordningen om betaling af midlertidige timer.
Stk. 7.  Midlertidige timer, jf. § 16, stk. 1, pkt. 1 og  

 2, i aftale om tjenestetiden for folkeskolens tjenestemænd, der læses af  

 tjenestemænd, der har nedsat tjenestetid mod tilsvarende nedsættelse af  

 lønnen, inden for det ugentlige løntimetal for en fuldtidsbeskæftiget,  

 afregnes med betaling.
Betalingssatsen pr. læst time beregnes som +++OPSTILBEGYND+++ +++OPSTILSLUT+++ af årslønnen for en tjenestemand med fuld tjenestetid og samme lønmæssige  

 placering.
Timer læst ud over det pligtige ugentlige løntimetal for en  

 fuldtidsbeskæftiget betales som anført i stk. 2-4.
§ 6.  Der kan mellem kommunalbestyrelsen og den lokale  

 kreds af Danmarks Lærerforening indgås aftale om, at der for et skoleår ikke  

 ydes den i § 5 anførte betaling for midlertidige timer, jf. § 16, stk. 1,  

 pkt. 1, i aftale om tjenestetiden for folkeskolens tjenestemænd, men at  

 timerne i stedet indgår i årsopgørelsen.
En sådan aftale kan omfatte enkelte  

 fuldtidsbeskæftigede tjenestemænd eller samtlige fuldtidsbeskæftigede  

 tjenestemænd på een eller flere skoler i kommunen.
Stk. 2.  Der kan mellem kommunalbestyrelsen og den  

 lokale kreds af Danmarks Lærerforening indgås aftale om, at midlertidige  

 timer, jfr. § 16, stk. 1, pkt. 2, i tjenestetidsaftalen, der tillægges  

 tjenestemænd i løbet af skoleåret, ikke afspadseres, men afvikles med  

 betaling efter bestemmelserne i § 5, stk. 2-5. En sådan aftale kan omfatte  

 enkelte fuldtidsbeskæftigede tjenestemænd eller samtlige fuldtidsbeskæftigede  

 tjenestemænd på en eller flere skoler i kommunen.
En aftale herom kan dog  

 ikke omfatte tjenestemænd, der har opnået timereduktion ved det 60. år, og  

 tjenestemænd i stillinger som skoleinspektør.
Overskydende timer fra skemalagte vikartimer § 7.  Overskydende timer fra skemalagte vikartimer,  

 jf. § 16 a, stk. 3, sidste pkt., i aftale om tjenestetiden for folkeskolens  

 tjenestemænd, afregnes med betaling.
Stk. 2.  Betalingssatsen pr. overskydende løntime  

 beregnes for en tjenestemand med fuld tjenestetid, bortset fra  

 skoleinspektører, som +++OPSTILBEGYND+++ +++OPSTILSLUT+++ af vedkommendes årsløn med et tillæg på 25 pct.
Stk. 3.  Betalingssatsen pr. overskydende løntime læst  

 af en skoleinspektør beregnes som +++OPSTILBEGYND+++ af vedkommendes årsløn.
Stk. 4.  Betalingssatsen pr. overskydende løntime læst  

 af en tjenestemand med nedsat tjenestetid mod tilsvarende nedsættelse af  

 lønnen beregnes som +++OPSTILBEGYND+++ +++OPSTILSLUT+++ af årslønnen for en tjenestemand med fuld tjenestetid og samme lønmæssige  

 placering.
 Stk. 5.  Betalingssatserne efter stk. 2-4 fastsættes  

 efter tjenestemandens lønmæssige placering den 1. i den måned, betalingen  

 sker.
 Stk. 6.  Betalingen sker månedlig bagud.
§ 8.  Der kan mellem kommunalbestyrelsen og den lokale  

 kreds af Danmarks Lærerforening indgås aftale om, at der for et skoleår ikke  

 ydes betaling for overskydende timer fra skemalagte vikartimer, men at  

 timerne i stedet indgår i årsopgørelsen.
En sådan aftale kan omfatte enkelte  

 fuldtidsbeskæftigede tjenestemænd eller samtlige fuldtidsbeskæftigede  

 tjenestemænd på een eller flere skoler i kommunen.
Årsopgørelsen § 9.  For tjenestemænd med fuldt pligtigt løntimetal  

 foretages i marts - april maned en opgørelse af det årlige løntimetal i det  

 igangværende skoleår. Årsopgørelsen foretages med henblik på at konstatere,  

 hvorvidt tjenestemanden i det pågældende skoleår har overtimer eller  

 undertimer.
 Stk. 2.  Ved overtimer forstås det antal timer, hvormed  

 det opgjorte årlige løntimetal overstiger det pligtige årlige timetal.
 Stk. 3.  Som undertimer betegnes det antal timer, der  

 kan fremkomme som forskel mellem det pligtige årlige timetal og et opgjort  

 mindre løntimetal.
 Stk. 4.  Årsopgørelsen foretages som anført i bilag til  

 denne aftale.
Afspadsering af overtimer § 10.  Overtimer fremkommet ved årsopgørelsen i et  

 skoleår (år 1) skal afspadseres, således at disse timer med et tillæg på 50  

 pct. overføres til det følgende skoleår (år 2).
Stk. 2.  I år 2 indregnes de overførte overtimer inkl.  

 tillæg efter division med 4o forlods i lærerens ugentlige løntimetal.
Den  

 overførte tid skal i videst muligt omfang modsvares af en nedsættelse af det  

 pligtige ugentlige skematimetal inkl. reduktioner.
 Stk. 3.  Opnår læreren i år 2 et samlet årligt  

 løntimetal, der overstiger det pligtige årlige timetal, skal overtimer med  

 tillæg som nævnt i stk. 1 overføres til det herefter følgende skoleår (år 3),  

 så vidt muligt således at den pågældendes ugentlige løntimetal i år 3 ikke  

 overstiger det pligtige ugentlige timetal, jf. stk. 2.
 Stk. 4.  Har en tjenestemand, der har opnået  

 timereduktion fra det 60. år, undtagelsesvis i et skoleår læst et højere  

 timetal end det for stillingen pligtige, afspadseres disse timer, som anført  

 i stk. 1-3, dog uden tillæg på 50 pct.
 Stk. 5.  Har en skoleinspektør i et skoleår læst et  

 højere timetal end det for stillingen pligtige, afspadseres de fremkomne  

 overtimer i det følgende skoleår som anført i stk. 1-3, dog uden tillæg på 50  

 pct.
Opsparing af overtimer § 11.  Såfremt det vil være foreneligt med de  

 tjenstlige hensyn, kan tjenestemanden efter forudgående aftale med  

 ansættelsesmyndigheden vælge at opsamle overtimer over en periode med henblik  

 på samlet afspadsering i et senere skoleår.
 Stk. 2.  For sådanne overtimer ydes det i § 10, stk. 1,  

 nævnte tillæg først, når timerne indregnes i lærerens løntimetal på det  

 aftalte tidspunkt for afspadsering.
Aftale om at fremkomne overtimer ikke skal afspadseres § 12.  Der kan mellem kommunalbestyrelsen og den  

 lokale kreds af Danmarks Lærerforening indgås aftale om, at de ved  

 årsopgørelsen for det igangværende skoleår fremkomne overtimer eller dele  

 heraf ikke skal afspadseres, men vederlægges efter reglerne i § 15. En sådan  

 aftale kan omfatte enkelte fuldtidsbeskæftigede tjenestemænd eller samtlige  

 fuldtidsbeskæftigede tjenestemænd på een eller flere skoler i kommunen.
En  

 aftale herom kan dog ikke omfatte tjenestemænd, der har opnået timereduktion  

 ved det 60. år, og tjenestemænd i stillinger som skoleinspektører.
Afvikling af undertimer § 13.  Fremkomne undertimer ved årsopgørelsen for et  

 skoleår (år 1) overføres efter en nedsættelse på 25 pct. til det følgende  

 skoleår (år 2).
Stk. 2.  I år 2 indregnes de efter stk. 1 overførte  

 undertimer efter division med 4o som et fradrag i det ugentlige løntimetal,  

 som senere indgår i årsopgørelsen.
Den overførte tid skal i videst muligt  

 omfang modsvares af en forøgelse af lærerens pligtige ugentlige skematimetal  

 inkl. reduktioner.
 Stk. 3.  Såfremt en lærer i 2 på hinanden følgende  

 skoleår opnår et årligt løntimetal, der er mindre end det pligtige årlige  

 timetal, skal vedkommende lærers ugentlige løntimetal for det herefter  

 følgende skoleår (år 3) tilrettelægges med mindst det pligtige ugentlige  

 timetal.
 Stk. 4.  Har en skoleinspektør i et skoleår læst et  

 mindre timetal end det for stillingen pligtige, afvikles de fremkomne  

 undertimer i det følgende skoleår som anført i stk. 1-3, dog uden nedsættelse  

 med 25 pct.
Aftale om suspension af bestemmelserne i §§ 9-13 om årsopgørelse og  

 afspadsering § 14.  Der kan mellem kommunalbestyrelsen og den  

 lokale kreds af Danmarks Lærerforening indgås aftale om, at bestemmelserne i  

 §§ 9-13 ikke finder anvendelse.
En sådan aftale kan omfatte enkelte  

 fuldtidsbeskæftigede tjenestemænd eller samtlige fuldtidsbeskæftigede  

 tjenestemænd på een eller flere skoler i kommunen.
En aftale herom kan dog  

 ikke omfatte tjenestemænd, der har opnået timereduktion ved det 60. år, og  

 tjenestemænd i stillinger som skoleinspektør.
 Stk. 2.  Aftalen indgås for mindst et skoleår og kan  

 opsiges med 3 måneders varsel til udgangen af et skoleår.
Overtimebetaling § 15.  Overtimer, der ikke afvikles ved afspadsering  

 som nævnt i §§ 10-11, afregnes med betaling.
Tilsvarende gælder opgjorte  

 overtimer, når en tjenestemand fratræder sin stilling ved  

 kommunens/amtskommunens skolevæsen eller bevilges tjenestefrihed for hele  

 skoleåret/for resten af skoleåret.
Stk. 2.  Betalingssatsen pr. overtime beregnes for en  

 tjenestemand med fuld tjenestetid som +++OPSTILBEGYND+++ +++OPSTILSLUT+++ af vedkommendes årsløn med et tillæg på 25 pct.
Stk. 3. Betalingssatsen  

 fastsættes efter tjenestemandens lønmæssige placering den 1. i den måned,  

 betalingen sker.
 Stk. 4.  Betalingen pr. overtime kan dog højst udgøre  

 samme beløb, som udbetales til en overlærer på slutløn.
Stk. 5.  Udbetaling foretages snarest muligt og senest  

 den 31. juli i det pågældende skoleår.
Ved fratræden i løbet af skoleåret  

 sker udbetaling senest ved udgangen af den efter fratrædelsestidspunktet  

 følgende måned, jf. dog stk. 8.
Stk. 6.  Der kan dog ikke ydes overtimebetaling til  

 tjenestemænd, der har opnået timereduktion fra det 60. år, eller til  

 skoleinspektører.
Tjenestemænd, der fungerer som skoleinspektør i en periode,  

 der ikke omfatter samtlige skoledage i skoleåret, følger dog de almindelige  

 regler.
Stk. 7.  Inden de i stk. 6 nævnte tjenestemænd  

 fratræder, bør de så vidt muligt afspadsere eventuelle overtimer.
Kan dette  

 ikke lade sig gøre, vederlægges ikke-afspadserede timer som anført i stk.  

 2-5, dog uden tillæg på 25 pct.
Stk. 8.  Tillægges der en fuldtidsbeskæftiget  

 tjenestemand, som er omfattet af en aftale efter § 14 om suspension af  

 afspadseringsordningen, overtimer i fast skema for et skoleår, afregnes  

 sådanne overtimer med betaling.
Betalingen sker månedlig forud i hele  

 skoleåret.
Den månedlige betaling for overtimer i fast skema beregnes  

 således:
+++OPSTILBEGYND+++ +++OPSTILSLUT+++ Stk. 9.  Tillægges der i løbet af skoleåret en  

 fuldtidsbeskæftiget tjenestemand, der er omfattet af en aftale efter § 14 om  

 suspension af afspadseringsordningen, overtimer i fast skema, afregnes  

 sådanne timer med betaling.
Betalingen indregnes i lønnen fordelt over resten  

 af skoleåret med virkning fra den førstkommende lønudbetaling.
Den månedlige  

 betaling fordelt over de resterende lønudbetalinger i skoleåret beregnes  

 således:
+++OPSTILBEGYND+++ +++OPSTILSLUT+++ Stk. 10.  Bortfalder overtimer i fast skema, der er  

 tillagt en tjenestemand, som er omfattet af en aftale efter § 14 om  

 suspension af afspadseringsordningen, nedsættes overtimebetalingen  

 tilsvarende fra den 1. den efterfølgende måned.
Særligt om ledere og lærere ved observationsskoler og heldagsskoler § 16.  For ledere og lærere ved observationsskoler og  

 heldagsskoler finder bestemmelserne om afspadsering af overtimer og afvikling  

 af undertimer ikke anvendelse, jf.
Undervisningsministeriets cirkulære af 22.  

 juni 1978 om leder- og lærerstillinger ved folkeskolens observationsskoler og  

 heldagsskoler.
 Stk. 2.  Læser de i stk. 1 nævnte lærere midlertidige  

 timer, vederlægges timerne som nævnt i § 5, stk. 1-3. Betalingen sker  

 månedlig bagud.
 Stk. 3.  Læser de i stk. 1 nævnte ledere midlertidige  

 timer ud over det pligtige årlige løntimetal, vederlægges timerne som nævnt i  

 § 5, stk. 1-3.
 Ikrafttræden mv.
 § 17.  Aftalen har virkning fra 1. august 1988 og kan  

 opsiges af hver af parterne med 1 års varsel til et skoleårs udløb.
 Stk. 2.  Samtidig bortfalder aftale af 8. januar 1988  

 mellem Finansministeriet og Lærernes Centralorganisation om aflønning,  

 afspadsering af overtimer, afvikling af undertimer samt betaling af  

 overtimer, midlertidige timer og skemalagte vikartimer for folkeskolens  

 tjenestemænd og det til aftalen knyttede protokollat af samme dato.
 København, den 24. juni 1988.
Lærernes Centralorganisation Martin Rømer Finansministeriet P.
M.
V.
E.
B.
Hans C.
Jensen BILAG Årsopgørelse § 1.  For tjenestemænd med fuldt pligtigt løntimetal  

 udarbejdes i marts-april måned en opgørelse over det præsterede løntimetal i  

 skoleåret.
 Stk. 2.  Denne årsopgørelse beregnes som anført  

 nedenfor.
 Stk. 3.  For tjenestemænd, der er omfattet af en aftale  

 mellem kommunalbestyrelsen og den lokale kreds af Danmarks Lærerforening om  

 suspension af afspadseringsordningen efter reglerne i aftalens § 14,  

 udarbejdes der dog ikke en årsopgørelse.
Beregning af årsopgørelsen ved ansættelse i et helt skoleår § 2.  Ved beregningen af årsopgørelsen anvendes de i  

 nr. 1-7 anførte oplysninger.
Nr. 1, 2, 4, 5, 6 og 7 sammentælles, og herfra  

 trækkes nr. 3:
1. Tjenestemandens årlige løntimetal i det pågældende  

 år Det årlige løntimetal fremkommer ved at gange det ugentlige løntimetal med  

 40.
 Det ugentlige løntimetal beregnes ved at sammentælle tjenestemandens  

 ugentlige skematimetal, timereduktioner og overførte overtimer, jf. § 1, stk.  

 5, i aftale om tjenestetiden for folkeskolens tjenestemænd, og ved at  

 fratrække overførte undertimer, jf. § 1, stk. 6, i aftale om tjenestetiden  

 for folkeskolens tjenestemænd.
Hvis det ugentlige løntimetal undtagelsesvis er mindre end det pligtige  

 ugentlige løntimetal minus 1 løntime, regnes med det pligtige ugentlige  

 løntimetal minus 1 løntime, svarende til det pligtige årlige løntimetal minus  

 4o løntimer.
Dette gælder dog ikke for skoleinspektører.
2. Eventuel permanent forhøjelse i løbet af skoleåret  

 af det ugentlige løntimetal En sådan forhøjelse opgøres som anført i nr. 1. Det løntimetal, som  

 forhøjelsen udgør, multipliceres med 1/5 af det resterende antal skoledage i  

 skoleåret.
Hvis forhøjelsen sker efter opgørelsestidspunktet, indregnes  

 timerne i opgørelsen for det følgende skoleår.
3. Eventuel permanent nedsættelse i løbet af skoleåret  

 af det ugentlige løntimetal En sådan nedsættelse opgøres som anført i nr. 1. Det løntimetal, som  

 nedsættelsen udgør, multipliceres med 1/5 af det resterende antal skoledage i  

 skoleåret regnet fra den 1. i den efterfølgende måned.
Hvis bortfaldet  

 medfører, at det ugentlige løntimetal kommer ned under det pligtige ugentlige  

 løntimetal minus 1 løntime, skal der dog kun ske nedsættelse for de løntimer,  

 der ligger over det pligtige ugentlige løntimetal minus 1 løntime.
Der  

 foretages ingen ændring af det ugentlige løntimetal, hvis bortfald af  

 skematimer mv. sker efter opgørelsestidspunktet eller efter 1. april (hvis  

 opgørelsestidspunktet ligger efter denne dato).
 4. Midlertidige timer, jf. § 16, stk. 1, pkt. 2, i  

 aftale om tjenestetiden for folkeskolens tjenestemænd varetaget siden sidste  

 opgørelse, medmindre der er indgået aftale i henhold til § 6, stk. 2, i  

 nærværende aftale om, at sådanne timer afvikles med betaling.
 5. Eventuelle overtimer fra permanent forhøjelse i det  

 foregående skoleår efter afslutningen af årsopgørelsen i det foregående  

 skoleår, jf. nr. 2, sidste punktum.
 6. Midlertidige timer, jf. § 16, stk. 1, pkt. 1, i  

 aftale om tjenestetiden for folkeskolens tjenestemænd i det tilfælde, at der  

 er indgået aftale i henhold til § 6, stk. 1, i nærværende aftale om, at  

 timerne ikke afvikles med betaling, men indgår i årsopgørelsen.
 7. Overskydende skemalagte vikartimer, jf. § 16 a,  

 stk. 3, sidste punktum, i aftale om tjenestetiden for folkeskolens  

 tjenestemænd i det tilfælde, at der er indgået aftale i henhold til § 8 i  

 nærværende aftale om, at timerne ikke afvikles med betaling, men indgår i  

 årsopgørelsen.
Beregning af årsopgørelsen ved fratræden i løbet af skolearet § 3.  Når en tjenestemand fratræder sin stilling ved  

 kommunens/amtskommunens skolevæsen, foretages på fratrædelsestidspunktet den  

 i § 2 nævnte opgørelse med følgende afvigelser.:
 1. Det ugentlige løntimetal, jf. nr. 1, tillagt  

 eventuel permanent forhøjelse, jf. nr. 2, fratrukket eventuel permanent  

 nedsættelse, jf. nr. 3, tillagt eventuelle løntimer, jf. nr. 4, 5, 6 og 7,  

 multipliceres med 1/5 af antallet af skoledage fra skoleårets  

 begyndelse/ændringstidspunktet og til fratrædelsestidspunktet.
 2. For den resterende del af skoleåret regnes med et  

 ugentligt løntimetal svarende til det pligtige ugentlige løntimetal, hvortil  

 lægges 2/3 af overførte overtimer, jf. § 1, stk. 5, i aftale om tjenestetiden  

 for folkeskolens tjenestemænd, eller hvori fradrages overførte undertimer,  

 jf. § 1, stk. 6, i aftale om tjenestetiden for folkeskolens tjenestemænd.
Beregning af årsopgørelsen ved tiltræden i løbet af skolearet § 4.  Når en tjenestemand tiltræder en stilling i  

 løbet af skoleåret, foretages den i § 2 nævnte opgørelse med følgende  

 afvigelser:
 1. Det ugentlige løntimetal, jf. nr. 1, tillagt  

 eventuel permanent forhøjelse, jf. nr. 2, fratrukket eventuel permanent  

 nedsættelse, jf. nr. 3, tillagt eventuelle løntimer, jf. nr. 4, 5, 6 og 7,  

 multipliceres med 1/5 af antallet af skoledage fra  

 tiltrædelsestidspunktet/ændringstidspunktet og til skoleårets ophør.
 2. For perioden fra skoleårets start og til  

 tiltrædelsestidspunktet regnes med et ugentligt løntimetal svarende til det  

 pligtige ugentlige løntimetal.
Beregning af årsopgørelsen ved tjenestefrihed for resten af skoleåret § 5.  Ved tjenestefrihed for resten af skoleåret Beregning af årsopgørelsen ved genoptagen af tjenesten i løbet af  

 skoleåret § 6.  Ved genoptagen af tjenesten i løbet af skoleåret  

 efter tjenestefrihed finder bestemmelserne i § 4 tilsvarende anvendelse.
Beregning af årsopgørelsen ved tjenestefrihed i øvrigt Ved tjenestefrihedsperioder med eller uden løn i øvrigt beregnes  

 årsopgørelsen som anført i Undervisningsministeriets cirkulæreskrivelse af  

 22. juni 1987 om indregning af tjenestefrihedsperioder af kortere varighed i  

 årsopgørelsen for folkeskolens tjenestemænd.
PROTOKOLLAT til aftale af 24. juni 1988 mellem Finansministeriet og Lærernes Centralorganisation om aflønning af folkeskolens tjenestemænd og afvikling af overtimer og undertimer i folkeskolen 1. Parterne er enige om, at den ved  

 afspadseringsordningens indførelse 1. august 1983 aftalte metode til  

 opgørelse af løntimetallet som videreføres ved nærværende aftale, ikke er til  

 hinder for senere indførelse af en semesterordning i folkeskolen.
 2. Parterne er enige om, at den i § 11 nævnte ordning  

 kan etableres under de nævnte forudsætninger uden særlig begrundelse fra  

 tjenestemandens side.
 3. Parterne er enige om, at der ikke skal ske fradrag  

 i den fuldtidsbeskæftigede tjenestemands løn, selv om opgørelsen af  

 løntimetallet ved fratræden udviser færre løntimer end det årlige pligtige  

 løntimetal.
 4. Parterne er enige om, at en eventuel forhøjelse af  

 det ugentlige løntimetal i løbet af skoleåret for en tjenestemand, der er  

 tillagt mindre end det ugentlige pligtige løntimetal minus en løntime,  

 beregnes på grundlag af det hidtil faktisk opgjorte ugentlige løntimetal.
 5. Parterne er enige om at opretholde de af  

 Undervisningsministeriet i tilknytning til indførelsen af  

 afspadseringsordningen pr. 1. august 1983 udsendte bestemmelser om, at det  

 ugentlige løntimetal for tjenestemænd med fuldt pligtigt løntimetal ikke må  

 være mindre end det pligtige ugentlige løntimetal minus en løntime eller  

 større end 30 ugentlige løntimer inkl. overførte over-/undertimer, medmindre  

 ansættelsesmyndigheden, hvor der foreligger særlige omstændigheder, i det  

 konkrete tilfælde dispenserer herfra.
 København, den 24. juni 1988.
Lærernes Centralorganisation Martin Rømer Finansministeriet P.
M.
V.
E.
B.
