 Bekendtgørelse om ret til  

 sygehusbehandling og  

 fødselshjælp m.v.
Kapitel 1 Anvendelsesområde m.v.
 § 1. Denne bekendtgørelse omfatter ret til  

 sygehusbehandling og fødselshjælp m.v. efter lov om  

 sygehusvæsenet og lov om svangerskabshygiejne og  

 fødselshjælp for personer med bopæl eller midlertidigt  

 ophold her i landet.
 Stk. 2. Ydelserne er vederlagsfri for personer, der har ret  

 til ydelser efter denne bekendtgørelse, jf. dog § 2, § 9,  

 stk. 3 og § 31.
 Stk. 3. Ved personer, der har eller tager bopæl her i  

 landet forstås personer, der er eller bliver registreret i  

 Folkeregisteret.
 Stk. 4. Ved tilflytningstidspunkt forstås det tidspunkt,  

 hvor en person er blevet registreret i Folkeregisteret.
 § 2. I de tilfælde, hvor Danmark har  

 indgået overenskomst med andre stater, eller der er fastsat rettigheder  

 i Den Europæiske Unions forordninger om ydelse af behandling, som er  

 omfattet af denne bekendtgørelse, træder de deri fastsatte  

 regler i stedet for reglerne i denne bekendtgørelse.
 § 3. Reglerne i denne bekendtgørelse om  

 amtskommuner og amtsråd gælder også for henholdsvis  

 Hovedstadens Sygehusfællesskab og bestyrelsen for Hovedstadens  

 Sygehusfællesskab.
Kapitel 2 Om ret til sygehusbehandling og  

 fødselshjælp m.v. (personkreds) Personer, der har bopæl her i landet § 4. En person, der har bopæl her i landet,  

 har ret til sygehusbehandling og fødselshjælp m.v. i den  

 amtskommune, hvor vedkommende har bopæl (bopælsamtskommunen),  

 eller i en anden amtskommune efter henvisning fra bopælsamtskommunen,  

 eller efter reglerne om valgfrihed i § 15.
 Stk. 2. Hvis personen opholder sig i en anden amtskommune end  

 bopælsamtskommunen (opholdsamtskommunen), har personen endvidere ret  

 til sygehusbehandling og fødselshjælp m.v. i opholdsamtskommunen  

 i tilfælde af ulykke, pludselig opstået eller forværret  

 sygdom og fødsel, indtil vedkommende tåler at blive flyttet til  

 et sygehus i bopælsamtskommunen, jf. dog § 15.
 Stk. 3. Når en person, der har ret til sygehusbehandling  

 og fødselshjælp m.v. efter denne bekendtgørelse, med  

 samtykke af sygehusvæsenet i bopælsamtskommunen eller på  

 det midlertidige opholdssted eller efter reglerne i § 15 behandles  

 på et sygehus i en anden amtskommune, skal personen behandles på  

 samme vilkår som ved sygehusvæsenet i bopælsamtskommunen  

 eller på det midlertidige opholdssted.
 § 5. Følgende personer, der opholder sig  

 uden for bopælsamtskommunen i mere end 3 måneder, har derefter  

 ret til sygehusbehandling og fødselshjælp m.v. både i  

 bopælsamtskommunen og i opholdsamtskommunen:
1)	elever på kostskole eller efterskole, 2)	personer, der er anbragt uden for hjemmet på en  

 døgninstitution, i en plejefamilie eller godkendt opholdssted og  

 lignende, 3)	personer, der er værnepligtige på en kaserne, 4)	personer, der er indsat i kriminalforsorgens fængsler,  

 eller 5)	personer, der er anbragt på psykiatrisk afdeling, har ophold i  

 boform til personer med betydelig nedsat fysisk eller psykisk funktionsevne  

 eller særlige sociale problemer eller er anbragt i forvaring m.v. efter  

 rettens eller Justitsministeriets bestemmelse.
Personer, der tager bopæl her i landet  

 (tilflyttere) § 6. En person, der vender tilbage for at tage  

 bopæl her i landet efter ophold i udlandet som udsendt  

 repræsentant for en dansk offentlig myndighed, ansat i et dansk firmas  

 filial eller underselskab eller i øvrigt beskæftiget i dansk  

 interesse eller med henblik på uddannelse, har ret til  

 sygehusbehandling og fødselshjælp m.v. straks efter  

 tilflytningen, jf. § 1, stk. 4.
 § 7. En person, der tager bopæl her i landet  

 efter tilflytning fra Færøerne eller Grønland, har straks  

 efter tilflytningen ret til sygehusbehandling og fødselshjælp  

 m.v., jf. § 1, stk. 4.
 § 8. En person, der tager bopæl her i landet  

 efter tilflytning fra udlandet, har ret til sygehusbehandling og  

 fødselshjælp m.v. 6 uger efter tilflytningen, jf. § 1,  

 stk. 4, medmindre andet følger af overenskomster, som Danmark har  

 indgået med andre stater eller af Den Europæiske Unions  

 forordninger, jf. § 2.
 Stk. 2. I de første 6 uger efter tilflytningen har  

 vedkommende ret til sygehusbehandling og fødselshjælp m.v. efter  

 reglerne i § 9, stk. 1.
Personer, der ikke har bopæl her i landet § 9. En person, der ikke har bopæl her i  

 landet, har ret til sygehusbehandling og fødselshjælp m.v. i  

 opholdsamtskommunen i tilfælde af ulykke, pludselig opstået  

 sygdom, fødsel m.v. eller pludselig forværring af kronisk  

 lidelse.
Hjælpen ydes på samme vilkår som til personer med  

 bopæl her i landet under ophold i en anden amtskommune end  

 bopælsamtskommunen.
 Stk. 2. Herudover yder opholdsamtskommunen sygehusbehandling  

 og fødselshjælp m.v., når det under de foreliggende  

 omstændigheder ikke skønnes rimeligt at henvise patienten til  

 behandling i hjemlandet, herunder Færøerne og Grønland,  

 eller patienten ikke tåler at bliver flyttet til et sygehus i  

 hjemlandet, herunder Færøerne eller Grønland.
 Stk. 3. For behandling, der ydes efter stk. 2, kan  

 amtskommunen opkræve betaling efter reglerne i § 32 og § 33.  

 Behandlingen kan dog ydes vederlagsfrit, når det under de foreliggende  

 omstændigheder skønnes rimeligt.
 § 10. Ophold af længere varighed end 3  

 måneder kan, når det efter omstændighederne skønnes  

 rimeligt, ligestilles med bopæl her i landet, uanset at personen har  

 bevaret fast bopæl i udlandet.
 § 11. En person med bopæl på  

 Færøerne eller i Grønland, der opholder sig her i landet  

 på skoleophold eller i uddannelsesmæssigt øjemed, har ret  

 til sygehusbehandling og fødselshjælp m.v. på samme  

 vilkår som personer med bopæl her i landet.
 § 12. En stipendiat fra et udviklingsland, der  

 opholder sig her i landet og som efter anbefaling fra Udenrigsministeriet  

 eller Undervisningsministeriet er optaget i sygesikringen uden ventetid, har  

 ret til sygehusbehandling og fødselshjælp m.v. på samme  

 vilkår som personer med bopæl her i landet.
Personale m.fl. ved diplomatiske og konsulære  

 repræsentationer samt NATO- og PfP-styrker § 13. Udsendt personale ved diplomatiske og  

 konsulære repræsentationer her i landet og deres familiemedlemmer  

 har, såfremt de pågældende har ret til sygehjælp  

 under ophold her i landet i følge internationale bestemmelser, ret til  

 sygehusbehandling og fødselshjælp m.v. på samme  

 vilkår som personer med bopæl her i landet.
Ret til ydelser,  

 udover ydelser efter § 9, kan dokumenteres ved et særligt  

 legitimationsbevis for sygesikringsydelser udstedt af en kommune.
 § 14. Militært eller civilt personale ved  

 NATO- og PfP-styrker (Partnership for Peace) udsendt her i landet og deres  

 familiemedlemmer har ret til sygehusbehandling og fødselshjælp  

 m.v. på samme vilkår som personer med bopæl her i  

 landet.
Kapitel 3 Om ret til at vælge sygehus og få  

 information om ventetider m.m.
 § 15. En patient, der er henvist til  

 sygehusbehandling eller fødselshjælp m.v., kan vælge  

 behandling på bopælsamtskommunens eller på andre  

 amtskommuners sygehuse (fritvalgspatient), jf. dog stk. 3 og  

 § 16.
Stk. 2. En patient, der er henvist til sygehusbehandling, har  

 desuden ret til at vælge behandling på et af følgende  

 private specialsygehuse o.l.: Sankt Lukas Hospice, Diakonissestiftelsens  

 Hospice, Sct.
Maria Hospice, Epilepsihospitalet i Dianalund,  

 sclerosehospitalerne i Haslev og Ry, Polio- Trafik- og Ulykkesskadedes  

 Fysiurgiske Ambulatorium, Dronning Alexandrines Gigtsanatorium,  

 Gigtsanatoriet Hans Jansens Hjem, Gigtsanatoriet i Skælskør,  

 Institut for Muskelsvind, Vejlefjord og Center for Hjerneskade, jf.  

 § 31.
 Stk. 3. En sygehusafdeling kan afvise at modtage en patient,  

 der er fritvalgspatient fra en anden amtskommune, hvis det er begrundet i  

 kapacitetsmæssige årsager, og hvis væsentlige hensyn til  

 patienter fra eget amt eller til lands- og landsdelspatienter fra andre amter  

 i modsat fald ville blive tilsidesat.
 Stk. 4. Er en patient henvist til ikke-akut behandling  

 på et sygehus, hvor ventetiden til behandling væsentligt  

 overstiger ventetiden til samme behandling på et andet sygehus,  

 påhviler det førstnævnte sygehus snarest muligt at oplyse  

 patienten om retten til selv at vælge sygehus efter stk. 1-2 og at  

 tilbyde henvisning til et sygehus med en kortere ventetid.
 § 16. For en patient, der henvises til psykiatrisk  

 behandling, kan retten til at vælge efter § 15, stk. 1,  

 begrænses, hvis hensynet til vedkommende taler herfor.
Stk. 2. For en patient, der er optaget i kriminalforsorgens  

 institutioner eller som opholder sig i institution i henhold til  

 retsplejeloven, straffeloven eller et farlighedsdekret efter kapitel 11 i lov  

 om frihedsberøvelse og anden tvang i psykiatrien, kan retten til at  

 vælge i henhold til § 15, stk. 1-2, begrænses af  

 sikkerhedsmæssige hensyn eller af hensyn til  

 retshåndhævelsen.
Den myndighed, der meddeler tilladelse til  

 udgang m.v., træffer afgørelse herom.
 § 17. En patient, der er henvist til  

 sygehusbehandling, kan vælge at blive behandlet på et af de  

 sygehuse, klinikker m.v. her i landet eller i udlandet, som amtsrådene  

 har indgået aftale med efter § 27, hvis bopælsamtskommunen  

 ikke inden for 2 måneder efter, at henvisningen er modtaget, kan  

 tilbyde behandling ved amtskommunens egne sygehuse eller et af de i  

 § 15, stk. 1-2 nævnte sygehuse, som amtskommunen samarbejder  

 med eller sædvanligvis benytter, jf. dog stk. 4-6 og  

 stk. 11.
Stk. 2. I opgørelsen af tidsfristen efter stk. 1,  

 medregnes ikke perioder, hvor patienten gennemgår et  

 forundersøgelsesforløb.
Dog medregnes ventetid ud over 2 uger  

 til hver enkelt undersøgelse i tidsfristen.
 Stk. 3. I opgørelsen af tidsfristen efter stk. 1,  

 medregnes ikke perioder, hvor behandling må udsættes på  

 grund af patientens helbredstilstand eller efter patientens ønske.
 Stk. 4. Bestemmelsen i stk. 1 gælder ikke  

 henvisning til organtransplantation, sterilisation, fertilitetsbehandling,  

 herunder refertilisationsbehandling, høreapparatbehandling, kosmetisk  

 operation, kønsskifteoperation, psykiatrisk behandling, ophold  

 på rekonvalescenthjem og andre behandlinger efter indenrigs- og  

 sundhedsministerens nærmere bestemmelse.
 Stk. 5. Bestemmelsen i stk. 1 gælder ikke  

 henvisning til forskningsmæssig, eksperimentel eller alternativ  

 behandling.
 Stk. 6. Retten til at vælge et andet behandlingssted  

 efter stk. 1 bortfalder, hvis ventetiden til behandling på dette  

 behandlingssted overstiger ventetiden til behandling på  

 bopælsamtskommunens sygehuse eller et af de i § 15, stk. 1-2  

 nævnte sygehuse, som amtskommunen samarbejder med eller  

 sædvanligvis benytter.
Stk. 7. Hvis ventetiden til behandling overstiger 2  

 måneder, påhviler det sygehuset snarest muligt efter modtagelsen  

 af henvisningen at oplyse patienten om retten til selv at vælge  

 behandlingssted efter stk. 1, og oplyse om ventetider til behandling  

 på andre behandlingssteder, jf. § 27 samt at tilbyde henvisning  

 dertil.
Ved sygehuset, at ventetiden på behandling vil overstige 2  

 måneder, allerede ved modtagelsen af henvisningen, skal sygehuset inden  

 8 hverdage meddele patienten disse oplysninger.
 Stk. 8. For behandling af patienter med livstruende  

 kræftsygdomme m.v. gælder endvidere de regler om maksimale  

 ventetider, der er fastsat i bekendtgørelse om behandling af patienter  

 med livstruende kræftsygdomme m.v.
 Stk. 9. Amtsrådene offentliggør en oversigt over  

 de i § 15, stk. 1-2 nævnte sygehuse, som amtskommunen  

 samarbejder med eller sædvanligvis benytter.
Stk. 10. Når en sygehusafdeling henviser en patient til  

 et andet behandlingssted efter stk. 1, skal afdelingen sørge for,  

 at relevante oplysninger fra patientens journal, herunder eventuelle  

 røntgenbilleder m.v. sendes til behandlingsstedet til brug for  

 behandlingen af patienten.
Ligger behandlingsstedet i udlandet, skal  

 oplysningerne om nødvendigt være oversat til et af  

 følgende sprog, engelsk, tysk eller fransk, som forstås på  

 behandlingsstedet.
 Stk. 11. En henvisning efter stk. 1 kan gøres  

 betinget af, at patienten giver samtykke til, at de i stk. 10  

 nævnte oplysninger sendes til behandlingsstedet.
 § 18. På forespørgsel fra en patient, der er henvist til sygehusbehandling, skal  

 amtsrådene oplyse om de af Indenrigs- og Sundhedsministeriet  

 offentliggjorte ventetider på behandling på egne og på  

 andre sygehuse, samt om hvor mange behandlinger af den type, patienten er  

 henvist til, der foretages på de enkelte sygehuse.
 § 19. En kommunalbestyrelse kan, når sociale  

 hensyn taler herfor, træffe beslutning om at afholde udgifter til  

 sygdomsbehandling, der svarer til behandling, der ydes i det amtskommunale  

 sygehusvæsen, til personer, der har bopæl i kommunen.
Kapitel 4 Om ret til behandling i udlandet m.v.
 § 20. Et amtsråd kan tilbyde en patient  

 henvisning til behandling i udlandet, jf. dog § 24.
 § 21. Et amtsråd skal tilbyde en patient  

 henvisning til behandling i udlandet, hvis patienten forinden har været  

 undersøgt eller behandlet på en sygehusafdeling her i landet,  

 der inden for det pågældende sygdomsområde betegner den  

 højeste indenlandske specialkundskab, og patienten af denne afdeling  

 er indstillet til en nødvendig behandling på en nærmere  

 angivet specialafdeling m.v. i udlandet, når denne behandling ikke kan  

 ydes på et dansk sygehus, jf. dog § 24.
Stk. 2. Henvisningen efter stk. 1 skal forinden  

 forelægges for Sundhedsstyrelsen til godkendelse.
Forelæggelsen  

 kan i hastende tilfælde ske mundtligt.
§ 22. Når en sygehusafdeling henviser  

 en patient til et behandlingssted i udlandet i henhold til § 20,  

 § 21, § 25 og § 26, skal afdelingen sørge for, at  

 relevante oplysninger fra patientens journal, herunder eventuelle  

 røntgenbilleder m.v. sendes til behandlingsstedet til brug for  

 behandlingen af patienten.
Oplysningerne skal om nødvendigt være  

 oversat til et af følgende sprog, engelsk, tysk eller fransk, som  

 forstås på behandlingsstedet.
 § 23. Ved henvisning af personer, der er  

 statsborgere i en EØS-stat, og deres familiemedlemmer til behandling  

 på et offentligt sygehus m.v. i en anden EØS-stat, eller ved  

 henvisning af andre personer til behandling på et offentligt sygehus i  

 et andet nordisk land, kan henvisning foretages efter reglerne i  

 EF-forordning 1408/71 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for Fællesskabet, eller efter reglerne i Nordisk  

 Konvention om Social Sikring.
 Stk. 2. Ved henvisning til behandling efter § 20 kan  

 amtsrådet udstede EF-blanket E-112.
 Stk. 3. Ved henvisning til behandling efter § 21 og  

 § 26 udsteder Sundhedsstyrelsen EF-blanket E-112 eller andet  

 kautionsbevis.
 § 24. Der kan ikke efter § 20 og § 21  

 henvises til forskningsmæssig, eksperimentel eller alternativ  

 behandling.
 § 25. Et amtsråd kan tilbyde en patient  

 henvisning til forskningsmæssig behandling i udlandet, hvis patienten  

 forinden har været undersøgt eller behandlet på en  

 sygehusafdeling her i landet med lands- eller landsdelsfunktion på det  

 pågældende sygdomsområde, og patienten af denne afdeling er  

 indstillet til forskningsmæssig behandling på en nærmere  

 angivet sygehusafdeling m.v. i udlandet, og relevant behandling ikke kan  

 tilbydes på et dansk sygehus.
 Stk. 2. Den forskningsmæssige behandling efter  

 stk. 1 skal opfylde kravene til almindeligt anerkendte videnskabelige  

 forsøg og foregå i samarbejde med et dansk sygehus.
 Stk. 3. Amtsrådet skal indberette henvisninger af  

 patienter til forskningsmæssig behandling i udlandet efter stk. 1  

 til Sundhedsstyrelsen.
 § 26. Sundhedsstyrelsen nedsætter et  

 rådgivende panel vedrørende eksperimentel behandling.
 Stk. 2. Panelet rådgiver om behandling af patienter, der  

 har en livstruende kræftsygdom eller anden lignende livstruende sygdom,  

 som der ikke umiddelbart kan tilbydes behandling for på offentlige  

 sygehuse her i landet eller behandling for efter § 20, § 21 og § 25. Panelet  

 kan endvidere rådgive om supplerende undersøgelser og  

 behandlinger på offentlige sygehuse her i landet og om behandling efter  

 § 20, § 21 og § 25.
 Stk. 3. Sundhedsstyrelsen fastsætter nærmere  

 bestemmelser om panelets sammensætning og virksomhed.
Stk. 4. Et amtsråd kan tilbyde de patienter, der er  

 nævnt i stk. 2, henvisning til eksperimentel behandling på et  

 privat sygehus her i landet eller et sygehus i udlandet.
Henvisningen skal  

 forinden forelægges Sundhedsstyrelsen til godkendelse med indstilling  

 fra den behandlende sygehusafdeling.
 Stk. 5. Sundhedsstyrelsen kan godkende en henvisning efter  

 stk. 4, på baggrund af rådgivning fra panelet vedrørende  

 eksperimentel behandling, hvis der kan være mulighed for, at en bestemt  

 eksperimentel behandling på en nærmere angivet afdeling på  

 et privat sygehus her i landet eller et sygehus i udlandet kan helbrede  

 patienten eller forlænge patientens liv.
Kapitel 5 Administration m.v.
 § 27. Amtsrådene i forening indgår  

 aftale med de private sygehuse, klinikker m.v. her i landet og sygehuse m.v.  

 i udlandet, som ønsker at indgå aftale om behandling af  

 patienter efter § 17.
 Stk. 2. Kan parterne ikke opnå enighed om  

 vilkårene for en aftale, kan indenrigs- og sundhedsministeren efter  

 anmodning fra de i stk. 1 nævnte sygehuse, klinikker m.v.  

 fastsætte vilkårene herfor.
 Stk. 3. Der kan ikke henvises patienter efter § 17 til de  

 sygehuse, klinikker m.v., som ikke ønsker at indgå aftale  

 på de i henhold til stk. 2 fastsatte vilkår.
 Stk. 4. Amtsrådene offentliggør løbende,  

 hvilke sygehuse de indgår aftaler med efter stk. 1.
 § 28. De private sygehuse, klinikker m.v. her i  

 landet og sygehuse m.v. i udlandet, der ønsker at indgå aftale  

 med amterne efter § 27, skal til brug herfor på anmodning fra  

 amtsrådene eller indenrigs- og sundhedsministeren fremlægge  

 dokumentation vedrørende:
1)	behandlingstilbud, herunder behandlingserfaring, faglige  

 kvalifikationer, vagtberedskab, apparaturstandard, behandlingsprincipper og  

 lignende, 2)	ventetid til behandling og 3)	patientrettigheder.
§ 29. De private sygehuse, klinikker m.v. her i  

 landet og sygehuse m.v. i udlandet, der har fået henvist en patient til  

 behandling i henhold til en aftale med amterne efter § 27, skal til brug  

 for en eventuel fortsat behandling og for afregning for udført  

 behandling give alle relevante oplysninger om behandlingen til det sygehus,  

 som har henvist patienten.
Behandlingsstederne her i landet skal til  

 statistiske formål indberette oplysninger vedrørende  

 patientbehandlingen til Sundhedsstyrelsens Landspatientregister.  

 Behandlingsstederne i udlandet skal indberette sådanne oplysninger til  

 det sygehus, som har henvist patienten dertil.
Kapitel 6 Finansiering m.v.
 § 30. Bopælsamtskommunen afholder udgifter  

 ved sygehusbehandling og fødselshjælp m.v. efter denne  

 bekendtgørelse, jf. dog stk. 2 og stk. 3.
 Stk. 2. Opholdsamtskommunen afholder udgifterne til  

 sygehusbehandling og fødselshjælp m.v. til personer, der ikke  

 har bopæl her i landet.
 Stk. 3. Staten afholder udgifter til behandling efter  

 § 21 og § 26, stk. 4.
 § 31. Amtskommunernes pligt til at yde  

 vederlagsfri behandling i henhold til § 15, stk. 2 er  

 begrænset til en årlig økonomisk ramme, som for hver  

 institution er fastsat i Indenrigs- og Sundhedsministeriets  

 bekendtgørelse om økonomiske rammer for frit valg til private  

 specialsygehuse m.v.
 § 32. Når personer med bopæl på  

 Færøerne eller i Grønland med samtykke af  

 sygehusmyndigheden på Færøerne eller i Grønland  

 modtages til behandling ved en amtskommunes sygehusvæsen, kan  

 amtskommunen afkræve sygehusmyndigheden betaling i overensstemmelse med  

 reglerne i § 33.
§ 33. Personer, der ikke efter reglerne i denne  

 bekendtgørelse har ret til sygehusbehandling og  

 fødselshjælp m.v. ved en amtskommunes sygehusvæsen, kan  

 modtages til behandling mod betaling.
I de tilfælde, hvor der er  

 fastsat takster for disse ydelser i Indenrigs- og Sundhedsministeriets  

 bekendtgørelse om betaling for sygehusbehandling ved en anden  

 amtskommunes sygehusvæsen, anvendes disse.
 Stk. 2. Betalingen skal opgøres og afkræves  

 endeligt i forbindelse med eller umiddelbart efter udskrivningen eller den  

 ambulante behandling.
 Stk. 3. Betalingen pr. sengedag eller pr. ambulant behandling,  

 undersøgelse m.v. eller for den pågældende  

 indlæggelse skal oplyses forud for indlæggelsen eller den  

 ambulante behandling.
 Stk. 4. Hvor særlige forhold taler derfor, kan der  

 meddeles hel eller delvis fritagelse for betalingen.
§ 34. Amtskommunen opkræver betaling for  

 behandlinger, undersøgelser og prøver m.v., der udføres  

 til brug for forsikringsselskaber, pensionskasser, trafikselskaber m.fl.
I de  

 tilfælde, hvor der er fastsat takster for disse ydelser i Indenrigs- og  

 Sundhedsministeriets bekendtgørelse om betaling for sygehusbehandling  

 ved en anden amtskommunes sygehusvæsen, anvendes disse.
 § 35. Amtskommunen kan stille krav om kaution for  

 betalingens rettidige erlæggelse eller krav om depositum, jf. § 33  

 og § 34.
 § 36. I aftaler mellem en statslig myndighed og et  

 amtsråd om benyttelse af amtskommunens sygehusvæsen kan der med  

 indenrigs- og sundhedsministerens godkendelse fastsættes en  

 særlig betaling for benyttelsen.
 § 37. Bopælsamtskommunen dækker  

 udgifterne til befordring af patienter til og fra behandling i udlandet efter  

 § 20, § 21 og § 25, med det efter omstændighederne  

 billigste, forsvarlige befordringsmiddel.
Stk. 2. Patientens bopælsamtskommune dækker  

 også udgifterne til befordring, jf. stk. 1, af en ledsager, hvor  

 det på grund af patientens alder eller helbredstilstand må anses  

 for påkrævet, at en anden ledsager patienten.
Endvidere  

 dækker denne amtskommune nødvendige udgifter til fortæring  

 og overnatning for patienten og eventuel ledsager.
 Stk. 3. Efter samme regler, som nævnt i stk. 1 og  

 stk. 2, dækker staten udgifterne til befordring af patienter til  

 og fra behandling i udlandet efter § 26 og af ledsager.
 Stk. 4. For patienter, der vælger behandling på et  

 offentligt eller privat sygehus m.v. her i landet eller i udlandet efter  

 § 15 eller § 17, gælder reglerne om  

 befordringsgodtgørelse i bekendtgørelse om ydelse af befordring  

 eller befordringsgodtgørelse i henhold til lov om sygehusvæsenet  

 og lov om svangerskabshygiejne og fødselshjælp.
 § 38. En kommunes udgifter til sygdomsbehandling  

 efter § 19 kan ikke dækkes ved forsikring.
Kapitel 7 Klage- og ikrafttrædelsesbestemmelser m.v.
§ 39. Afgørelse om, på hvilke  

 vilkår en person har ret til sygehusbehandling og  

 fødselshjælp, kan indbringes for Den Sociale Ankestyrelse.
Klage  

 til ankestyrelsen skal ske inden 4 uger efter, at klageren har fået  

 meddelelse om afgørelsen.
Chefen for ankestyrelsen kan se bort fra, at  

 fristerne ikke er overholdt, når der er særlig grund hertil.  

 Afgørelser om at se bort fra klagefrister kan ikke indbringes for  

 anden administrativ myndighed.
 § 40. Bekendtgørelsen træder i kraft  

 den 1. januar 2003.
 Stk. 2. Samtidig ophæves bekendtgørelse nr. 299  

 af 13. maj 2002 om ret til sygehusbehandling og fødselshjælp  

 m.v.
