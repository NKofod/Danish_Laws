Fremsat den 2. december 1998 af  

 indenrigsministeren (Thorkild Simonsen) Forslag til Lov om ændring af lov om kommunal  

 udligning og generelle tilskud til kommuner og amtskommuner (Tilskud til kommunal medfinansiering af  

 projekter i særlig vanskeligt stillede kommuner) § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 571 af 4. juli 1997, som  

 ændret ved § 15 i lov nr. 980 af 17. december 1997, § 8 i lov  

 nr. 1094 af 29. december 1997, § 62 i lov nr. 474 af 1. juli 1998 og  

 § 1 i lov nr. 476 af 1. juli 1998, foretages følgende  

 ændringer:
 1. I § 10, stk. 2, nr. 1, udgår: »og fratrukket statstilskuddet efter  

 § 5 i lov om trafikstøtte til de mindre øer« .
 2. I § 10, stk. 5, 2. pkt., ændres »og udgifterne til statstilskuddet til  

 kommuner efter § 19, stk. 2« til »: ,  

 udgifterne til statstilskuddet til kommuner efter § 19, stk. 2, den  

 årlige tilskudsramme efter § 19 a med fradrag af eventuelt  

 uforbrugt tilskudsbeløb for beregningsåret og tidligere  

 tilskudsår samt udgifterne til statstilskuddet efter § 5 i lov om  

 trafikstøtte til de mindre øer«.
 3. Efter § 19 indsættes:
» Stk. 2. Den årlige tilsagnsramme udgør 15 mio.  

 kr.
Tilsagnsrammen reguleres fra og med 2000 én gang årligt med  

 satsreguleringsprocenten, jf. lov om en satsreguleringsprocent.
 Stk. 3. Tilskud til kommuner efter stk. 1 og 2 udbetales  

 af Indenrigsministeriet til kommunen umiddelbart efter, at kommunen har  

 modtaget tilsagn om tilskud fra Indenrigsministeriet, dog tidligst når  

 projektet har opnået tilsagn om tilskud fra de regionale  

 EU-støtteordninger.
 Stk. 4. I tilfælde af hel eller delvis tilbagebetaling  

 af midler modtaget fra de regionale EU-støtteordninger, skal der ske  

 en tilsvarende tilbagebetaling af tilskuddet fra Indenrigsministeriet. «.
 4. I § 30 indsættes som nyt stykke før  

 stk. 1:
» Stk. 1 bliver herefter stk. 2.
§ 2 Loven træder i kraft den 1. januar 1999 og har virkning fra og med  

 tilskudsåret 1999.
Bemærkninger til lovforslaget Almindelige bemærkninger 1. Lovforslagets formål Lovforslaget er en opfølgning på regeringens  

 Landdistriktsredegørelse for 1998 til Folketinget.
Det fremgår  

 af redegørelsen, at landkommuner i en vanskelig økonomisk  

 situation kan have svært ved at medfinansiere nye fremadrettede  

 projekter, som får tilskud fra de regionale EU-støtteordninger.  

 Det betyder, at projekterne ikke gennemføres, hvilket er til skade for  

 erhvervsudviklingen og beskæftigelsen i kommunerne.
 Formålet med forslaget er således at etablere  

 en støtteordning, der kan bidrage til erhvervsudvikling og  

 beskæftigelsesfremme i særlig vanskeligt stillede kommuner.
2. Lovforslagets indhold Lovforslaget indebærer, at der etableres en  

 støtteordning, hvorefter særlig vanskeligt stillede kommuner kan  

 komme i betragtning til et tilskud, når følgende betingelser er  

 opfyldt:
 -	Kommunen har givet tilsagn om kommunal medfinansiering af  

 projektet.
 -	Tilskuddet anvendes til den kommunale medfinansiering af et projekt i  

 kommunen.
-	Projektet har modtaget tilskud eller kan forventes at modtage tilskud  

 fra de regionale EU-støtteordninger.
Tilskuddet bortfalder,  

 såfremt projektet efterfølgende ikke modtager tilskud fra de  

 regionale EU-støtteordninger, eller kan reduceres såfremt  

 tilskuddet bliver mindre end forventet.
Indenrigsministeriet kan tidligst  

 udbetale tilskud, når projektet har modtaget tilsagn om tilskud fra de  

 regionale EU-støtteordninger.
Indenrigsministeriet vil herefter vurdere hvilke  

 ansøgninger, der skal tildeles tilskud.
Indenrigsministeren  

 fastlægger den nærmere ansøgningsprocedure.
Der  

 påtænkes 2-3 årlige ansøgningsfrister.
 Støtteordningen vil ikke medføre nogen  

 ændringer i karakteren af de projekter, som kommuner og amtskommuner  

 kan medfinansiere.
 Ved særlig vanskeligt stillede kommuner  

 forstås kommuner, hvis beskatningsgrundlag pr. indbygger er mindre end  

 90 pct. af landsgennemsnittet.
Ved de regionale EU-støtteordninger forstås  

 støtteordninger, der finansieres af EU s strukturfonde og af  

 Landbrugsfonden, Garantisektionen, og som omfatter et bestemt geografisk  

 område i Danmark.
EU-støtteordningerne omfatter bl.a.
Mål  

 2, Mål 5b, LEADER II, PESCA, URBAN, samt INTERREG II.
De regionale  

 EU-støtteordninger støtter i væsentligt omfang udsatte  

 kommuner og landkommuner.
Det gældende regelgrundlag for EU´s strukturfonde  

 skal revideres inden udgangen af 1999. Europa Kommissionen har på denne  

 baggrund fremsat forslag til en ny rammeforordning for strukturfondene samt  

 forslag til forordninger for de fire strukturfondes interventioner.
Forslaget  

 er endnu ikke vedtaget.
På nuværende tidspunkt vides det derfor  

 ikke, hvordan de regionale EU-støtteordninger vil være udformet  

 efter 1999. Der forventes dog en overgangsordning for de nuværende  

 regionale EU-støtteordninger, som formentlig vil vare frem til  

 år 2004.
3. Økonomiske og administrative konsekvenser Indenrigsministeren yder tilskud til særlig  

 vanskeligt stillede kommuner, som medfinansierer projekter, der har modtaget  

 eller kan forventes at modtage tilskud fra de regionale  

 EU-støtteordninger.
 De instanser, der yder tilskud fra de regionale  

 EU-støtteordninger til det pågældende projekt,  

 fastsætter og administrerer reglerne for det løbende tilsyn med  

 projektet, projektets regnskab samt revisionen af projektets regnskab.  

 Indenrigsministeriet har således ikke noget medansvar i tilsynet med de  

 støttede projekter.
 Såfremt de instanser, der yder tilskud fra de  

 regionale EU-støtteordninger vurderer, at et allerede udbetalt tilskud  

 kan kræves tilbagebetalt helt eller delvist, skal der ske en  

 tilsvarende (proportional) tilbagebetaling af tilskuddet fra  

 Indenrigsministeriet.
Den årlige tilsagnsramme for støtteordningen  

 udgør 15 mio. kr.
Tilsagnsrammen reguleres fra og med 2000 én  

 gang årligt med satsreguleringsprocenten, jf. lov om en  

 satsreguleringsprocent.
Støtteordningen finansieres af det kommunale  

 bloktilskud.
Eventuelle uforbrugte midler vil blive tilbageført til  

 bloktilskuddet, jf. forslaget § 1, nr. 2.
 Lovforslaget vil ikke have nævneværdige  

 administrative konsekvenser.
4. Forholdet til EU-retten En forudsætning for, at der kan ydes tilskud til en  

 kommune efter forslagets § 19 a, er, at den pågældende  

 kommune medfinansierer et projekt, der har modtaget eller kan forventes at  

 modtage tilskud fra de regionale EU-støtteordninger.
 Der henvises endvidere til det anførte under afsnit  

 2 i de almindelige bemærkninger.
5. Miljømæssige og erhvervsmæssige konsekvenser Det forventes, at lovforslaget vil fremme projekter, der  

 bidrager til erhvervsudvikling og beskæftigelsesfremme i særlig  

 vanskeligt stillede kommuner.
Lovforslaget skønnes ikke at have  

 administrative konsekvenser for erhvervslivet og borgerne.
 Lovforslaget skønnes ikke at have væsentlige  

 miljømæssige konsekvenser.
Vurdering af konsekvenser af  

 lovforslaget Postive konskekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Fremme af projekter der bidrager til erhvervsudvikling og  

 beskæftigelsesfremme.
 Støtteordningen finansieres af det kommunale  

 bloktilskud.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Fremme af projekter der bidrager til erhvervsudvikling og  

 beskæftigelsesfremme Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Det er en forudsætning for tilskud, at der er tale om  

 et projekt, der har modtaget eller kan forventes at modtage tilskud fra de  

 regionale EU-støtteordninger 6. Udtalelser over lovforslaget Lovforslaget er sendt til høring hos Kommunernes  

 Landsforening, Amtsrådsforeningen i Danmark, Arbejdsministeriet,  

 Erhvervsministeriet, Fødevareministeriet, Miljøministeriet,  

 Finansministeriet, Justitsministeriet og Udenrigsministeriet.
Bemærkninger til de enkelte bestemmelser Til § 1 Til nr. 1 og 2 De foreslåede ændringer af § 10 i lov om  

 kommunal udligning og generelle tilskud til kommuner og amtskommuner  

 indebærer, at støtteordningen, der er foreslået i dette  

 lovforslag, finansieres af det kommunale bloktilskud.
Statstilskuddet efter § 5 i lov om  

 trafikstøtte til de mindre øer (lov nr. 1094 af 29. december  

 1997) finansieres ligeledes af det kommunale bloktilskud.
Bestemmelsen herom  

 findes i § 10, stk. 2, nr. 1, i lov om kommunal udligning og  

 generelle tilskud til kommuner og amtskommuner.
Af hensyn til systematikken i  

 lovens § 10 er denne bestemmelse foreslået flyttet til § 10,  

 stk. 5, således at opregningen af de særlige  

 tilskudsordninger, der finansieres af bloktilskuddet, kommer til at stå  

 samlet.
Der ligger ingen realitetsændring i denne flytning.
Til nr. 3 Den foreslåede bestemmelse indebærer, at der  

 etableres en støtteordning, som inden for en årlig tilsagnsramme  

 yder tilskud til særlig vanskeligt stillede kommuner, såfremt  

 disse kommuner medfinansierer projekter, der har modtaget eller kan forventes  

 at modtage tilskud fra de regionale EU-støtteordninger.
 Den årlige tilsagnsramme udgør 15 mio. kr.  

 Tilsagnsrammen reguleres fra og med 2000 én gang årligt med  

 satsreguleringsprocenten, jf. lov om en satsreguleringsprocent.
Bestemmelsen i § 19 a, stk. 3, indebærer,  

 at Indenrigsministeriet udbetaler tilskuddet til kommunerne umiddelbart  

 efter, at Indenrigsministeriet har behandlet de indkomne ansøgninger  

 og givet tilsagn om tilskud, dog tidligst når der foreligger tilsagn om  

 tilskud fra de regionale EU-støtteordninger.
Der vil således  

 kunne blive tale om en forskudsbetaling.
Baggrunden herfor er dels at sikre  

 kommuner med en lav likviditet en bedre mulighed for at gennemføre  

 projekter, ligesom dette vil indebære en enklere administration.
 Bestemmelsen i § 19 a, stk. 4, indebærer,  

 at såfremt de instanser, der yder tilskud fra de regionale  

 EU-støtteordninger vurderer, at et allerede udbetalt tilskud kan  

 kræves tilbagebetalt helt eller delvist, skal der ske en tilsvarende  

 (proportional) tilbagebetaling af tilskuddet fra Indenrigsministeriet.
 Der henvises i øvrigt til lovforslagets almindelige  

 bemærkninger.
Til nr. 4 Den foreslåede bestemmelse betyder, at  

 indenrigsministeren bemyndiges til at fastsætte nærmere regler om  

 tildeling og afregning af tilskud i henhold til § 19 a, samt regler for  

 ansøgningsprocedure og tilbagebetaling af uforbrugt tilskud.
Til § 2 Loven træder i kraft den 1. januar 1999 og har  

 virkning fra og med tilskudsåret 1999.
Bilag 1 Lovforslaget sammenholdt med gældende lov Gældende formulering Lovforslaget § 10, stk. 2, nr. 1) det foregående års  

 tilskud med tillæg eller fradrag som følge af  

 engangsreguleringer og op- og efterreguleringer samt det samlede  

 rentetillæg eller fradrag som følge af engangsreguleringer og  

 op- og efterreguleringer samt det samlede rentetillæg som følge  

 af 8-procent-points-tillægget efter § 16 i lov om kommunal  

 indkomstskat og fratrukket statstilskuddet efter § 5 i lov om  

 trafikstøtte til de mindre øer, 1.
§10, stk. 5. Det årlige tilskud fordeles af  

 indenrigsministeren.
Ved fordelingen reguleres tilskuddet forlods for  

 udgifterne til statstilskuddet efter § 18 og udgifterne til  

 statstilskuddet til kommuner efter § 19, stk. 2. Tilskuddet  

 fordeles herefter i forhold til de enkelte kommuners andel af det samlede  

 kommunale beskatningsgrundlag.
 2.
 3.
»§ 19 a.
Med det formål at bidrage til  

 erhvervsudvikling og beskæftigelsesfremme i særlig vanskeligt  

 stillede kommuner kan indenrigsministeren  inden for en årlig ramme,  

 jf. stk. 2, give tilsagn og yde tilskud til særlig vanskeligt stillede  

 kommuner, som medfinansierer projekter, der har modtaget eller kan forventes  

 at modtage tilskud fra de regionale EU-støtteordninger.
Ved  

 særligt vanskeligt stillede kommuner forstås kommuner, som i  

 tilskudsåret modtager tilskud efter § 18.
 Stk. 2. Den årlige tilsagnsramme udgør 15 mio. kr.  

 Tilsagnsrammen reguleres fra og med 2000 én gang årligt med  

 satsreguleringsprocenten, jf. lov om en satsreguleringsprocent.
 Stk. 3. Tilskud til kommuner efter stk. 1og 2 udbetales af  

 Indenrigsministeriet til kommunen umiddelbart efter, at kommunen har modtaget  

 tilsagn om tilskud fra Indenrigsministeriet, dog tidligst når projektet  

 har opnået tilsagn om tilskud fra de regionale  

 EU-støtteordninger.
 Stk. 4. I tilfælde af hel eller delvis tilbagebetaling af  

 midler modtaget fra de regionale EU-støtteordninger, skal der ske en  

 tilsvarende tilbagebetaling  af tilskuddet fra  

 Indenrigsministeriet.«.
 § 30.
 4.
» Stk. 1 bliver herefter  

 stk. 2.
