 I henhold til bekendtgørelserne nr. 265, 266, 267, 268 og 270 af 11.  

 august 1961 om uddannelse af reklametegnere, af pottemagere og keramikere, af  

 tekstiltegnere, vævere og stoftrykkere, af formgivere i modefaget og af  

 møbelkonstruktører, som ændrede ved bekendtgørelse nr. 304 af 23. juni 1970  

 om ændring af prøveformerne m.v. ved visse af kunsthåndværkeruddannelserne, §  

 9, stk. 4, fastsættes herved følgende om bedømmelseskollegiernes og  

 ankenævnenes virksomhed:
 Bedømmelseskollegierne.
 § 1.  De lærere, som i henhold til bekendtgørelsernes  

 § 9, stk. 1, jf.
§ 10,  stk. 3, på grundlag af elevens kursusarbejder  

 skal afgøre, om denne kan opflyttes til næste klasse, udgør et  

 bedømmelseskollegium.
Alle de lærere, som i det sidste år regelmæssigt har  

 undervist eleven i de fag, hvor der er afleveret kursusarbejder, er medlemmer  

 af kollegiet.
 Stk. 2.  Bedømmelseskollegiet er beslutningsdygtigt, når  

 mindst 3/4 af de stemmeberettigede lærere er til stede.
Stk. 3.  Kollegiets afgørelse træffes ved stemmeflerhed.  

 I tilfælde af stemmelighed opflyttes eleven.
 § 2.  Det kollegium, som i henhold til  

 bekendtgørelsernes § 9, stk. 2, skal foretage en bedømmelse af elevernes  

 kursusarbejde ved afslutningen af sidste klasse, består af 3 lærere,  

 der udpeges af skolen blandt de lærere, der i det sidste år regelmæssigt har  

 undervist på skolen indenfor den pågældende undervisningslinie, samt af 3  

 censorer, der udpeges af direktoratet for erhvervsuddannelserne.
 Stk. 2.  Censorerne beskikkes af direktoratet for  

 erhvervsuddannelserne, for en periode af 3 år.
Stk. 3.  Bedømmelseskollegiets afgørelser træffes ved  

 stemmeflertal.
I tilfælde af stemmelighed er flertallet blandt de af  

 censorerne afgivne stemmer afgørende.
 § 3.  Eleverne skal senest 8 dage forinden bedømmelsen  

 ved skriftlig meddelelse, opslag eller lignende gøres bekendt med, hvornår  

 bedømmelseskollegiets afgørelse træffes.
 § 4.  De elever, der ønsker mundtligt at forelægge  

 kursusarbejde, jf. bekendtgørelsernes § 10, stk. 2, skal, senest 3 dage inden  

 bedømmelsen foretages, skriftligt rette henvendelse til skolens leder herom.
 § 5.  Såfremt der er truffet afgørelse om, at en elev  

 ikke kan opflyttes til næste klasse jf. § 1, skal der snarest gives eleven  

 skriftlig meddelelse herom sammen med oplysning om, at eleven inden 8 dage  

 kan indbringe afgørelsen for ankenævnet, jf. §§ 6 ff, og om ankenævnets  

 adresse.
 Ankenævnene.
 § 6.  Bedømmelseskollegiernes afgørelser om, at en  

 elev ikke kan opflyttes i næste klasse, jf. § 1, kan af eleven indbringes for  

 et ankenævn.
 Stk. 2.  Der nedsættes et ankenævn for hver uddannelse.
§ 7.  Ankenævnene består af 3 uvildige og sagkyndige  

 personer, som beskikkes af direktoratet for erhvervsuddannelserne for en  

 periode af 3 år.
Nævnene udpeger selv en formand.
 Stk. 2.  Direktoratet for erhvervsuddannelserne udpeger  

 en sekretær for hvert nævn, ligesom det kan beskikke suppleanter til nævnene.
 § 8.  Såfremt en elev ønsker ar indbringe en afgørelse  

 for et ankenævn, skal eleven senest 8 dage efter at være gjort bekendt med  

 afgørelsen sende en skriftlig klage til det pågældende ankenævn.  

 Bedømmelseskollegiets afgørelse eller en kopi heraf skal vedlægges klagen.
 Stk. 2.  Nævnene kan beslutte at behandle klager, som er  

 indkommet efter den ovenfor nævnte frist.
 Stk. 3.  Den skriftlige klage sendes til ankenævnet  

 henholdsvis vedrørende reklamelinien, vedrørende keramiklinien, vedrørende  

 tekstillinien, vedrørende modelinien og vedrørende møbellinien, adresse:
Undervisningsministeriet, Direktoratet for erhvervsuddannelserne, Nyropsgade 47, 3., 1602 København V.
 Stk. 4.  Indbringelse af sager for ankenævnene sker uden  

 udgift for eleven.
§ 9.  Straks efter modtagelsen af en klage anmoder  

 nævnets bedømmelseskollegiet om en udtalelse og om at få elevens  

 kursusarbejde forelagt.
Formanden for nævnet træffer afgørelse om, hvorvidt  

 nævnet bør anmode eleven og repræsentanter for bedømmelseskollegiet om at  

 give møde for nævnet.
Formanden indkalder til møde, der skal afholdes senest  

 14 dage efter klagens modtagelse.
 Stk. 2.  Formanden leder nævnets møder. 2 af nævnets  

 medlemmer kan beslutte, at eleven og repræsentanter for bedømmelseskollegiet  

 skal anmodes om at give møde for nævnet.
Stk. 3.  Nævnets afgørelse træffes ved stemmeflerhed.  

 Nævnet er beslutningsdygtigt, når mindst 2 medlemmer er til stede.
I tilfælde  

 af stemmelighed opflyttes eleven.
 Stk. 4.  Over nævnets drøftelser føres en protokol.
 § 10.  Nævnenes afgørelser, der skal være begrundede,  

 meddeles eleven, forældremyndighedens indehavere og skolen skriftligt.
 § 12.  Disse regler skal opslås på skolen på et for  

 eleven let tilgængeligt sted.
 § 12.  Cirkulæret anvendes første gang ved  

 afslutningen af undervisningsåret 1969-70, idet dog fristerne i § 3 og § 8,  

 stk. 1 først finder anvendelse ved afslutningen af undervisningsåret 1970-71.  

 For undervisningsåret 1969-70 skal eleven senest 1. september 1970 have  

 meddelt skolen, om de ønsker at indbringe afgørelsen for ankenævnene, og  

 ankenævnene skal have truffet afgørelse senest den 15. september 1970.
Undervisningsministeriet, Direktoratet for erhvervsuddannelserne,  

 den 6. august 1970 P.D.V.
 Ida Dybdal.
