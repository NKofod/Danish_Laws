Cirkulæreskrivelse om a-kassernes leverance af oplysninger til brug for beregningen af kommunernes medfinansiering af a-dagpenge og befordringsgodtgørelse Til De anerkendte a-kasser og deres statsautoriserede revisorer Arbejdsløshedskassernes Samvirke Som led i udmøntningen af det politiske forlig i november 2008 om etablering af et enstrenget kommunalt beskæftigelsessystem indføres fra januar 2010 en ordning med en kommunal medfinansiering af statens udgifter til arbejdsløshedsdagpenge og befordringsgodtgørelse til forsikrede ledige.
 Lovgivningen herom er vedtaget af Folketinget i maj 2009, jf. lov nr. 482 og 483 af 12. juni d.å.
 Såvel KMD som Medialogic har oplyst til KL og Arbejdmarkedsstyrelsen, at de hver især vil udvikle et system til beregning af kommunernes finansieringsbidrag samt at systemerne forventes idriftsat januar 2010.
 Opgørelsen af kommunernes medfinansiering forudsætter en it-løsning, som kan kombinere data på individniveau, dels om a-kassernes udbetalinger af arbejdsløshedsdagpenge (a-dagpenge) og befordringsgodtgørelse, dels om jobcentrenes aktive indsats for forsikrede ledige.
 Arbejdsmarkedsstyrelsen er ved at udarbejde en bekendtgørelse om kommunernes medfinansiering af arbejdsløshedsdagpenge og befordringsgodtgørelse (herefter medfinansieringsbekendtgørelsen).
 Medfinansieringsbekendtgørelsen forventes - efter forudgående høring af KL, Ydelsesudvalget m.fl. - udstedt primo december 2009.
Bekendtgørelsesudkastet forventes sendt i ekstern høring primo november.
Styrelsen vil, når bekendtgørelsen sendes i ekstern høring, samtidig sende den til a-kasserne og til Arbejdsløshedskassernes Samvirke.
Arbejdsløshedskassernes Samvirke har i en tidligere fase af arbejdet med bekendtgørelsen afgivet bemærkninger hertil.
Der er i videst muligt omfang taget højde disse bemærkninger i det bekendtgørelsesudkast som sendes i høring primo november.
1. Oplysninger fra A-kasserne Det følger af (det foreliggende udkast til) den kommende medfinansieringsbekendtgørelse hvilke oplysninger a-kasserne skal aflevere - samt på hvilket detailniveau - der skal afleveres oplysninger til brug for beregningen af kommunernes medfinansiering.
Oplysningerne skal afleveres på individniveau.
Dataindholdet i de enkelte individer (rækker i de datasæt, der skal afleveres til brug for beregningen af kommunernes medfinansiering) fremgår overordnet set af også af bekendtgørelsen.
 Der skal afleveres individdata for:
 1) A-dagpenge for perioder fra og med 4. januar 2010.
 2) Befordringsgodtgørelse, der udbetales efter 1. januar 2010, i forbindelse med lediges deltagelse eller ansættelse i:
b) Vejledning og opkvalificering (LAB kap. 10), c) Virksomhedspraktik (LAB kap. 11) og d) Offentlig ansættelse med løntilskud (LAB kap. 12).
2. Aflevering af data til KMD EDI-service Det følger af (det foreliggende udkast til) den kommende medfinansieringsbekendtgørelse, at a-kasserne skal aflevere de pågældende individoplysninger til KMD EDI-service (tidligere kaldet AT&T-postkasseserveren). KMD drifter på vegne af beskæftigelsesmyndighederne og a-kasserne denne postkasseserver.
 A-kassen skal således alene aflevere oplysningerne ét sted - uanset, at der er flere kommunale IT-leverandører, der forestår beregningen af kommunernes medfinansieringsbidrag.
2.1 Aftalegrundlag Forinden a-kassen kan aflevere ovennævnte individdata til postkasseserveren skal a-kassen indgå en (standard)aftale med KMD om aflevering af data.
 Snitfladebeskrivelsen KMD A-Refusion Snitfladebeskrivelse for A-kas­se­oplysninger udgør sammen med KMDs standardaftale KMD A-Refusion / A-kasser grundlaget for udveksling af data med KMD A-Refusion.
 Det er også via denne postkasse, at a-kassen vil modtage evt. fejlmeddelelser fra de kommunale IT-leverandører.
2.2 Specifikation af individoplysningerne Det nærmere tekniske indhold af - og format på - på de data, der skal afleveres, fremgår af vedlagte tekniske beskrivelse som er udarbejdet af KMD og som fremsendes efter aftale med KMD: KMD A-Refusion Snitfladebeskrivelse for  (29.10.2009).
Arbejdsløshedskassernes Samvirke har givet bemærkninger til tidligere udgaver af snitfladebeskrivelsen.
Der er i videst muligt omfang taget højde for disse bemærkninger i den vedlagte snitfladebeskrivelse.
For en god ordens skyld skal opmærksomheden henledes på, at det i snitfladebeskrivelsen fremgår © KMD 2009. Alle rettigheder tilhører KMD a/s.
Dette materiale er ophavsretligt beskyttet og må ikke kopieres i videre omfang end forudsat i ophavsretsloven. 2.3 Test KMD har oplyst til Arbejdsmarkedsstyrelsen, at KMD forventer at A-kasserne leverer et testdatasæt senest mandag i uge 49 2009 (ASE undtaget).
 KMD vil løbende enten personligt eller via retur postkassen informere A-kassen, om det tilsendte datasæt overholder snitfladebeskrivelsen.
3. Tilretning i a-kassernes systemer Arbejdsmarkedsstyrelsen skal henstille, at a-kasserne på baggrund af den vedlagte snitfladebeskrivelse påbegynder arbejdet med ændringer i IT-systemerne således, at der kan leveres individoplysninger til brug for beregningen af kommunernes medfinansiering af a-dagpenge og befordringsgodtgørelse fra og med uge 01 2010.
3.1 Første indberetning af produktionsdata Oplysningerne skal indberettes digitalt til KMD EDI-service efter a-dagpengemånedens udløb og skal senest være indberettet til postkassen den næstsidste bankdag i måneden kl. 16.00. Oplysningerne kan indberettes løbende.
 Første gang a-kasserne skal indberette data vedr. a-dagpenge og befordringsgodtgørelse skal det dog ske (senest) torsdag den 25. februar 2010, kl. 16. Denne leverance af data skal omfatte dels a-dagpenge vedr. de to første a-dagpengemåneder i 2010 (uge 01/2010 - 07/2010) og dels befordringsgodtgørelse udbetalt efter 1. januar 2010.
 I snitfladebeskrivelsen er beskrevet feltet  05  DAGPENGEMÅNED.
Dagpengemåned indikerer hvilken måned som indberetningen hører til.
A-kassen kan vælge at indberette pr. måned (to filer), eller for de to første a-dagpengemåneder på en gang (en fil).
 Vælger a-kassen at indberette pr. måned, skal feltet udfyldes på følgende måde:
  Dagpengemåned 201001 (hhååmm) med mulige leverancer 1, 2, 3 osv.
  Dagpengemåned 201002 (hhååmm) med mulige leverancer 1, 2, 3 osv.
 Vælger a-kassen at indberette for begge måneder på en gang ved udgangen af februar, skal feltet udfyldes på følgende måde:
  Dagpengemåned 201002 (hhååmm) med mulige leverancer 1, 2, 3 osv.
 3.2 Fejludbetalinger, der ikke skal tilbagebetales af medlemmet, m.v.
 Opmærksomheden skal særskilt henledes på, at det i enkelte situationer kan være behov for, at a-kassen sender efterreguleringstransaktioner også i tilfælde, hvor der ikke sker rettelser i a-kassens udbetalingssystemer.
 Arbejdsmarkedsstyrelsen drøfter aktuelt tekniske løsningsmuligheder med Arbejdsløshedskassernes Samvirke om håndteringen af disse situationer.
4. Møde om snitfladebeskrivelsen Det kan i øvrigt oplyses, at der snarest vil blive arrangeret møde for teknikere om snitfladebeskrivelsen m.v.
 Arbejdsmarkedsstyrelsen vender tilbage med nærmere information om mødedato m.v.
