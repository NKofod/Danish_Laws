Betænkning afgivet af Skatteudvalget den  

 14. april 1999 Betænkning over Forslag til lov om ændring af  

 ligningsloven, kursgevinstloven, aktieavancebeskatningsloven,  

 skattekontrolloven og lov om en arbejdsmarkedsfond (Aktiekøberetter i koncernforhold og  

 medarbejderaktier til ansatte i udenlandske selskaber) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget en skriftlig henvendelse  

 fra Erhvervenes Skattesekretariat.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres, Fremskridtspartiets og  

 Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialistisk Folkepartis medlem af  

 udvalget) vil ved 3. behandling hverken stemme for eller imod lovforslaget.  

 Mindretallet vil hverken stemme for eller imod de stillede  

 ændringsforslag.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, FP og KRF):
Til titlen 1) Titlen affattes således:
»Forslag til lov om ændring af ligningsloven og andre love (Aktiekøberetter i koncernforhold og  

 medarbejderaktier til ansatte i udenlandske selskaber)«.
Til § 1 2) Nr. 1 udgår.
 3) I den under nr. 2 foreslåede affattelse af §  

 28 affattes stk. 1, 3. pkt., således:
» Ny paragraf 4) Efter § 5 indsættes som ny paragraf:
» I lov nr. 166 af 24. marts 1999 om ændring af  

 forskellige skatte- og afgiftslove, toldloven, lov om fonde og visse  

 foreninger samt lov om visse selskabers aflæggelse af årsregnskab  

 m.v. (Objektiveringer, justering af reglerne for beskatning ved død  

 samt afgrænsning af told- og afgiftsområdet m.m.) foretages  

 følgende ændringer:
 1. I den i  § 13, nr. 5, affattede § 7 A ændres  

 i stk. 1, nr. 1, »tegne« til: »købe eller  

 tegne«, og efter stk. 2 indsættes som nyt  

 stykke:
» Stk. 3-6 bliver herefter stk. 4-7.
 2. I § 25, stk. 3, indsættes som 4. pkt.:
» Til § 6 5) Stk. 2 udgår.
 Stk. 3-7 bliver herefter stk. 2-6.
 6) I stk. 3, der bliver stk. 2, ændres »omskrevet« til: »ophævet«, og »§ 1, nr. 13 og 15«  

 ændres til: »§ 1, nr. 13 og 16«.
 7) Stk. 5, 3. pkt., ophæves, og i stedet  

 indsættes:
» Bemærkninger Til nr. 1, 2 og 5 Der er tale om redaktionelle ændringer som  

 følge af ændringsforslag nr. 4.
Til nr. 3 Efter den gældende udformning af ligningslovens § 28  

 omfatter bestemmelsen kun de situationer, hvor køberetten er tildelt  

 af det selskab, hvor modtageren er ansat.
Køberetten er bl.a. blevet  

 anset for modtaget af arbejdsgiverselskabet, såfremt dette selskab har  

 erhvervet køberetten til videregivelse.
Ved lovforslaget er  

 ligningslovens § 28 foreslået ændret, således at  

 køberetten enten kan være modtaget fra arbejdsgiverselskabet  

 eller et selskab, der er koncernforbundet med arbejdsgiverselskabet, idet det  

 i begge situationer er en betingelse, at køberetten er udstedt af det  

 selskab, der yder køberetten.
Dette betyder imidlertid, at  

 ligningslovens § 28 fremover ikke vil omfatte den konstruktion, hvor  

 køberetten tildeles direkte af arbejdsgiverselskabet, men er udstedt  

 af et andet selskab inden for koncernen, som  arbejdsgiverselskabet har  

 købt de tildelte køberetter af.
 Da denne mulighed fortsat bør stå åben,  

 foreslås det, at anvendelsen af reglerne i ligningslovens § 28, hvor  

 køberetten modtages af arbejdsgiverselskabet, betinges af, at  

 arbejdsgiverselskabet enten selv har udstedt køberetten eller har  

 erhvervet køberetten fra et koncernforbundet selskab.
Med ændringsforslaget fjernes en indsnævring  

 af anvendelsesområdet for Ligningslovens § 28, som det fremsatte  

 lovforslag utilsigtet har givet anledning til.
Dette har ikke i sig selv  

 provenumæssige konsekvenser.
Til nr. 4 Ligningslovens § 7 A stk. 1, jf. lovbekendtgørelse  

 nr. 819 af 3. november 1997, omfatter efter sin ordlyd kun  

 medarbejderaktieordninger, hvor medarbejderne tildeles ret til at tegne  

 nyudstedte aktier i selskabet.
Formelt set skal der således fra  

 begyndelsen - ved tildelingen fra selskabet - være tale om en  

 tegningsret, hvorved forstås en ret til at tegne nye aktier i  

 selskabet.
Der vil oftest være tale om tegningsretter med ret til at  

 tegne aktier til favørkurs i forhold til markedskursen.
Ordningen  

 medfører herefter, at forskellen mellem favørkursværdien  

 og aktiernes reelle værdi ikke bliver skattepligtig ved tildelingen af  

 tegningsretten eller udnyttelsen af denne.
Skatten aktualiseres først  

 ved et senere salg af den erhvervede aktie.
Efter praksis kan tegningsretten imidlertid også  

 udnyttes ved »tegning«  

 fra selskabets beholdning af egne aktier, uden at ordningen falder uden for §  

 7 A.
Herved kommer tegningsretten i sidste ende til at virke som en  

 køberet (option), hvorved forstås en ret til at erhverve en  

 aktiepost på et bestemt fastsat fremtidigt tidspunkt (periode) til en  

 fast pris.
Indtil udnyttelsen af »tegningsretten« ved  

 medarbejderen i princippet ikke, om udnyttelsen sker ved erhvervelse af en  

 nytegnet aktie eller en aktie fra selskabets beholdning af egne aktier, og  

 skattemæssigt gør det ingen forskel for medarbejderen.
Uanset  

 hvorfra aktien erhverves, vil medarbejderen efter praksis hverken blive  

 beskattet ved tildelingen af »tegningsretten« eller ved udnyttelsen, men først på det  

 tidspunkt, hvor medarbejderen sælger den erhvervede aktie.
For  

 medarbejderen gør det således ingen forskel, om der er tale om  

 en reel tegningsret eller en tegningsret, der viser sig at være en  

 køberet.
 Det foreslås på denne baggrund at ændre  

 ligningslovens § 7 A, således at den også omfatter tildelte  

 aktiekøberetter, og ikke blot tildelte tegningsretter.
 Med ændringsforslaget tilpasses ligningslovens § 7 A  

 på baggrund af gældende praksis, hvilket ikke har  

 provenumæssige konsekvenser.
Ligningslovens § 7 A er efter fremsættelsen af  

 nærværende lovforslag blevet objektiveret ved  lov nr. 166 af 24.  

 marts 1999, således at medarbejderaktieordninger fra 1. januar 2000  

 ikke længere kræver tilladelse fra ligningsmyndighederne.
Ved  

 etablering af en medarbejderaktieordning skal selskabet herefter blot  

 påse, at betingelserne for anvendelsen af bestemmelsen - der  

 fremgår direkte af loven - er opfyldt.
Ordningen kan herefter etableres  

 straks.
Hvorvidt betingelserne er opfyldt, afgøres først  

 efterfølgende af den skatteansættende myndighed.
Det foreslås som konsekvens heraf at ændre § 7  

 A som affattet ved lov nr. 166 af 24. marts 1999 i overensstemmelse med  

 nærværende lovforslag.
Som yderligere konsekvens udgår  

 forslagets § 1, nr. 1, og § 6, stk. 2.
 Objektiveringen af § 7 A har først virkning for  

 medarbejderaktieordninger, der etableres efter 1. januar 2000. Det  

 foreslås, at udvidelsen af bestemmelsen til også at omfatte  

 køberetter tilsvarende skal have virkning fra og med den 1. januar  

 2000, jf. lov nr. 166 af 24. marts 1999 § 25, stk. 1.
 Ophævelsen af båndlæggelseskravet for  

 ansatte i udlandet foreslås dog stadig at skulle have virkning fra og  

 med 1. januar 1999, jf. den foreslåede § 01, nr. 2.
Til nr. 6 Der er tale om redaktionelle ændringer.
Til nr. 7 Den foreslåede nyaffattelse af ligningslovens § 28  

 skal efter lovforslaget have virkning for køberetter til aktier, der  

 erhverves den 1. april 1999 eller senere.
Der foreslås dog  

 indført en adgang til at vælge, at ligningslovens § 28 som  

 affattet efter lovforslaget også skal anvendes på  

 køberetter til aktier, der er erhvervet i perioden fra og med 1.  

 januar 1998 til og med den 31. marts 1999. Valgmuligheden er bl.a. betinget  

 af, at det dokumenteres over for skattemyndighederne, at parterne er enige om  

 valget.
For køberetter til aktier erhvervet i kalenderåret 1998  

 skal dokumentationen afgives i forbindelse med selvangivelsen for 1998 og for  

 køberetter til aktier erhvervet i perioden fra og med 1. januar 1999  

 til og med 31. marts 1999 i forbindelse med selvangivelsen for 1999.
Fristen for indgivelse af selvangivelsen for 1998 er for  

 de fleste lønmodtagere den 1. maj 1999. Det vil derfor for mange kunne  

 være vanskeligt at nå at overholde fristkravet i relation til  

 valgmuligheden, idet valget naturligt bør kunne træffes på  

 grundlag af en endelig lov.
På den baggrund foreslås det, at  

 fristen for afgivelse af den fornødne dokumentation udskydes til 30.  

 september 1999, for så vidt angår de køberetter til  

 aktier, der er erhvervet i kalenderåret 1998.
 Med ændringsforslaget sikres, at den  

 foreslåede valgmulighed i det fremsatte lovforslag bliver mere reel,  

 hvilket ikke har provenumæssige konsekvenser.
