 Ministeriet for skatter og afgifter vil en af de nærmeste dage indrykke  

 følgende annonce i dagspressen:
 Den rente, som skatteydere efter kildeskatteloven skal betale af  

 skatterestancer, er 1 pct. pr. måned, og den rentegodtgørelse, som  

 skatteydere får af for meget betalt skat, er ligeledes 1 pct. pr. måned.
 Begge satser bliver fra 1. juli i år nedsat til 5/8 pct. pr. påbegynbdt  

 måned (iflg. lov af 28. april 1976).
I loven er der en særlig bestemmelse, der skal rette op på et forhold fra  

 tiden 1. juli 1973 til 31. august 1974. Den gælder de skatteydere, der i det  

 tidsrum havde en skatterestance, som senere blev nedsat.
Efter reglerne  

 dengang var renten 1 pct. pr. måned af restancen, men man fik kun 1/2 pct.  

 pr. måned godtgjort efter nedsættelsen.
Disse skatteydere kan nu kræve denne  

 rentegodtgørelse reguleret til 1 pct. pr. måned.
Man skal selv fremsætte  

 kravet, og det skal ske til det kommunale skattekontor.
Ministeriet for  

 skatter og afgifter.« Den særlige bestemmelse om yderligere rentegodtgørelse findes i § 11 i lov  

 nr. 216 af 28. april 1976 om ændring af forskellige skattelove (Morarenter  

 m.v.) og lyder således:
»Hvis den skattepligtige over for skattemyndighederne fremsætter  

 anmodning derom, skal den i § 5 i lov nr. 264 af 22. maj 1974 om ændring af  

 kildeskattteloven nævnte rentesats på 1 pct. anvendes også ved beregningen af  

 rentegodtgørelsen for tidsrummet fra den 1. juli 1973 til den 31. august 1974  

 af nedsættelser af skattebeløb, som ikke har været indbetalt rettidigt.« Omfattet af bestemmelsen er skatteydere, hvis restskat m.v. for et eller  

 flere af indkomstårene 1970, 1971 og 1972 er nedsat ved en ændringskørsel  

 dateret juli 1973 eller senere, og som i perioden 1. juli 1973 til 31. august  

 1974 har haft en rentebærende restance i det centrals skatteyderregister,  

 konteringsregistret (CSR-K), vedrørende de(t) pågældende indkomstsår.
 Anmodning om yderligere rengegodtgørelse indgives til det kommunale  

 skattevæsen, der skal videreekspedere sådanne begæringer til  

 statsskattedirektoratet, kildeksat (SD/K), vedlagt kopier af slutopgørelser  

 for de(t) pågældende indkomstår og med oplysning om, hvirvidt skatteyderen  

 har været i restance i ovennævnte periode med skatter for de(t) pågældende  

 indkomstår.
 Såfremt en skatteyders slutopgørelse for 1973 og 1974 ikke indeholder  

 beløb i feltet »Renter af for sent betalt skat«, er skatteyderen  

 ikke omfattet af lovbestemmelsen.
 Indberetning skal foretages på blanket R 160, der kan rekvireres i SD/K på  

 blanket D 1. Der skal indsendes een blanket R 160 for hvert indkomstår.
 Reglerne om yderligere rentegodtgørelse omfatter almindelig indkomstskat,  

 særlig indkomstskat og tillægsskat.
 SD/K vil udbetale yderligere rentegodtgøresle direkte til skatteyderen,  

 medmindre der konstateres kildeskatterestancer, civilretlige fordringer m.v.,  

 eller kommunen i forbindelse med indberetningen anmoder om, at beløbet  

 overføres til kommunen.
 Ved fremdtidige slutligningskørsler for indkomstårene 1970, 1971 og 1972  

 vil der blive udskrevet en særlig liste:
 LISTE OVER PERSONER MED NETTOOVERSKYDENDE SKAT PÅ OVER 1.500 KR.  

 INDKOMSTÅR 19XX.
 EVENTUELT YDERLIGERE SÆRLIG RENTEGODTGØRELSE.
 Listen omfatter de skatteydere, som får nedsat en tidligere restskat, og  

 som derfor kan være berettiget til yderligere rentegodtgørelse.
 Kommunen bedes for de personer, der er anført på listen, undersøge  

 eventuelt restancemateriale og i nødvendigt omfang foretage indberetning til  

 SD/K efter ovenstående regler.
Hvor kommunen i øvrigt er bekendt med tilfælde af større betydning af  

 denne art, skal den selv tage sagen op med henblik på omberegning af  

 rentegodtgørelsen.
Sagerne skal indberettes til SD/K efter ovenstående  

 regler.
