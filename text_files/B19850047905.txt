 I medfør af § 2, jfr. §§ 12, 13, 15 og 17, i lov nr. 70 af 15. marts 1967  

 om søfartsuddannelse, som ændret senest ved lov nr. 241 af 6. juni 1985,  

 fastsættes:
 § 1.  På statens søfartsskoler og andre af  

 industriministeren godkendte uddannelsessteder inden for søfartsområdet kan  

 der oprettes erhvervsfaglige grundkurser af 20 ugers varighed og  

 erhvervsfaglige afslutningskurser af 10 ugers varighed.
 Stk. 2.  Formålet med de erhvervsfaglige grundkurser er  

 at give unge, der ønsker at søge beskæftigelse inden for søfartsområdet, en  

 grundlæggende praktisk og teoretisk faglig uddannelse samt en undervisning i  

 almene fag.
 Stk. 3.  Formålet med de erhvervsfaglige  

 afslutningskurser er at give skibsassistenter samt dæks- og maskinmandskab,  

 der efter afsluttet grundkursus har gennemgået den i sønæringsloven  

 foreskrevne tjeneste i søgående skibe, en afsluttende praktisk og teoretisk  

 faglig uddannelse.
§ 2.  Kurserne gennemføres som internatkurser.
Under  

 særlige omstændigheder kan elever, der ikke bor på skolen, optages.
Stk. 2.  Undervisningen på grundkursus er gratis.
For  

 opholdet betales et vederlag på 1200 kr.
Under grundkursus kan eleverne søge  

 støtte efter de for statens uddannelsesstøtte gældende regler.
Stk. 3.  Undervisningen på afslutningskursus er gratis.  

 For opholdet betales et vederlag på 1200 kr.
Under kursus ydes der eleverne  

 en godtgørelse efter tilsvarende regler, som er fastsat for erhvervsmæssig  

 uddannelse for specialarbejdere m.m. og omskoling.
 § 3.  Ansøgning om optagelse på statens søfartsskoler  

 eller skoleskibe indsendes til direktoratet for søfartsuddannelsen, der  

 antager og fordeler eleverne på uddannelsesstederne.
 Stk. 2.  Ansøgningsskemaer fås ved henvendelse til  

 direktoratet eller søfartsskolerne.
 Stk. 3.  På grundkursus kan optages enhver, som har  

 opfyldt den 9-årige undervisningspligt og er egnet.
 Stk. 4.  På afslutningskursus kan optages enhver, der  

 har udført den i sønæringsloven foreskrevne tjeneste i søgående skibe.  

 Direktøren for søfartsuddannelsen kan dog under særlige omstændigheder  

 dispensere fra dette krav.
 Stk. 5.  Eleverne er underkastet det til enhver tid  

 gældende regulativ for søfartsskolerne.
 § 4.  Direktøren for søfartsuddannelsen fastsætter  

 regler om vilkårene for, at kurser kan anses gennemført med tilfredsstillende  

 resultat.
 § 5.  Skolen udfærdiger et bevis til elever, der har  

 gennemført grundkursus med tilfredsstillende resultat.
Stk. 2.  Skolen udfærdiger et bevis til elever, der har  

 gennemført afslutningskursus med tilfredsstillende resultat.
Beviset påtegnes  

 om, hvorvidt kurset berettiger til udmønstring som befaren skibsassistent,  

 befaren matros eller befaren motormand.
Hvis elever, der får ret til at  

 udmønstre som befaren skibsassistent eller befaren motormand, ikke har  

 bestået duelighedsprøven i motorpasning, forsynes beviset med en påtegning  

 om, at kurset ikke berettiger til udmønstring som maskinpasser.
 § 6.  På grundkursus undervises i: Sømandskab,  

 sikkerhed til søs, brandbekæmpelse, motor- og værktøjslære samt  

 vedligeholdelse, navigation, søvejsregler og signalering, sundhedslære og  

 almene fag.
Stk. 2.  Undervisning i motor- og værktøjslære samt  

 vedligeholdelse og navigation, søvejsregler og signalering kan erstattes af  

 undervisning i kabystjeneste.
Endvidere kan undervisningen suppleres med  

 virksomheds- og skibsbesøg og idræt m.v.
Stk. 3.  Efter gennemført grundkursus skal eleverne  

 under den praktiske oplæring ombord have adgang til en fortsat teoretisk  

 uddannelse.
Sådan undervisning foranstaltes af direktøren for  

 søfartsuddannelsen gennem brevskolekursus.
 § 7.  På afslutningskursus undervises i: Sømandskab,  

 sikkerhed til søs, brandbekæmpelse, maskin- og motorlære, navigation og  

 søvejsregler, skibsteknik, værkstedspraktik og vedligeholdelse, sundhedslære,  

 samarbejdslære og tjenestekendskab og almene fag.
 Stk. 2.  Undervisningen kan suppleres med virksomheds-  

 og skibsbesøg og idræt m.v.
 § 8.  Bekendtgørelsen træder i kraft den 1. januar  

 1986.
 Stk. 2.  Samtidig ophæves industriministeriets  

 bekendtgørelser nr. 45 af 14. februar 1984 om erhvervsfaglig grunduddannelse  

 inden for søfartsområdet, nr. 500 af 22. september 1975 om erhvervsfagligt  

 afslutningskursus for dæksmandskab og nr. 265 af 20. maj 1976 om  

 erhvervsfagligt afslutningskursus for maskinmandskab, som ændret ved  

 bekendtgørelse nr. 369 af 2. august 1983.
