Bestemmelser for eksisterende fiskeskibe (»supplerende bestemmelser«) Ved eksisterende fiskeskib forstås i dette kapitel: Et dansk fiskeskib med  

 en bruttotonnage på 20 eller derover, der er køllagt før den 1. august 1990,  

 og som ikke er blevet ændret ved ombygning på eller efter denne dato.
 For eksisterende fiskeskibe gælder nedenstående bestemmelser.
 Systematikken i dette kapitel er den, at bestemmelserne er opregnet punkt  

 for punkt, og punkternes nummerering henviser til de nummereringer, som  

 benyttes i kapitlerne I - XXII.
Er en bestemmelse identisk med en bestemmelse for nye fiskeskibe, henvises  

 til dette punkt, idet der anføres: Gældende.
Er der fastsat nye eller ændrede  

 bestemmelser for eksisterende fiskeskibe, er denne tekst indsat ud for det  

 enkelte punkt.
Ikke nævnte kapitler eller punkter er således ikke gældende  

 for eksisterende fiskeskibe.
 Opmærksomheden henledes på, at bestemmelserne i dette kapitel kun er  

 supplerende for, hvad der i øvrigt i skibstilsynslovgivningen er fastsat af  

 regler for eksisterende fiskeskibe.
Almindelige bestemmelser Vedrørende stabilitet opdeles eksisterende fiskeskibe over 20 BRT i 2  

 kategorier:
 Kategori A: Skibe, hvis køl er lagt på eller efter 21. maj 1965,  

 men før 1. aug. 1990.
 Kategori B: Skibe, hvis køl er lagt før 21. maj 1965.
 Ad Kategori A: Skibet skal om bord have stabilitetsberegninger,  

 som er udført ved skibets bygning.
Hvis disse beregninger af en eller anden grund ikke eksisterer, skal  

 beregningerne udføres.
I disse »nye« beregninger skal mindst  

 letskibskonditionen opfylde min. kriterierne som for nye skibe.
 Ved ombygning eller tilbygning skal de eksisterende beregninger rettes op  

 enten på basis af en »ballastmomentberegning« eller anden  

 accepteret metode, eller på basis af en ny krængningsprøve, alt efter hvor  

 omfattende ændringerne er.
 Hvis ændringerne er så omfattende, at det kræver en ny krængningsprøve,  

 skal mindst letskibskonditionen opfylde min. kriterierne som for nye skibe.
 Hvis der ikke kræves ny krængningsprøve, vil det være tilstrækkeligt, at  

 de oprindelige beregningers stabilitetsforhold er opretholdt.
Ved ombygning, som ændrer skibets hoveddimensioner, skal der altid udføres  

 ny krængningsprøve, og skibet betragtes som nyt skib og skal opfylde kravene som for nye skibe.
 Ved hvert 2. periodiske hovedsyn (10 års interval) skal skibets  

 oprindelige stabilitetsforhold undersøges ved en krængningsprøve og  

 letvægtsopgørelse, og stabiliteten skal mindst opfylde det samme, som skibets  

 oprindelige beregninger jf. kapitel IV, pkt. 4.700.
 Ad Kategori B: Ved skibets bygning var der ikke krav om  

 stabilitetsberegninger.
Ved ombygning eller tilbygning af mindre omfang, vil skibets stabilitet  

 blive vurderet ved »ballastmomentberegning« eller anden acceptabel  

 metode, som ikke kræver egentlige stabilitetsberegninger, hvis dette skønnes  

 rimeligt nøjagtigt.
Ved større ombygninger, såsom oversheltring og lign., vil  

 det være nødvendigt at udføre egentlige stabilitetsberegninger og  

 krængningsprøve, og mindst letskibskonditionen skal opfylde min. kriterierne  

 som for nye skibe.
 For skibe, som således har fået lavet stabilitetsberegninger gælder som  

 for nye skibe og kategori A, at skibets stabilitet skal kontrolleres ved  

 hvert 2. kommende hovedsyn (hvert 10. år), og stabiliteten skal mindst  

 opfylde det samme som de eksisterende beregninger.
 Ved ombygning, som ændrer skibets hoveddimensioner, skal der altid udføres  

 stabilitetsberegninger og krængningsprøve, idet skibet betragtes som nyt skib  

 og skal opfylde kravene som for nye skibe.
 4.500: Om bord i ethvert skib skal der til brug for skibets fører findes  

 en stabilitetsbog (se dog pkt. 4.312).
Ankerudrustning Gældende i sin helhed for skibe bygget efter 1. august 1984.
 For skibe, som er køllagt før den 1. august 1984, stilles ingen  

 supplerende krav.
