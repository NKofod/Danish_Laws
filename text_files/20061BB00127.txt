Fremsat den 29. marts 2007 af  

 Margrethe Vestager (RV), Charlotte Fischer (RV) og Marianne Jelved (RV) Forslag til folketingsbeslutning om  

 et nationalt netværk for undervisning af børn med særlige  

  

 talenter eller forudsætninger Folketinget pålægger regeringen i folketingsåret 2007-08 at fremsætte de  

 nødvendige lovforslag og foretage andre fornødne administrative ændringer,  

 der  

 etablerer et nationalt netværk for undervisning af børn med  

 særlige talenter  

 eller forudsætninger.
Bemærkninger til forslaget Folkeskolen er for alle børn.
Det følger af folkeskoleloven og  

 er en central målsætning for den pædagogiske udvikling.
Heraf følger  

 ambitionen  

 om, at lærerne kan give eleverne en differentieret undervisning, der passer  

 til  

 elevernes faglige standpunkt, personlige udvikling m.v.
Det er en stor og  

 vanskelig opgave, som folkeskolens lærere skal mestre, f.eks. i en klasse med  

 28 elever.
Der er derfor brug for at styrke lærernes muligheder for fagligt  

 input til tilrettelæggelsen af den differentierede undervisning.
 Igennem de seneste år har programmet KVIS  Kvalitet i  

 specialundervisningen  med meget stor succes givet fagligt input til  

 læreren  

 til tilrettelæggelsen af differentieret undervisning rettet til de elever,  

 som  

 har særlige behov eller skal gives specialpædagogisk støtte.
KVIS ændrer sig i øjeblikket på grund af den nye kommunale  

 struktur, hvor kommunerne overtager ansvaret for den vidtgående  

 specialundervisning, men programmet synes at have været særdeles succesfuldt.  

 Programmet har bestået af en række KVIS-konsulenter og en central redaktør af  

 en hjemmeside.
KVIS har således været både et fysisk og et elektronisk  

 netværk,  

 som lærere har kunnet trække på.
 Det er tanken med beslutningsforslaget, at der opbygges et  

 lignende netværk med det formål at give fagligt input til lærere, der i deres  

 klasser har elever, der er kendetegnet som børn med særlige talenter  

 eller  

 forudsætninger (såkaldte gifted children). Det er på linje med målsætningen  

 om  

 en rummelig folkeskole og understøtter lærerne med hensyn til ambitionen om  

 differentieret  

 undervisning.
Børn med særlige talenter eller forudsætninger er  

 kendetegnet ved at være særdeles hurtige til at tilegne  

 sig undervisningen og bearbejde informationer, oftest er de fagligt  

 forud  

 for deres klassekammerater.
Imidlertid er det vigtigt, at disse børn får den  

 målrettede faglige udfordring, som er nødvendig for at fastholde dels deres  

 faglige niveau, dels deres engagement og interesse for skolearbejdet.  

 Foreningen Gifted Children  en forening udsprunget af Mensa   

 definerer børn  

 med særlige talenter eller forudsætninger som børn med intelligens i den  

 øverste 5-procents-fraktil for deres aldersklasse.
Selv om lærere er åbne og indstillede på at  

 undervisningsdifferentiere for de disse højtbegavede elever, savner de  

 politisk,  

 administrativ og konkret opbakning til at give udfordrende undervisning til  

 disse elever.
Et nationalt netværk for både lærere og elevere vil kunne give  

 den opbakning.
Et nationalt netværk for undervisning af børn med særlige talenter  

 eller forudsætninger kunne tænkes udformet grundlæggende som KVIS,  

 dels som et fysisk videnscenter, hvor lærere kan få konkret fagligt input til  

 den differentierede undervisning, dels med et elektronisk netværk, som  

 lærere kan trække på.
Det er ligeledes oplagt at trække på de gode  

 erfaringer,  

 som er indhentet i forbindelse med KVIS, ligesom der bør være et løbende  

 samspil med KVIS.
 Et nationalt netværk for undervisning af børn med særlige  

 talenter eller forudsætninger kan også stå for oprettelse af et elektronisk  

 mødested for eleverne, en slags »fagligt Arto« (Arto er et onlinesamlingssted  

 for unge på 12 år og derover), som kan give børnene mulighed for at udveksle  

 erfaringer med hinanden.
Økonomi Beslutningsforslaget betyder øgede udgifter i form af et antal  

 ekstra konsulenter, ekstra undervisningsmaterialer og en udvidet  

 webredaktørfunktion.
Udgifterne vurderes at ligge på omkring 5 mio. kr.  

 årligt.  

 Netværket foreslås indfaset gradvis i løbet af 2008.
Skriftlig fremsættelse Margrethe Vestager  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om et nationalt netværk for undervisning af børn med  

 særlige  

  

 talenter eller forudsætninger.
(Beslutningsforslag nr.
B 127).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
