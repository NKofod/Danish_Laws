Nr LSF 143 Forslag til Lov om ændring af lov om jordfordeling mellem landejendomme  

 (Fjernelse af brugerafgift) Fremsat af fiskeriministeren (Henrik Dam Kristensen) den 10. januar 1996 Vedtaget ved tredjebehandling den 18. april 1996 Lov nr. 297 af 24/04/1996 § 1 I lov om jordfordeling mellem landejendomme, jf. lovbekendtgørelse nr. 231  

 af 25. marts 1994, foretages følgende ændringer:
 1. I § 1, stk. 2, 1. pkt., ændres  

 »Jordbrugsdirektoratet« til: »Strukturdirektoratet for  

 Landbrug og Fiskeri (Strukturdirektoratet)».
 2. I § 1, stk. 2, 2. pkt., og overalt i loven herefter  

 ændres »Jordbrugsdirektoratet« til:  

 »Strukturdirektoratet« og »Jordbrugsdirektoratets« til:  

 »Strukturdirektoratets«.
 3. Overalt i loven ændres »landbrugsministeren« til:  

 »landbrugs- og fiskeriministeren« og  

 »Landbrugsministeren« til: »Landbrugs- og  

 fiskeriministeren«.
 4. Overalt i loven ændres »mænd« til:  

 »personer« og »ham« til: »denne«.
 5. I § 1, stk. 3, ændres »boligministeren« til:  

 »økonomiministeren«.
 6. I § 1, stk. 3, ændres »industriministeren«  

 til: »erhvervsministeren«.
 7. I § 3, stk. 1, ændres »hans« til:  

 »lodsejerens«.
 8. § 9, stk. 2 og 3, ophæves.
 Stk. 4 bliver herefter stk. 2.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for jordfordelingssager, der har  

 skæringsdag den 1. januar 1996 eller senere.
Oprindeligt fremsat forslag § 1 I lov om jordfordeling mellem landejendomme, jf. lovbekendtgørelse nr. 231  

 af 25. marts 1994, foretages følgende ændringer:
 1. I § 1, stk. 2, 1. pkt., ændres  

 »Jordbrugsdirektoratet« til: »Strukturdirektoratet for  

 Landbrug og Fiskeri (Strukturdirektoratet)».
 2. I § 1, stk. 2, 2. pkt., og overalt i loven herefter  

 ændres »Jordbrugsdirektoratet« til:  

 »Strukturdirektoratet« og »Jordbrugsdirektoratets« til:  

 »Strukturdirektoratets«.
 3. Overalt i loven ændres »landbrugsministeren«  

 til: »landbrugs- og fiskeriministeren« og  

 »Landbrugsministeren« til: »Landbrugs- og  

 fiskeriministeren«.
 4. Overalt i loven ændres »mænd« til:  

 »personer« og »ham« til: »denne«.
 5. I § 1, stk. 3, ændres »boligministeren« til:  

 »økonomiministeren«.
 6. I § 1, stk. 3, ændres »industriministeren«  

 til: »erhvervsministeren«.
 7. I § 3, stk. 1, ændres »hans« til:  

 »lodsejerens«.
 8. § 9, stk. 2 og 3, ophæves.
 Stk. 4 bliver herefter stk. 2.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for jordfordelingssager, der har  

 skæringsdag den 1. januar 1996 eller senere.
Bemærkninger til lovforslaget Almindelige bemærkninger 1. Indledning Lovforslaget har til formål at skabe et bedre grundlag for at anvende  

 jordfordeling til forbedring af dansk landbrugs arronderingsmæssige struktur.
 Ved gode arronderingsforhold ligger den enkelte ejendoms jordtilliggende  

 samlet omkring ejendommens bygninger.
Ved jordfordeling tilstræbes det at søge jorderne til de enkelte  

 landbrugsejendomme samlet i så få lodder som muligt og at sikre gode  

 beliggenhedsforhold mellem jord og bygninger.
Herved kan driftsomkostningerne  

 mindskes, og færdselen med landbrugsmaskiner på vejnettet kan reduceres.
 Det har derfor betydning for både den enkelte landbrugsbedrifts  

 produktionsøkonomi og for samfundsøkonomien, at der i forbindelse med  

 strukturudviklingen i dansk landbrug udfoldes bestræbelser til fremme af en  

 bedre jordarrondering.
 I de senere år har tilgangen af jordfordelingssager været væsentlig mindre  

 end forventet.
På baggrund af en indstilling fra Det rådgivende Udvalg vedrørende  

 Jordfordeling, som er nedsat af Strukturdirektoratet, foreslås brugerafgiften  

 i jordfordelingssager fjernet.
Udvalget anser brugerafgiften for at være en  

 væsentlig barriere for jordbrugernes interesse for at deltage i en  

 jordfordeling.
2. Stedfundne ændringer af jordfordelingsloven Jordfordelingsloven er fra 1955 og har sin baggrund i den særlige indsats  

 for at forbedre landbrugsstrukturen i Sønderjylland efter genforeningen i  

 1920 og i det stærke offentlige engagement i landvindingsarbejder og  

 etablering af husmandsbrug helt frem til slutningen af 1950'erne.
 Anvendelsen af jordfordelingsloven har nu baggrund dels i  

 strukturudviklingen, hvor mange nedlæggelser og sammenlægninger af  

 landbrugsejendomme medfører opblødning af de generelt gode  

 arronderingsforhold i dansk landbrug, dels i forbindelse med offentlig  

 erhvervelse af arealer til naturformål og større anlægsarbejder m.v.
 Om Folketingets behandling af lov nr. 129 af 28. april 1955 henvises til  

 Folketingstidende 1954-55, sp. 1770, 1909, 3104, A. 673, B. 221 og C. 289.
 Om ændringer af loven henvises til Folketingstidende 1982-83, sp. 1039,  

 1461, 3286, 3576, A. 895, B. 775 og C. 145, 1989-90, sp. 64, 400, 5465 og  

 5891 samt 1989-90, sp. 8999 ff og 10795.
Jordfordelingsloven er senest ændret ved lov nr. 1107 af 22. december  

 1993, jf.
Folketingstidende 1993-94, sp. 451, 972 ff, 3690 og 4367. Ved denne  

 ændring blev der åbnet mulighed for gennemførelse og berigtigelse af  

 jordomlægninger med 5-10 ejendomme ved en kendelse.
Der blev indført et  

 maksimumsbeløb for 5 pct. afgiften på 1.500 kr. pr. ha svarende til en  

 jordværdi på 30.000 kr. pr. ha.
3. Baggrund for lovforslaget I 1990 blev der indført en brugerafgift på 5 pct. af jordværdien af de  

 omlagte arealer i en jordfordelingssag.
Samtidig blev bevillingerne til  

 jordfordeling reduceret.
 Indskrænkningen af jordfordelingsaktiviteten var et led i den daværende  

 regerings handlingsplan for afbureaukratisering og indgik i den  

 landbrugsaftale, der den 22. marts 1990 blev indgået mellem den daværende  

 regering og Socialdemokratiet.
Aftalen af 6. april 1993 mellem regeringen og landbrugsorganisationerne  

 omhandlede bl.a. indførelse af en ophørsordning for jordbrugere og en  

 styrkelse af jordfordelingsindsatsen, som i første omgang var møntet på  

 anvendelse i forbindelse med ophørsordningen.
I den forbindelse indførtes der  

 ved lovændringen i 1993 mulighed for at gennemføre mindre jordfordelingssager  

 med 5-10 deltagere efter en forenklet procedure.
 Den faktiske jordfordelingsaktivitet har imidlertid ikke levet op til det  

 forventede niveau, hvilket fremgår af tabel 1.
Tabel 1. Oversigt over forholdet mellem budgetteret og faktisk  

 jordfordelingsaktivitet i årene 1991-1995. (FL § 24.21.01.13., mio. kr.) *) Skøn baseret på perioden 1.1.-1.11. 1995 Strukturdirektoratet for Landbrug og Fiskeri har i foråret 1995 nedsat et  

 udvalg til at rådgive om faglige og administrative forhold af væsentlig  

 betydning for anvendelsen af jordfordeling som middel til forbedring af  

 arronderingsforholdene i landbruget samt i forbindelse med naturgenopretning,  

 skovtilplantning og større anlægsprojekter m.v.
Det rådgivende Udvalg vedrørende Jordfordeling består af 1 repræsentant  

 for henholdsvis Strukturdirektoratet, Kort- og Matrikelstyrelsen, Skov- og  

 Naturstyrelsen, Vejdirektoratet, Amtsrådsforeningen i Danmark, De danske  

 Landboforeninger, Dansk Familielandbrug, Dansk Erhvervsjordbrug samt Den  

 danske Landinspektørforening.
Strukturdirektoratets repræsentant er formand  

 for udvalget.
 Udvalget har indstillet, at brugerafgiften på 5 pct. fjernes hurtigst  

 muligt, idet det er udvalgets opfattelse, at afgiften er en væsentlig årsag  

 til, at der bliver rejst færre sager end forventet.
 Udvalget anfører endvidere, at det er vanskeligere at opnå et godt  

 resultat af den enkelte jordfordelingssag, når færre landmænd er tilskyndede  

 til at deltage.
 Endelig betyder brugerafgiften, at der ikke har været interesse for at  

 gennemføre jordfordeling efter den forenklede procedure, jf.  

 jordfordelingslovens § 2 a.
 Det foreslås at fjerne brugerafgiften for i første omgang at skabe  

 grundlag for, at den i 1993 forudsatte styrkelse af jordfordelingsindsatsen  

 kan opfyldes inden for de afsatte midler til dette formål.
4. Hovedtræk i lovforslaget I overensstemmelse med anbefalingerne fra Det rådgivende Udvalg vedrørende  

 Jordfordeling foreslås jordfordelingslovens bestemmelser om opkrævning af en  

 brugerafgift på 5 pct. af jordværdien ophævet.
 Ophævelsen af 5 pct. afgiften foreslås at få virkning for  

 jordfordelingssager, hvor skæringsdagen er den 1. januar 1996 eller senere.
 Herudover foreslås enkelte ændringer af redaktionel karakter som følge af,  

 at Landbrugsministeriet og Fiskeriministeriet ved kgl. resolution af 27.  

 september 1994 er sammenlagt til et ministerium, og Jordbrugsdirektoratet pr.  

 1. januar 1995 er ændret til Strukturdirektoratet for Landbrug og Fiskeri.
5. Høring Lovforslaget har været til høring i Landbrugsrådet, De danske  

 Landboforeninger, Dansk Familielandbrug, Dansk Erhvervsjordbrug, Danmarks  

 Landboungdom, Den danske Landinspektørforening, Amtsrådsforeningen i Danmark,  

 Kommunernes Landsforening, Finansrådet og Realkreditrådet.
6. Lovforslagets finansielle og administrative konsekvenser Lovforslaget indebærer bortfald af de budgetterede indtægter fra 5 pct.  

 afgiften på deltagelse i jordfordelinger, jf. tabel 2, der er baseret på FFL  

 1996.
Tabel 2. Budgetterede indtægter fra 5 pct. afgiften (mio. kr.) Som anført under punkt 3 har det realiserede aktivitetsniveau været mindre  

 end forudsat.
Med de hidtil forudsatte personalemæssige ressourcer og  

 nettoudgifter vil der således kunne ske en aktivitetsstigning uden forøgelse  

 af statens budgetterede nettoudgifter og med en bedre udnyttelse af de til  

 rådighed værende ressourcer.
 Udviklingen i efterspørgslen efter igangsætning af jordfordelingssager vil  

 imidlertid løbende blive fulgt med henblik på eventuelle reguleringer af  

 bevillingen.
Tabel 5. Aktivitetsoversigt i antal påbegyndte jordfordelingssager pr.  

 år Faktisk aktivitet 1992-1995/Skønnet aktivitet 1996-1999 * Indledende møder for almindelige sager og anmodninger om sagsrejsning  

 for jordfordelinger med 5-10 deltagere.
 Aktivitetsenheder er en sammenvejning af omkostningsbelastninger fra de  

 forskellige jordfordelingstyper, jf. ovenfor.
7. Erhvervsmæssige konsekvenser Jordfordelingslovens formål er at tilstræbe, at de landbrugsejendomme, der  

 deltager i en jordfordeling, får en forbedret arrondering og struktur.
Derved  

 reduceres kørselsafstanden mellem jorder og bygninger på den enkelte ejendom,  

 og der opnås bedre erhvervsmæssig udnyttelse.
8. Miljømæssige konsekvenser Ved jordfordeling foregår der en samlet planlægning af arealomlægninger  

 mellem flere ejendomme.
Kortere kørselsafstande betyder energibesparelser og  

 mindre færdsel med landbrugsmaskiner på det offentlige vejnet.
9. Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 og 2:
 Ændringerne er redaktionelle og sker som følge af, at  

 Jordbrugsdirektoratet har ændret navn til Strukturdirektoratet for Landbrug  

 og Fiskeri pr. 1. januar 1995.
 Til nr. 3:
 Ændringerne er redaktionelle og sker som følge af sammenlægning af  

 Landbrugsministeriet og Fiskeriministeriet ved kongelig resolution af 27.  

 september 1994.
 Til nr. 4 og 7:
 Ændringerne tilsigter at gøre lovteksten kønsneutral, jf.  

 Statsministeriets cirkulæreskrivelse af 5. december 1980.
 Til nr. 5:
 Ændringen er redaktionel og sker som følge af ressortomlægninger mellem  

 Boligministeriet og Økonomiministeriet.
 Til nr. 6:
 Ændringen er redaktionel og sker som følge af, at Industriministeriet i  

 forbindelse med ressortomlægninger har ændret navn til Erhvervsministeriet.
 Til nr. 8:
 Brugerafgiften på 5 pct. af de omlagte arealers jordværdi foreslås  

 fjernet.
 Brugerafgiften blev indført i forbindelse med revisionen af  

 jordfordelingsloven i 1990, som bl.a. havde til formål at begrænse  

 efterspørgslen på jordfordelinger og bringe aktivitetsniveauet til at svare  

 til niveauet i 1970'erne.
 I de senere år har tilgangen af jordfordelingssager været væsentlig mindre  

 end forventet.
Det forventes, at ophævelse af brugerafgiften vil bidrage til at øge  

 efterspørgslen på jordfordelingssager igen.
Aktivitetsniveauet vil fortsat  

 skulle finde sted inden for de i finansloven fastsatte rammer.
Til § 2 Det foreslås, at ophævelsen af afgiften får virkning for sager, hvor  

 skæringsdagen for overtagelse og afhændelse af arealer er den 1. januar 1996  

 eller senere.
Herved undgås, at igangværende sager i planlægningsfasen  

 trækkes tilbage for senere at blive rejst igen, når afgiften på  

 jordfordelingssager måtte være ophævet.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget. (Redaktionelle ændringer er ikke medtaget) 8. § 9, stk. 2 og 3, ophæves.
 Stk. 4 bliver herefter stk. 2.
 § 9. Udgifter ved behandling og berigtigelse af en  

 jordfordelingssag, der er rejst efter anmodning fra private lodsejere, og  

 hvor det primære formål er at gennemføre arronderingsforbedringer af hensyn  

 til ejendommenes jordbrugsmæssige drift, betales af Statskassen, medmindre  

 andet fastsættes.
Stk. 2. Ved jordfordeling efter stk. 1 betales en afgift på 5 pct.  

 af jordværdien af de arealer, der omlægges ved jordfordelingen, dog højst  

 1.500 kr. pr. ha.
Afgiften indbetales til Jordbrugsdirektoratet.
 Stk. 3. Landbrugsministeren fastsætter nærmere regler om fordeling  

 blandt lodsejerne af betalingen af den i stk. 2 nævnte afgift samt for  

 opkrævning af afgiften.
 Stk. 4. Landbrugsministeren kan bestemme, at Statskassens  

 afholdelse af udgifter i henhold til stk. 1 ved gennemførelse af sager efter  

 § 2 a vil kunne erstattes af et tilskud til udgifter, der afholdes af  

 lodsejerne.
