Bekendtgørelse om ændring af bekendtgørelse om folkeskolens prøver § 1 I bekendtgørelse nr. 1128 af 14. november 2019 om folkeskolens prøver foretages følgende ændringer:
 1. Indledningen affattes således:
»I medfør af § 14, stk. 6-8, § 19 f, stk. 3, og § 51 d i lov om folkeskolen, jf. lovbekendtgørelse nr. 1396 af 28. september 2020, som ændret ved lov nr. 1731 af 1. december 2020, § 1 i lov nr. 247 af 6. april 2001 om afholdelse af danske prøver og eksaminer i udlandet, § 8 a, stk. 7, og § 40 b i lov om friskoler og private grundskoler m.v., jf. lovbekendtgørelse nr. 816 af 14. august 2019, § 5 a, stk. 5, og § 49 a i lov om efterskoler og frie fagskoler, jf. lovbekendtgørelse nr. 815 af 14. august 2019, og § 3 a, stk. 2, og § 29 a i lov om ungdomsskoler, jf. lovbekendtgørelse nr. 608 af 28. maj 2019, fastsættes efter bemyndigelse:« 2. Efter § 7 indsættes:
»§ 7 a.
Skolens leder træffer afgørelse om udtræk af et andet prøvefag end idræt efter folkeskolelovens § 14 stk. 2, når følgende kriterier er opfyldt:
 1) Eleven har en varig funktionsnedsættelse eller alvorlig sygdom, som efter sin karakter vil kunne påvirke elevens muligheder for at deltage i idrætsundervisningen.
 2) Funktionsnedsættelsen eller sygdommen har en sværhedsgrad, der gør eleven ude af stand til at deltage i idrætsundervisningen.
 3) Funktionsnedsættelsen eller sygdommen har ført til, at eleven ikke har kunnet deltage i idrætsundervisningen.
 4) Skolen har forgæves foretaget relevante bestræbelser på den nødvendige pædagogiske og didaktiske tilpasning af undervisningen, tilbudt særlig støtte, praktisk medhjælp og specialpædagogisk bistand, samt tilbudt sygeundervisning og supplerende undervisning til eleven efter reglerne herom.
 Stk. 2. Skolens leder træffer afgørelsen efter samråd med eleven og elevens forældre og på baggrund af lægeerklæring fra specialist, som er ansvarlig for elevens behandling.
Stk. 3. En afgørelse efter stk. 1, skal være truffet inden den 1. december forud for prøveterminen maj-juni og inden den 1. oktober forud for prøveterminen december-januar.
Såfremt dette ikke er muligt skal afgørelsen træffes snarest muligt herefter.« 3. I § 13, stk. 1, ændres »folkeskolens 9.-klasseprøver« til: »folkeskolens prøve på 8. klassetrin  og 9.-klasseprøver«.
 4. § 13, stk. 2, affattes således:
»Stk. 2. Kommunalbestyrelsen beslutter, ved hvilken skole prøverne aflægges, herunder hvilken 9. klasse i kommunen den pågældende skal følge med hensyn til udtræk af prøver.
For praktiske/musiske prøver på 8. klassetrin gælder kommunalbestyrelsens beslutning dog under forudsætning af, at der på en af kommunens skoler tilbydes undervisning i faget.
I de tilfælde, hvor der ikke undervises i faget i kommunen, henvises eleven til prøveaflæggelse i nabokommunen.« 5. I bilag 1, punkt 19.8. og 25.8., indsættes som 6. og 7. pkt.:
»Ved prøven må der anvendes alle de fagspecifikke hjælpemidler, som har været anvendt i den daglige undervisning.
Fagspecifikke hjælpemidler, som ikke kan medbringes eller opbevares lokalt, kan efter skolelederens nærmere anvisninger tilgås via internettet.« § 2 Stk. 1. Bekendtgørelsen træder i kraft den 3. december 2020 og finder anvendelse for prøver, der afholdes den 3. december 2020 eller senere.
Stk. 2. En afgørelse efter prøvebekendtgørelsens § 7 a, stk. 1, som affattet ved bekendtgørelsens § 1, nr. 2, som vedrører en prøve i prøveterminen december 2020-januar 2021, skal være truffet inden prøvens begyndelse.
En afgørelse efter § 7 a, stk. 1, som affattet ved bekendtgørelsens § 1, nr. 2, som vedrører en prøve i prøveterminen maj-juni 2021, skal være truffet inden den 1. marts 2021 eller snarest muligt herefter.
