(Til samtlige kommuner m.fl.) Ophævelse af ordningen om igangsætningsydelse Folketinget har ved 3. behandling den 16. december 1997 vedtaget:
 L 23 A: Forslag til lov om ændring af lov om en aktiv  

 arbejdsmarkedspolitik, lov om arbejdsløshedsforsikring m.v., lov om orlov,  

 lov om kommunal aktivering og lov om aktiv socialpolitik (Etableringsydelse,  

 orlov til ledige, igangsætningsydelse m.v.).
Lovforslaget er medtaget som bilag til denne skrivelse.
Teksten svarer til  

 den vedtagne lov. (* 1) Lovændringen betyder, at reglerne i kapitel 7 i lov om kommunal aktivering  

 om udbetaling af igangsætningsydelse til kontanthjælpsmodtagere, der ønsker  

 at etablere og drive selvstændig virksomhed, ophæves med virkning fra 1.  

 januar 1998.
 Samtidig hermed ophæves reglerne om igangsætningsydelse i kapitel 5 i lov  

 om aktiv socialpolitik.
Overgangsordning Der er i loven - i forbindelse med ophævelsen af reglerne om  

 igangsætningsydelsen - fastsat en overgangsordning, hvorefter personer, der  

 har fået tildelt igangsætningsydelse inden den 1. januar 1998, kan modtage  

 ydelsen efter de hidtil gældende regler.
 Overgangsordningen indebærer således, at personer, der har ansøgt om og  

 fået tildelt igangsætningsydelse inden den 1. januar 1998, fortsat kan få  

 udbetalt ydelsen efter de hidtidige regler, dvs. reglerne i kapitel 7 i lov  

 om kommunal aktivering.
 Kommunerne skal i den forbindelse være særligt opmærksom på, at personer,  

 der deltager i kurser eller projekter med henblik på afklaring af grundlaget  

 for at modtage igangsætningsydelse, skal have tildelt ydelsen inden den 1.  

 januar 1998 for at blive omfattet af overgangsordningen.
