Bekendtgørelse om bortskaffelse og  

 forarbejdning af animalsk affald og om fremstilling af dyrefoder med animalsk  

 indhold1) I medfør af § 9, §§ 29-31, § 35, stk. 1-3, § 37, stk. 1, § 42, §  

 43, stk. 2 og 3, i lov nr. 351 af 2. juni 1999 om sygdomme og infektioner hos  

 dyr fastsættes:
Område og definitioner § 1. Denne bekendtgørelse fastsætter  

 sundhedsmæssige bestemmelser for bortskaffelse og forarbejdning af  

 animalsk affald og for fremstilling af dyrefoder med indhold af animalske  

 bestanddele.
 Stk. 2. Bekendtgørelsen finder ikke anvendelse  

 på:
 1)	Staldgødning samt mave- og tarmindhold.
 2)	Dyrefoder med udelukkende vegetabilsk indhold.
 3)	Virksomheder, der udelukkende modtager og forarbejder  

 lavrisikostoffer beregnet på fremstilling af fiskemel og  

 fiskeolie.
 § 2. I denne bekendtgørelse forstås  

 ved:
 1)	Animalsk affald: Dyrekroppe eller dele af dyr, eller produkter af  

 animalsk oprindelse, som ikke er beregnet til menneskeføde.
 2)	Højrisikostoffer: Animalsk affald, som kan være  

 forbundet med alvorlig risiko for dyrs eller menneskers sundhed.
 3)	Lavrisikostoffer: Animalsk affald, som ikke er forbundet med  

 alvorlig risiko for dyrs eller menneskers sundhed.
 4)	Destruktionsvirksomhed: Forarbejdningsvirksomhed for  

 højrisikostoffer, hvor animalsk affald forarbejdes med henblik  

 på destruktion af smitstoffer.
 5)	Dyrefoderfabrik: Forarbejdningsvirksomhed for lavrisikostoffer med  

 henblik på fremstilling af bestanddele af foder til dyr.
 6)	Petfood: Foder til hunde, katte og andre selskabsdyr, helt eller  

 delvist fremstillet af lavrisikostoffer.
 7)	Tekniske eller farmaceutiske produkter: Produkter bestemt til andre  

 formål end konsum og foderbrug.
 8)	Specificeret risikomateriale:
a)	kranium, herunder hjerne og øjne, tonsiller og rygmarv fra  

 kvæg, som er over 12 måneder, b)	tarmen fra duodenum til rectum af kvæg, uanset alder, c)	kranium, herunder hjerne og øjne, tonsiller og rygmarv fra  

 får og geder, som er over 12 måneder eller har en frembrudt  

 blivende fortand, d)	milt fra får og geder, uanset alder, e)	kvæg på 30 måneder eller derover, der ikke er  

 undersøgt for BSE, og f)	selvdødt kvæg, får og geder uanset alder.
Godkendelse og registrering § 3. Forarbejdning af højrisikostoffer, jf.  

 § 6, stk. 1, kan kun finde sted på destruktionsvirksomheder, der er  

 godkendt af Fødevaredirektoratet.
 Stk. 2. Forarbejdning af lavrisikostoffer kan kun finde  

 sted på godkendte destruktionsvirksomheder eller dyrefoderfabrikker,  

 jf. § 4, samt på registrerede virksomheder, jf. § 5.
 Stk. 3. Forarbejdning af animalsk affald omfattet af § 8,  

 stk. 2, kan kun finde sted på registrerede virksomheder.  

 Fødevaredirektoratet meddeler betingelserne for registreringen.
 Stk. 4. Ansøgning om godkendelse eller  

 registrering indsendes til Fødevaredirektoratet bilagt beskrivelse af  

 virksomhedens beliggenhed, indretning, udstyr og drift.
 § 4. For at kunne godkendes som  

 destruktionsvirksomhed eller dyrefoderfabrik skal følgende betingelser  

 være opfyldt:
1)	Forarbejdningsvirksomhedens anlæg skal ligge i passende  

 afstand fra hovedfærdselsårer.
Anlæg til forarbejdning af  

 højrisikostoffer må ikke være anbragt samme sted som  

 slagterier, medmindre de befinder sig i særskilt bygning.
Uvedkommende  

 personer og dyr må ikke have adgang til virksomheden.
2)	Virksomheden skal have en »ren« og en »uren« afdeling med tilstrækkelig adskillelse mellem de to  

 afdelinger.
I den urene afdeling skal der være et overdækket sted  

 til modtagelse af det animalske affald, og den skal være indrettet  

 således, at væsker let kan bortledes, og den er let at  

 rengøre og desinficere.
Den skal være udstyret med  

 særskilte toiletter, omklædningsrum og håndvaske til  

 personalet.
I den urene afdeling skal der om nødvendigt være  

 faciliteter til afhudning eller skrabning af dyr og et lagerrum til  

 huder.
 3)	Der skal kunne fremstilles varmt vand og damp i tilstrækkelige  

 mængder til at kunne forarbejde det animalske affald.
 4)	Den urene afdeling skal være udstyret med  

 formalingsanlæg til det animalske affald og et anlæg til  

 overførelse af det knuste affald til forarbejdningsenheden.
5)	Der skal være et lukket forarbejdningsanlæg.
Dette  

 anlæg skal være udstyret med a)	måleudstyr til at kontrollere temperatur og om  

 nødvendigt tryk på kritiske steder, b)	registreringsanordninger til vedvarende registrering af  

 målingerne og c)	et passende sikkerhedssystem til at forhindre utilstrækkelig  

 opvarmning.
 6)	For at forhindre, at færdigvaren rekontamineres af  

 råvarematerialet, skal den del af virksomheden, hvor råstoffer  

 aflæsses og forarbejdes, være klart adskilt fra den del, der er  

 forbeholdt yderligere forarbejdning af de varmebehandlede stoffer og  

 oplagring af det færdigforarbejdede produkt.
7)	Forarbejdningsvirksomheden skal have hensigtsmæssigt udstyr  

 til rengøring og desinficering af transportmidler, containere og  

 beholdere, hvori råvarerne leveres.
Der skal være  

 hensigtsmæssigt udstyr til desinficering af hjulene på  

 køretøjer, der transporterer højrisikostoffer, idet de  

 forlader forarbejdningsvirksomhedens urene afdeling.
 8)	Forarbejdningsvirksomheden skal være forsynet med et system  

 til bortledning af spildevand, som opfylder hygiejnekravene.
 9)	Forarbejdningsvirksomheden skal have eget laboratorium eller kunne  

 benytte et laboratorium, der er udstyret til at foretage den fornødne  

 analyse og især til at kontrollere, at de mikrobiologiske betingelser  

 er opfyldt.
§ 5. Virksomheder, der anvender lavrisikostoffer  

 til fremstilling af foder til selskabsdyr eller farmaceutiske eller tekniske  

 produkter, skal for at kunne registreres 1)	disponere over det fornødne udstyr og have  

 tilstrækkelig kapacitet til at sikre oplagring og bearbejdning af  

 animalsk affald, 2)	disponere over nødvendigt udstyr til at destruere spild og  

 rester fra produktionen eller kunne levere disse til en  

 forarbejdningsvirksomhed, der er godkendt af Fødevaredirektoratet,  

 eller til et forbrændingsanlæg samt 3)	disponere over det nødvendige udstyr til at destruere,  

 herunder forbrænde eller nedgrave, sundhedsskadelige affaldsstoffer,  

 som er fremkommet under produktionen, og som af hensyn til menneskers og dyrs  

 sundhed er uegnede til anvendelse i foder.
 Stk. 2. Fødevaredirektoratet kan træffe  

 bestemmelse om, at transporten, oplagringen og forarbejdningen på de i  

 stk. 1 nævnte virksomheder foregår på et særligt sted  

 og under overholdelse af særlige betingelser.
 Stk. 3. Pelsdyrfarme, der anvender lavrisikostoffer som  

 foder til egne pelsdyr, og fodercentraler for pelsdyr, som modtager  

 lavrisikostoffer til fremstilling af opfodringsfærdige, våde  

 foderblandinger, og som leverer foderet fra centralen til pelsdyrfarme  

 på fremstillingsdagen, kan ligeledes registreres på de i stk. 1  

 anførte betingelser.
Forarbejdning af højrisikostoffer § 6. Følgende højrisikostoffer skal  

 afleveres direkte til forarbejdning på en godkendt  

 destruktionsvirksomhed:
 1)	Selvdøde, dødfødte og aflivede dyr, herunder  

 dyr, der kræves nedslået af veterinære grunde, samt dyr,  

 som er døde under transport.
 2)	Kroppe af aflivede pelsdyr.
 3)	Fralyste rugeæg og frasorterede døde kyllinger, spild  

 og rester fra rugerier.
 4)	Alle de dele af et dyr, som er slagtet forskriftsmæssigt, og  

 som ikke fremlægges til undersøgelse efter slagtningen.
 5)	Kassater fra den offentlige kødkontrol samt spild og rester  

 fra virksomheder, der forarbejder eller opbevarer animalske  

 fødevarer.
 6)	Fordærvet kød, fjerkrækød, vildt og andre  

 animalske fødevarer, som udgør en risiko for menneskers og dyrs  

 sundhed.
 7)	Dyr, fersk kød, fjerkrækød, vildt samt  

 kød- og mælkeprodukter, der har oprindelse i tredjelande, men  

 som ikke opfylder de veterinære betingelser for indførsel til  

 Fællesskabet, og som ikke har kunnet returneres.
 8)	Mælk, kød eller produkter af animalsk oprindelse, som  

 på grund af indhold af rester af lægemidler, hormoner,  

 giftstoffer eller andre stoffer er uegnede til menneskeføde eller  

 skadelige for dyrs eller menneskers sundhed.
 9)	Akvakulturdyr og fisk med kliniske tegn på sygdom, der kan  

 overføres til mennesker eller dyr.
 10)	Køkkenaffald fra storkøkkener og  

 indsamlingsordninger, bortset fra vegetabilsk affald.
Stk. 2. Undtaget fra stk. 1 er materiale, der 1)	afleveres til en forbrændingsanstalt, 2)	indsendes til undersøgelse på et diagnostisk  

 laboratorium, eller 3)	anvendes til andre særlige formål i overensstemmelse med  

 derom fastsatte bestemmelser.
Stk. 3. Undtaget er endvidere enkelte selvdøde  

 eller aflivede mindre selskabsdyr, f.eks. hunde, katte, fugle samt affald,  

 dog med undtagelse af specificeret risikomateriale, fra hjemmeslagtning,  

 når dyrene og affaldet nedgraves i tilstrækkelig stor dybde til,  

 at kødædende dyr ikke kan grave kadaverne eller affaldet op.
For  

 så vidt angår affald fra hjemmeslagtede dyr, skal nedgravningen  

 forestås af den person, der har fået slagtet dyrene til eget  

 forbrug, samt finde sted på den pågældendes ejendom.
 Stk. 4. Fødevaredirektoratet kan i særlige  

 tilfælde fravige bestemmelserne i stk. 1, herunder tillade eller  

 påbyde nedgravning af selvdøde eller aflivede dyr.
 § 7. Indsamling og modtagelse af de i § 6, stk. 1,  

 omfattede højrisikostoffer må kun foretages af godkendte  

 destruktionsvirksomheder, jf. § 3, stk. 1.
 Stk. 2. Destruktionsvirksomheder skal inden for rammerne  

 af godkendelsen modtage og forarbejde højrisikostoffer.
Forarbejdning af lavrisikostoffer § 8. Lavrisikostoffer skal forarbejdes på en  

 dyrefoderfabrik, i en petfood-virksomhed, på en medicinalfabrik eller i  

 en virksomhed, der fremstiller tekniske produkter, eller bortskaffes ved  

 brænding eller nedgravning.
 Stk. 2. Horn og klove, uforarbejdede hår,  

 børster, uld, fjer og dun samt huder og skind af hov- eller klovdyr  

 skal forarbejdes på en virksomhed, der er registreret i henhold til §  

 3, stk. 3.
 Stk. 3. Undtaget fra stk. 1 og 2 er forarbejdede  

 hår, børster, uld, fjer og dun samt huder og skind af andre dyr  

 end hov- eller klovdyr.
Stk. 4. Huder af kvæg på 30 måneder  

 eller derover skal af virksomheden holdes tilbage, indtil resultatet af  

 BSE-test foreligger.
Ferske huder af kvæg på under 30  

 måneder og af andre dyrearter kan af virksomheden leveres direkte  

 tilbage til leverandøren.
Stk. 5. Lavrisikostoffer kan modtages på en  

 destruktionsvirksomhed.
Lavrisikostoffer, der forarbejdes sammen med  

 højrisikostoffer, betragtes som højrisikostoffer.
Behandling af animalsk affald § 9. Animalsk affald til destruktionsvirksomheder  

 og dyrefoderfabrikker skal indsamles og transporteres på forsvarlig  

 måde i hensigtsmæssigt udformede, overdækkede containere  

 eller overdækkede køretøjer.
Stk. 2. Ved transport af animalsk affald fra slagterier,  

 mejerier, opskæringsvirksomheder og filetteringsfabrikker til  

 destruktionsvirksomheder skal materialet være tydeligt mærket:  

»Uegnet til  

 menneskeføde«.
Specificeret  

 risikomateriale skal være tydeligt mærket: »Må ikke anvendes til  

 menneskeføde eller dyrefoder«.
 Stk. 3. Destruktionsvirksomheder skal føre bog  

 over mængde og oprindelse af modtaget og indsamlet materiale.
 Stk. 4. Destruktionsvirksomheder skal anmelde til  

 Fødevaredirektoratet, såfremt der synes at ske afhentning af  

 usædvanligt stort antal døde dyr i visse bedrifter.
 Stk. 5. Destruktionsvirksomhederne skal årligt  

 udfærdige opgørelser over modtagne mængder af  

 råvarer opgjort efter antal dyr af forskellige kategorier og andet  

 animalsk affald.
 § 10. En destruktionsvirksomhed eller  

 dyrefoderfabrik skal opfylde følgende i forbindelse med behandling af  

 animalsk affald:
 1)	Det animalske affald skal forarbejdes hurtigst muligt efter  

 ankomsten og skal opbevares hensigtsmæssigt, indtil det  

 forarbejdes.
 2)	Containere, beholdere og køretøjer, der anvendes til  

 transport af animalsk affald, skal rengøres, vaskes og desinficeres  

 efter hver benyttelse.
3)	Personer, der arbejder i den urene afdeling, har ikke adgang til den  

 rene afdeling, medmindre de skifter arbejdstøj og fodtøj eller  

 desinficerer fodtøj.
Udstyr og redskaber må ikke bringes fra den  

 urene afdeling til den rene afdeling, medmindre det har gennemgået  

 fuldstændig rensning og desinfektion.
 4)	Spildevand fra den urene afdeling skal behandles på en  

 sådan måde, at der ikke er smitstoffer tilbage.
 5)	Der skal systematisk træffes forholdsregler mod fugle, mus,  

 rotter, insekter og andre skadedyr.
6)	For forarbejdning af højrisikostoffer gælder,  

 at a)	råvaren skal opvarmes til en kernetemperatur på mindst  

 133° C i 20 minutter ved et tryk på 3 bar, og partikelstørrelsen  

 af råvaren inden forarbejdning skal nedbringes til under 50 mm ved  

 hjælp af en knuser eller en hakkemaskine, b)	der skal anbringes måleudstyr på de kritiske punkter i  

 opvarmningsprocessen til kontrol af varmebehandlingen, c)	andre varmebehandlingssystemer kan anvendes, forudsat at de er  

 godkendt af Fødevaredirektoratet, og at de giver tilsvarende  

 sikkerhed, for så vidt angår den mikrobiologiske standard som  

 fastsat i bilag 1.
 7)	Anlæg og udstyr skal holdes i god stand, og måleudstyr  

 skal justeres med regelmæssige mellemrum.
 8)	De færdige produkter skal håndteres og oplagres i  

 forarbejdningsvirksomheden på en sådan måde, at  

 rekontamination ikke kan forekomme.
 9)	Huder skal saltes med natriumchlorid.
Kontrol og betaling § 11. Den ansvarlige for en destruktionsvirksomhed  

 eller en dyrefoderfabrik skal træffe alle nødvendige  

 foranstaltninger for at opfylde kravene i denne bekendtgørelse og  

 især 1)	konstatere og føre kontrol med kritiske punkter i  

 forarbejdningsprocessen, 2)	udtage repræsentative prøver af hvert forarbejdet parti  

 med henblik på kontrol af produkternes mikrobiologiske standard og  

 fravær af skadelige restkoncentrationer af fysisk/kemisk natur, 3)	registrere resultaterne af de forskellige kontrolforanstaltninger og  

 prøver samt opbevare disse i mindst to år og efter anmodning  

 forelægge dem for Fødevaredirektoratet og 4)	etablere en ordning, som muliggør en tilbageføring af  

 færdigvaren til fremstillingstiden.
§ 12. Hvis resultaterne af de i § 11 omtalte  

 undersøgelser viser, at betingelserne i bilag 1 ikke er opfyldt, skal  

 virksomheden 1)	straks meddele dette til Fødevaredirektoratet, 2)	undersøge årsagen til fejlene, 3)	drage omsorg for, at forurenede varepartier ikke udleveres,  

 før de har gennemgået fornyet bearbejdning under  

 Fødevaredirektoratets tilsyn, hvorefter der skal udtages nye  

 prøver med henblik på at sikre overholdelse af de  

 mikrobiologiske standarder, som fremgår af bilag 1, og 4)	sørge for rensning og desinfektion af  

 anlægget.
 Stk. 2. Hvis fornyet bearbejdning ikke er mulig, må  

 varepartiet ikke anvendes som foder til dyr.
 § 13. Fødevaredirektoratet fører  

 tilsyn med de virksomheder, som anvender eller forarbejder højrisiko-  

 eller lavrisikostoffer, samt virksomheder, der forarbejder animalsk affald  

 omfattet af § 8, stk. 2. Fødevaredirektoratet træffer  

 bestemmelse om tilsynets omfang og om hvilket personale, der skal  

 forestå tilsynet.
 Stk. 2. Fødevaredirektoratet lader udtage  

 stikprøver af mellemprodukter og færdigvarer med henblik  

 på mikrobiologisk kontrol på offentligt laboratorium.  

 Omkostningerne herved påhviler virksomhederne.
 § 14. Opfylder en godkendt eller registreret  

 virksomhed ikke længere betingelserne for godkendelsen eller  

 registreringen, kan denne tilbagekaldes.
Straf og ikrafttræden § 15. Med bøde straffes den, der 1)	overtræder §§ 3-4, § 5, stk. 1 eller 3, § 6, stk. 1, § 7, § 8,  

 stk. 1-2 eller 4-5, eller §§ 9-12, 2)	tilsidesætter betingelser, der er fastsat efter § 3, stk. 3, §  

 5, stk. 2, eller § 6, stk. 4, eller 3)	undlader at efterkomme påbud udstedt efter § 6, stk. 4, eller  

 § 13.
 Stk. 2. Der kan pålægges selskaber m.v.  

 (juridiske personer) strafansvar efter straffelovens 5. kapitel.
 § 16. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr.  

 612 af 17. juli 1995 om bortskaffelse og forarbejdning af animalsk affald og  

 om fremstilling af dyrefoder med animalsk indhold.
 Stk. 3. Godkendelser eller registreringer meddelt i  

 medfør af bekendtgørelse nr. 612 af 17. juli 1995 om  

 bortskaffelse og forarbejdning af animalsk affald og om fremstilling af  

 dyrefoder med animalsk indhold samt i medfør af bekendtgørelse  

 nr. 789 af 21. september 1992 om forarbejdning af animalsk affald og om  

 fremstilling af dyrefoder med animalsk indhold forbliver i kraft.
 § 17. Bekendtgørelsen gælder ikke for  

 Grønland.
Fødevaredirektoratet, den 28. december  

 2000 P.D.V.Preben Willeberg /Pernille Birk Bilag 1 1) For højrisikostoffers vedkommende skal prøver af de  

 færdige produkter tages direkte efter varmebehandlingens afslutning og  

 være fri for varmeresistente patogene bakteriesporer (fravær af  

 Clostridium perfringens i 1g) og 2) Prøver af de færdige produkter fra såvel lav- som  

 højrisikostoffer taget under eller efter oplagringen i  

 forarbejdningsvirksomheden skal opfylde følgende normer:
Salmonella: ingen i 25 g: n = 5, c = 0, m = 0, M = 0 Enterobacteriaceae: n = 5, c = 2, m = 10, M = 3x10² i 1 g, n = antallet af prøveenheder, som prøven består  

 af, m = tærskelværdien for antallet af bakterier: resultatet  

 betragtes som tilfredsstillende, hvis antallet af bakterier i samtlige  

 prøveenheder ikke overstiger m, M = maksimumværdien for antallet af bakterier: resultatet betragtes  

 som utilfredsstillende, hvis antallet af bakterier i en eller flere  

 prøveenheder er M eller derover, c = antallet af prøveenheder, hvis bakterietal kan ligge mellem m  

 og M, idet prøven betragtes som acceptabel, hvis bakterietallet i de  

 andre prøveenheder er m eller derunder.
 1)   

  Bekendtgørelsen indeholder bestemmelser, der gennemfører dele  

 af Rådets direktiv 90/667/EØF af 27. november 1990 om  

 sundhedsmæssige bestemmelser for bortskaffelse, forarbejdning og  

 afsætning af animalsk affald og for beskyttelse mod forekomst af  

 patogener i foder fremstillet af dyr, herunder fisk, og om ændring af  

 direktiv 90/425/EØF (EF-Tidende 1990 L 363 s. 51), senest ændret  

 ved Rådets direktiv 92/118/EØF af 17. december 1992 om  

 dyresundhedsmæssige og sundhedsmæssige betingelser for samhandel  

 med og indførsel til Fællesskabet af produkter, der for så  

 vidt angår disse betingelser ikke er underlagt specifikke  

 fællesskabsbestemmelser, som omhandlet i bilag A, kapitel I, i direktiv  

 89/662/EØF, og for så vidt angår patogener, i direktiv  

 90/425/EØF (EF-Tidende 1993 L 62 s. 49), samt Kommissionens beslutning  

 94/723/EF af 26. oktober 1994 om ændring af kapitel 3 i bilag I til  

 Rådets direktiv 92/118/EØF om dyresundhedsmæssige og  

 sundhedsmæssige betingelser for samhandel med og indførsel til  

 Fællesskabet af produkter, der for så vidt angår disse  

 betingelser ikke er underlagt specifikke fællesskabsbestemmelser, som  

 omhandlet i bilag A, kapitel I, i direktiv 89/662/EØF, og for så  

 vidt angår patogener, i direktiv 90/425/EØF (EF-Tidende 1994 L  

 288 s. 48), dele af Kommissionens beslutning  2000/418/EF af 29. juni 2000 om  

 regulering af anvendelsen af materiale, der udgør en risiko med hensyn  

 til overførbare spongiforme encephalopatier og om ændring af  

 beslutning 94/474/EF (EF-Tidende 2000 L 158 s. 76) samt dele af Kommissionens  

 beslutning 2000/764/EF af 29. november 2000 om BSE-test af kvæg og om  

 ændring af beslutning 98/272/EF om epidemiologisk overvågning for  

 overførbare spongiforme encephalopatier (EF-Tidende 2000 L 305 s.  

 35).
