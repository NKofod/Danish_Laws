Bekendtgørelse om godkendte  

 innovationsmiljøer og  

 medfinansiering af innovative iværksættere I medfør af § 7, stk. 7, § 8, § 9, stk. 6,  

 og § 10, stk. 2, i lov nr. 419 af 6. juni 2002 om teknologi og  

 innovation fastsættes:
Kapitel 1 Afgrænsning og definitioner § 1. Et godkendt innovationsmiljø skal  

 være et aktieselskab og opfylde følgende kriterier:
 1)	Innovationsmiljøet skal have kompetencer vedr.  

 kommercialisering af nye ideer, opfindelser og forskningsresultater.
 2)	Innovationsmiljøet skal have en formaliseret og gensidig  

 forpligtende samarbejdsaftale med relevante universiteter,  

 forskningsinstitutioner, uddannelsesinstitutioner eller lignende.
 3)	Innovationsmiljøet skal have en samarbejdsaftale med en eller  

 flere kapitalkilder og etablerede virksomheder.
 4)	Innovationsmiljøet skal tilbyde rådgivning mv. med  

 henblik på at kvalificere innovative iværksættere til at  

 udvikle nye service- eller produktideer med henblik på at starte egen  

 virksomhed eller indgå licensaftale.
 5)	Innovationsmiljøet skal råde over fysiske og  

 administrative faciliteter i tilknytning til et videnmiljø.
 6)	Innovationsmiljøet skal have en professionel  

 ansvarsforsikring (rådgivningsansvar).
 § 2. Innovative iværksættere er  

 enkeltpersoner, juridiske personer eller flere personer i forening, der  

 overvejer kommercialisering af en ny service- eller produktide enten gennem  

 egen virksomhed eller ved salg af ideen mod licens.
 Stk. 2. Ved en ny service- eller produktide  

 forstås:
1)	Et nyt højteknologisk produkt, 2)	et perspektivrigt forskningsresultat, 3)	en ny produktionsmåde, 4)	en perspektivrig opfindelse, 5)	en ny serviceydelse, eller 6)	et innovativt og videnbaseret forretningskoncept.
 § 3. En forundersøgelse er  

 innovationsmiljøets indledende undersøgelse af en  

 ny service- og/eller produktides holdbarhed og relevans fagligt og  

 markedsmæssigt.
 § 4. Et forprojekt er den innovative  

 iværksætters arbejde med at bearbejde en ny service- og/eller  

 produktide, jf. § 2, stk. 2, frem mod kommercialisering.
 § 5. Ved medfinansiering af et forprojekt  

 forstås primær offentlig finansiering af et forprojekt og  

 sekundær offentlig finansiering af et supplerende forprojekt, som  

 ligger i forlængelse af den primære medfinansiering.
Kapitel 2 Medfinansiering af innovationsmiljøer § 6. Ministeren kan efter indstilling fra  

 Rådet for Teknologi og Innovation yde medfinansiering til:
1)	Etablering af innovationsmiljøer, 2)	drift af innovationsmiljøerne, herunder afholdelse af  

 udgifter til forundersøgelser, vurdering af ansøgninger om  

 forprojektkapital og administration af forprojekterne mv., og 3)	innovationsmiljøets opsøgende aktiviteter mv.,  

 herunder kurser og informationsaktiviteter over for  

 innovationsmiljøets potentielle målgruppe.
 Stk. 2. Ministeren kan efter indstilling fra Rådet for  

 Teknologi og Innovation tildele hvert af de godkendte  

 innovationsmiljøer en ramme til medfinansiering af forprojekter, jf.  

 § 5.
Kapitel 3 Medfinansiering af innovative iværksættere  

 mv.
 § 7. Innovationsmiljøet kan efter aftale  

 med Ministeriet for Videnskab, Teknologi og Udvikling anvende den statslige  

 medfinansiering, jf. § 6, stk. 2, til på statens vegne  

 og/eller egne vegne at medfinansiere innovative iværksættere  

 i de tilfælde, hvor nye service- og  

 produktideer ikke skønnes at have mulighed for i fuldt omfang at  

 opnå almindelig kommerciel finansiering.
 § 8. Medfinansiering af forprojekter, jf.  

 § 5, kan anvendes til:
1)	Sparring og rådgivning i forbindelse med videreudvikling af  

 forretningsideen, 2)	teknologiske undersøgelser - f.eks. dokumentation af  

 teknologiske muligheder, 3)	udviklingsarbejde, laboratorieforsøg mv., 4)	nyhedsundersøgelser og indledende patentering, 5)	fremstilling af prototyper og dokumentation, 6)	markedsundersøgelser - f.eks. dokumentation af  

 markedsmæssige muligheder, 7)	identifikation af samarbejdspartnere, leverandører,  

 distributører mv., 8)	identifikation og assistance ved forhandlinger og indgåelse af  

 aftaler med investorer og andre samarbejdspartnere, 9)	kurser og uddannelse for innovative iværksættere, 10)	at købe den innovative iværksætter fri fra  

 arbejde for at koncentrere sig om udviklingen af projektet, 11)	øvrige beslægtede aktiviteter, der naturligt  

 indgår i undersøgelsen af ideens bæredygtighed, 12)	husleje, 13)	indlevering af patentansøgning, 14)	markedsføring, 15)	investeringer i udstyr mv., 16)	licensformidling, og 17)	udgifter i forbindelse med etablering af selskab.
 § 9. Innovationsmiljøet skal medvirke til  

 at sikre, at den innovative iværksætter får adgang til den  

 mest relevante og kvalificerede rådgivning, undersøgelser  

 mv.
Stk. 2. Medfinansiering kan betinges af, at der udføres  

 rådgivning, undersøgelser mv.
Innovationsmiljøet kan  

 alene betinge sig, at rådgivning, undersøgelser mv.  

 udføres af kompetente personer og virksomheder.  

 Innovationsmiljøets eget personale kan medvirke ved rådgivning,  

 undersøgelser mv.
Der kan dog maksimalt anvendes 20 pct. af  

 forprojektkapitalen til aflønning af innovationsmiljøet.
 § 10. Til medfinansiering af forprojekter kan  

 innovationsmiljøet anvende et eller flere af følgende  

 finansieringsinstrumenter:
1)	Lån, 2)	ansvarlige lån, 3)	kapitalindskud, 4)	andre lignende finansieringsinstrumenter.
 Stk. 2. Valg af finansieringsinstrument og omfanget af  

 medfinansieringen fastsættes af innovationsmiljøet i en  

 samarbejdsaftale med den innovative iværksætter.
 Stk. 3. Anvender innovationsmiljøet lån,  

 ansvarligt lån eller tilsvarende finansieringsinstrument skal der  

 aftales mulighed for tilbagebetaling.
 Stk. 4. Ydes medfinansieringen som kapitalindskud på  

 vegne af staten, tilfalder ejerskabet ministeriet, der kan henlægge  

 administrationen af ejerskabet til innovationsmiljøet.
 Stk. 5. For forprojekter, hvor medfinansieringen ydes på  

 vegne af staten, tilhører tilbagebetalingen ministeriet.
 Stk. 6. Den primære statslige medfinansiering af  

 forprojekter kan for tiden maksimalt udgøre 100.000 euro svarende til  

 kr. 750.000 (i støtteværdi over 3 år) og administreres i  

 henhold til EU's de minimis-regel.
 Stk. 7. Beløbsgrænserne for den sekundære  

 statslige medfinansiering fremgår af bevillingstilsagnet til  

 innovationsmiljøerne.
 Stk. 8. Innovationsmiljøerne skal ved medfinansiering  

 følge ministeriets betingelser for medfinansiering.
§ 11. Innovationsmiljøet kan fortrinsvis  

 medfinansiere innovative iværksættere, der nedsætter sig i  

 innovationsmiljøet.
Innovationsmiljøet kan også  

 medfinansiere innovative iværksættere, der placerer sig i andre  

 iværksættermiljøer eller i tilknytning til virksomheder  

 med relevant kompetence.
Den innovative iværksætter skal fortsat  

 have et tilhørsforhold til innovationsmiljøet, f.eks. i form af  

 jævnlige møder med innovationsmiljøets konsulenter.
 Stk. 2. Den innovative iværksætter må ikke  

 ved indgåelse af aftale med innovationsmiljøet om  

 medfinansiering have ubetalt forfalden gæld til det offentlige, der  

 overstiger 50.000 kr.
Stk. 3. Innovationsmiljøet kan som hovedregel ikke yde  

 medfinansiering til etablerede virksomheder eller virksomheder, som  

 indgår i en koncern som defineret i selskabslovgivningen.
Ministeriet  

 kan dispensere herfra i tilfælde, hvor det skønnes  

 hensigtsmæssigt, og hvor der er tale om mindre eller nyere  

 virksomheder.
Kapitel 4 Innovationsmiljøets sagsbehandling § 12. Forvaltningsloven finder anvendelse  

 på virksomhed, der udøves af innovationsmiljøet i  

 forbindelse med afgørelse om tildeling af forprojektkapital.
 § 13. Innovationsmiljøets afgørelser  

 kan ikke indbringes for en administrativ myndighed.
Kapitel 5 Kontrol og tilsyn mv.
 § 14. Innovationsmiljøet skal  

 halvårligt rapportere følgende faglige resultater til  

 ministeriet herunder:
1)	Antallet af igangsatte forundersøgelser, 2)	antallet af forundersøgelser, der videreføres som  

 forprojekter, 3)	antallet af igangsatte forprojekter, som har fået tilsagn om  

 henholdsvis primær og sekundær offentlig finansiering, fordelt  

 på brancher, 4)	antallet af forprojekter, der videreføres efter  

 ophøret af den offentlige finansiering, 5)	indikatorer på innovationsmiljøernes samarbejde med  

 universiteter o. lign., og 6)	tilførsel af privatkapital til de igangsatte  

 projekter.
 Stk. 2. Ministeriet kan i særlige tilfælde  

 kræve hyppigere rapportering end krævet i stk. 1.
 § 15. Innovationsmiljøet skal efter  

 forudgående aftale give ministeriet eller den ministeriet bemyndiger  

 hertil adgang til innovationsmiljøets regnskaber,  

 forretningsbøger mv.
 Stk. 2. De projektansvarlige og/eller de juridisk ansvarlige  

 for projekterne skal opbevare rapporter, herunder regnskabsmateriale,  

 bestyrelsesprotokoller og andre oplysninger om forprojektet, så  

 længe en kontrol og evaluering kan finde sted, og på opfordring  

 stille materialet til rådighed for ministeriet.
 Stk. 3. Til brug for kontrol kan ministeriet indhente  

 fornødne oplysninger hos skatte- og afgiftsmyndighederne og andre  

 offentlige myndigheder.
 Stk. 4. Den innovative iværksætter skal være  

 villig til, under sikring af fuld anonymitet, at give oplysninger i  

 forbindelse med evalueringer i op til 5 år efter forprojektet er  

 afsluttet.
Kapitel 6 Ikrafttræden § 16. Bekendtgørelsen træder i kraft den 1.  

 januar 2003. Samtidig ophæves bekendtgørelse nr. 170 af 13.  

 marts 1998 om administration af godkendte innovationsmiljøer og  

 medfinansiering af entrepreneuer.
