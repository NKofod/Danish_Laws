I medfør af § 26, § 30, stk. 2, samt § 35, stk. 2, i lov nr. 284 af 6. juni 1984 om betalingskort m.v. som ændret ved lov  

 nr. 184 af 23.
 marts 1992 fastsættes:
Gebyrer til dækning af omkostninger ved lovens administration § 1.  Kortudsteder skal hvert år inden 1. august  

 meddele Forbrugerombudsmanden betalingssystemets omsætning her i landet i det  

 forrige kalenderår, jf. dog stk. 3. Heri indregnes ikke omsætningen via  

 hævekort, som nævnt i lovens § 2, stk. 2. Såfremt kortudsteder ikke  

 registerer, hvilke beløb der i øvrigt hæves ved brug af kort, skal der  

 medtages et anslået beløb i omsætningen.
Beløbet bedes oplyst særskilt.
Stk. 2.  Forbrugerombudsmanden fastsætter  

 kortudstedernes gebyrer forholdsmæssigt efter omsætningen på grundlag af  

 Forbrugerombudsmandens udgifter vedrørende administrationen af loven i det  

 indeværende finansår.
Gebyret udgør dog mindst 1.000 kr.
Stk. 3.  Er flere kortudstedere tilsluttet samme  

 betalingssystem, påhviler det hver kortudsteder at meddele  

 Forbrugerombudsmanden de i stk. 1 omhandlede oplysninger, dog således, at det  

 alene påhviler den enkelte kortudsteder at oplyse sin andel i  

 betalingssystemets omsætning.
På dette grundlag fastlægger  

 Forbrugerombudsmanden den enkelte kortudsteders gebyr i overensstemmelse med  

 stk. 2. Forbrugerombudsmanden kan dog tillade eller påbyde, at oplysningerne  

 om de enkelte kortudstederes andel i betalingssystemets omsætning indgives  

 samlet.
Gebyret, jf. stk. 2, beregnes da samlet for de tilsluttede  

 kortudstedere.
Stk. 4.  Gebyret forfalder til betaling 4 uger efter, at  

 meddelelse om gebyrets størrelse er fremsendt.
Gebyret er tillagt  

 udpantningsret, jf. lovens § 35, stk. 3. Undlader kortudsteder at meddele de  

 i stk. 1 nævnte oplysninger inden en af Forbrugerombudsmanden fastsat frist,  

 fastsætter Forbrugerombudsmanden gebyret skønsmæssigt på grundlag af de for  

 ham foreliggende oplysninger.
 Stk. 5.  Afviger de indbetalte gebyrer fra de i  

 finansåret afholdte udgifter, reguleres der herfor over det følgende års  

 udgiftsbudget vedrørende administrationen af loven.
Registerering og databehandling i udlandet § 2.  Til brug ved betalingssystemer må oplysninger,  

 som ikke må registreres her i landet, heller ikke indsamles med henblik på  

 registrering eller databehandling i udlandet.
 Stk. 2.  Til brug ved betalingssystemer må oplysninger,  

 der vedrører her i landet bosatte personers erhvervelse af varer eller  

 tjenesteydelser her i landet ikke overlades til registrering eller  

 databehandling i udlandet, såfremt oplysningerne, hvis de røbes, er egnede  

 til at skade de pågældendes omdømme.
Straf- og ikræfttrædelsesbestemmelser § 3.  Overtrædelse af § 2 straffes med bøde.
 Stk. 2.  Begås overtrædelsen af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 4.  Bekendtgørelsen træder i kraft den 27. juni  

 1992. Bestemmelserne i kapitel 1 har virkning fra finansåret 1992. Samtidig  

 ophæves bekendtgørelse nr. 630 af 14. december 1984.
