Indledning Siden udsendelsen af boligministeriets cirkulære af 24. juni 1975 om  

 organisation og udlejning af almennyttigt byggeri er der gennemført  

 væsentlige ændringer af de almennyttige boligselskabers organisation og  

 virksomhed.
Blandt de senere års ændringer af lov om boligbyggeri skal nævnes  

 lov nr. 206 af 18. maj 1982 om de organisatoriske forhold, lov nr. 705 af 22.  

 december 1982 om vedligeholdelse og istandsættelse af almennyttige boliger,  

 lov nr. 283 af 6. juni 1984 om udvidelse af beboerdemokratiet og lov nr. 577  

 af 19. december 1985. Lovændringerne fremgår af bekendtgørelse nr. 80 af 3.  

 februar 1986 af lov om boligbyggeri.
På baggrund af de nye lovbestemmelser er der i november 1984 udarbejdet  

 nye normalvedtægter for de 3 typer boligselskaber og den 24. maj 1985 udsendt  

 en ny bekendtgørelse om almennyttig boligvirksomhed.
Der er endvidere den 25.  

 oktober 1985 udsendt et nyt cirkulære om de almennyttige boligselskabers  

 økonomi m.v. (økonommicirkulæret). I bekendtgørelse om almennyttig  

 boligvirksomhed og i økonomicirkulæret er den 17. februar 1986 foretaget en  

 enkelt ændring vedrørende bestyrelsesvederlag.
 Dette cirkulære træder i stedet for boligministeriets cirkulære af 24.  

 juni 1975 om organisation og udlejning af almennyttigt byggeri,  

 boligstyrelsens cirkulære af 11. februar 1981 om forskellige forhold  

 vedrørende de almennyttige boligselskabers virksomhed, afsnit II og III,  

 boligstyrelsens cirkulæreskrivelse af 2. maj 1984 om vurderingen af de  

 boligsøgendes økonomiske forhold ved overdragelse af ledige lejligheder i  

 almennyttigt byggeri og boligstyrelsens cirkulæreskrivelse af 20. december  

 1985 om fortrinsret til ledige lejligheder for ikke samlevende forældre, der  

 har fælles forældremyndighed.
 Af væsentlige ændringer, der er gennemført siden udsendelsen af  

 organisationscirkulæret i 1975, kan særligt nævnes:
 1. Nye almennyttige boligselskaber kan ikke længere  

 organiseres som garantiselskaber.
 2. De almennyttige boligselskaber fastsætter i  

 princippet selv indholdet af deres vedtægter, alene under iagttagelse af  

 reglerne i lov om boligbyggeri og de bestemmelser, der i medfør heraf er  

 fastsat om almennyttig boligvirksomhed.
 3. Senest pr. 1. januar 1984 skulle hvert enkelt  

 selskab have indført ensartede regler om den indvendige vedligeholdelse samt  

 istandsættelse ved fraflytning af lejlighederne.
 4. Kommunerne kan forlange indtil hver fjerde ledige  

 lejlighed i almennyttigt byggeri stillet til rådighed til løsning af  

 påtrængende boligsociale opgaver.
 5. Beboernes repræsentation i de almennyttige  

 boligselskabers bestyrelser er forøget, således at beboerne som udgangspunkt  

 kan vælge bestyrelsens flertal.
 6. Samtidig er de beboerdemokratiske organers  

 (afdelingsbestyrelse og afdelingsmøde) beføjelser udvidet meget betydeligt.
 7. Kommunalbestyrelsen er tillagt beføjelse til at  

 træffe sådanne forholdsregler, som skønnes nødvendige for at sikre en  

 forsvarlig drift af boligselskabet og dets afdelinger, herunder bl.a. at  

 udpege en midlertidig forretningsfører.
 Herudover er der - også hvor reglerne er uændrede eller ændret i mindre  

 omfang - foretaget en del redaktionelle ændringer i forhold til det tidligere  

 cirkulære om organisation og udlejning af almennyttigt byggeri, ligesom  

 emner, der enten slet ikke var nævnt eller kun var perifert omtalt i det  

 tidligere cirkulære, på baggrund af indvundne erfaringer er omtalt eller  

 uddybet.
 Som bilag til cirkulæret er optaget boligstyrelsens bekendtgørelse nr. 220  

 af 24. maj 1985 om almennyttig boligvirksomhed, boligstyrelsens  

 bekendtgørelse nr. 99 af 17. februar 1986 om ændring af bekendtgørelse om  

 almennyttig boligvirksomhed (bestyrelsesvederlag), samt boligstyrelsens  

 normalvedtægter af november 1984 for henholdsvis en andelsboligforening, et  

 selvejende boligselskab og et garantiselskab.
 Cirkulæret er inddelt i følgende afsnit:
I.
Almennyttige boligselskabers organisation.
II.
Overdragelse af ledige lejligheder.
III.
Beboerindskud.
Almennyttige boligselskabers organisation Almindelige bestemmelser 1. Almennyttige boligselskaber er selskaber, der i  

 medfør af § 2 i lov om boligbyggeri er godkendt af boligministeren  

 (boligstyrelsen) til at udøve almennyttig boligvirksomhed.
Ved godkendelsen  

 opnås visse rettigheder.
Blandt de vigtigste er fritagelse for indkomstskat  

 og adgang til offentlig støtte til finansiering og drift af nybyggeri.  

 Modsvarende påhviler der selskaberne forskellige forpligtelser, såsom at  

 selskaberne er undergivet offentligt tilsyn, at de skal tage vidtgående  

 sociale hensyn ved udlejning af lejlighederne, og at overskud og opsparing  

 skal anvendes til almennyttige boligformål.
Formål 2. Selskabernes formål skal være at opføre og  

 administrere beboelsesejendomme, jfr. § 5 i lov om boligbyggeri.
Boligerne  

 skal være uden luksuspræg, men udstyret med almindelige moderne  

 bekvemmeligheder og indrettet således, at de opfylder de boligsøgendes  

 almindelige krav til boliger af den pågældende art.
De skal stilles til  

 rådighed for boligsøgende, der efter deres økonomiske forhold samt deres  

 husstandsstørrelse og sammensætning har et særligt behov for boliger af den  

 pågældende art.
Selskabernes virksomhed vil normalt alene bestå i at opføre nye  

 beboelsesejendomme med offentlig støtte samt at udleje og administrere disse  

 ejendomme, når byggeriet er fuldført.
Til supplering af boligerne kan der i  

 mindre omfang indrettes butiks-, kontor- og værkstedslokaler, garager og  

 andre fællesanlæg.
Ud over almindelige, almennyttige boliger kan selskabet opføre og  

 administrere ungdomsboliger og lette kollektivboliger.
Hvad-enten disse er  

 organiseret som selvstændige afdelinger eller - for ungdomsboligernes  

 vedkommende - integreret i almennyttige boligafdelinger, er de omfattet af de  

 almindelige regler om bl.a. kommunalbestyrelsens tilsyn, beboerdemokrati,  

 henlæggelser og indbetalinger til selskabets dispositionsfond og byggefond.  

 Dette gælder i øvrigt også boliger, som kommunen har lejet til anvendelse som  

 pensionistboliger, beskyttede boliger, og (bortset fra beboerdemokrati) til  

 børneinstitutioner og lignende efter reglerne i lovens § 84.
Selskaberne kan endvidere i et vist omfang - men med visse begrænsninger  

 og på visse betingelser og uden offentlig støtte - erhverve og administrere  

 allerede opførte ejendomme, opføre ejendomme med salg for øje og deltage i  

 opførelse og finansiering af feriecentre.
Der henvises herom til  

 boligstyrelsens cirkulære om boligselskabers økonomi m.v. pkt. 1.7.
Godkendelse af nye selskaber 3. Et nyt almennyttigt boligselskab kan organiseres  

 enten som en andelsboligforening eller som et selvejende boligselskab.
Et  

 almennyttigt boligselskab, herunder et datterselskab, kan derimod ikke  

 længere organiseres som et garantiselskab, jfr. boligbyggerilovens § 2, stk.  

 2. Allerede eksisterende garantiselskaber kan dog fortsætte deres virke.
Enhver kan tage initiativ til stiftelse af et nyt almennyttigt  

 boligselskab.
I praksis kan stiftelse af et sådant selskab dog alene ske i  

 samarbejde med kommunalbestyrelsen i det påtænkte selskabs hjemstedskommune,  

 idet der efter de gældende bestemmelser ikke kan opføres byggeri med  

 offentlig støtte uden kommunalbestyrelsens medvirken.
Efter boligbyggerilovens § 2 er det i alle tilfælde boligministeren  

 (boligstyrelsen), der skal godkende oprettelsen af nye almennyttige  

 selskaber.
Herved er forudsat, at der i overvejelserne om, hvorvidt  

 godkendelse skal meddeles, kan inddrages hensyn, der går ud over en rent  

 formel konstatering af, om lovens bestemmelser kan opfyldes.
Det må bl.a.  

 kunne påses, at almindelige hensyn til en forenkling og  

 strukturrationalisering af de almennyttige boligselskaber ikke forflygtiges.
 Det vil tillige være en forudsætning for at opnå godkendelse af et nyt  

 selskab, at selskabet skønnes at have mulighed for at kunne gennemføre ikke  

 blot et enkelt byggeri, men en kontinuerlig byggevirksomhed, således at de  

 erfaringer, der indvindes i byggevirksomheden, kan udnyttes.
Nye selskaber - bortset fra datterselskaber af forretningsførerselskaber -  

 kan derfor i almindelighed ikke forventes godkendt, såfremt der i forvejen i  

 en kommune skønnes at være et tilstrækkeligt antal almennyttige selskaber til  

 sikring af såvel tilvejebringelsen af det nødvendige byggeri som en rimelig  

 konkurrence imellem selskaberne.
Dog vil der efter indstilling fra  

 vedkommende kommunalbestyrelse kunne ske godkendelse af et lokalt selskab,  

 såfremt der ikke allerede findes et sådant i kommunen.
 Selskaber, der påregner at bygge for en specifikt afgrænset  

 befolkningsgruppe, vil dog ikke kunne påregne godkendelse.
Nye selskaber vil således i praksis kun rent undtagelsesvis kunne  

 forventes godkendt.
Det må derfor tilrådes, at der, forinden selskabet  

 stiftes, rettes henvendelse til boligstyrelsen om mulighederne for at få  

 selskabet godkendt.
Som en undtagelse fra denne restriktive praksis vil almennyttige  

 andelsboligforeninger, der oprettes efter reglerne i § 14 i lov nr. 300 af 9.  

 juni 1982 om byfornyelse og boligforbedring, normalt blive godkendt af  

 boligministeren (boligstyrelsen). De almindelige regler for almennyttigt  

 boligbyggeri om f. eks. lejefastsættelse, beboerdemokrati m.v., gælder også  

 for disse foreninger.
Dog vil disse - antageligt i overvejende grad ret små -  

 almennyttige andelsboligforeninger ikke kunne forestå opførelse af nyt  

 almennyttigt byggeri, da de må formodes at savne den hertil nødvendige  

 ekspertise.
Ud fra såvel administrative som rationaliseringsmæssige hensyn  

 vil det sikkert i mange tilfælde vise sig hensigtsmæssigt, hvis disse mindre  

 foreninger slutter sig sammen i større foreninger eller tilslutter sig  

 eksisterende større almennyttige andelsboligforeninger.
 Det vil være en forudsætning for godkendelse af et nyt selskab, herunder  

 et datterselskab af et forretningsførerselskab, at selskabet senest 6 mdr.  

 efter godkendelsen eller 6 måneder efter indflytningen i den første afdeling  

 træffer beslutning om, hvilken af de i lovens § 10 nævnte  

 vedligeholdelsesordninger selskabet vil anvende, jfr. cirkulærets pkt. 22.
Vedtægter 4. Der blev i 1982 indført større frihed for  

 selskaberne til selv at bestemme indholdet af deres vedtægter.
Således skal  

 selskabernes vedtægter eller ændringer af vedtægterne ikke længere godkendes  

 af boligministeriet eller af anden offentlig myndighed, jfr. dog pkt. 5  

 vedrørende selvejende boligselskaber.
Vedtægtsfriheden er ikke absolut.
Visse bestemmelser skal være indeholdt i  

 vedtægterne.
I lovens § 4 er fastsat, at alle vedtægter skal indeholde  

 oplysninger om selskabets navn og hjemsted, om dets kapitalforhold og  

 ledelse, om antallet af bestyrelsesmedlemmer og bestyrelsens sammensætning,  

 om tegningsret for selskabet, om valg af afdelingsbestyrelser og disses  

 virksomhed, om selskabets regnskabsår og om valg af revisor.
 Vedtægterne for en andelsboligforening og et garantiselskab skal endvidere  

 indeholde bestemmelser om indkaldelse til ordinær generalforsamling eller  

 repræsentantskabsmøde og om hvilke anliggender, der skal behandles på  

 generalforsamlingen eller på repræsentantskabsmødet.
Vedtægterne må ikke fravige lovens regler om almennyttige boligselskaber  

 og deres virksomhed eller regler herom, som er fastsat af boligministeren  

 (boligstyrelsen) i henhold til herved særlig tænkt på bekendtgørelsen af 24.  

 maj 1985 om almennyttig boligvirksomhed.
Vedtægtsbestemmelser, der er  

 uforenelige med loven og den nævnte bekendtgørelse m.v., vil derfor  

 umiddelbart være uden gyldighed.
I medfør af boligbyggerilovens § 4, stk. 3, er udsendt nye normalvedtægter  

 af november 1984. Som noget nyt er det i boligbyggeriloven fastsat, at  

 normalvedtægterne finder anvendelse, medmindre der er fastsat bestemmelser i  

 selskabets vedtægter, hvis indhold - inden for lovens rammer - afviger  

 herfra.
Selv om selskaberne ikke har vedtaget normalvedtægterne, finder  

 bestemmelserne i disse således anvendelse på forhold, der ikke er omtalt i  

 selskabernes vedtægter.
Lovens og normalvedtægternes regler om beboernes medindflydelse er  

 minimumsbestemmelser.
Eventuelle indskrænkninger i forhold hertil i et  

 selskabs vedtægter er derfor uden gyldighed, også selv om disse tidligere  

 måtte være godkendt.
Et selskabs vedtægter bør være så enkle og overskuelige som muligt.
Der  

 bør derfor ikke i et selskabs vedtægter optages bestemmelser, som naturligt  

 hører hjemme i de enkelte kontrakter med boligtagerne eller i ordens- og  

 vedligeholdelsesreglementer.
Endvidere bør bestemmelser i boligbyggeriloven  

 og i bekendtgørelsen om almennyttig boligvirksomhed, som umiddelbart gælder  

 for alle boligselskaber ikke gentages i vedtægerne, medmindre de vedrører  

 selskabets organisation og ledelse eller boligtagernes muligheder for at øve  

 medindflydelse.
Nye vedtægter og vedtægtsændringer skal indsendes til kommunalbestyrelsen,  

 der påser, at vedtægterne opfylder lovens regler om almennyttige  

 boligselskaber og de krav, der er fastsat i medfør af loven.  

 Kommunalbestyrelsen fremlægger derefter vedtægterne til offentligt eftersyn.  

 Formen herfor fastsættes af den enkelte kommunalbestyrelse.
Eventuelle  

 tvistigheder imellem et boligselskab og en kommunalbestyrelse om  

 vedtægtsbestemmelsers lovlighed kan forelægges for boligstyrelsen til  

 udtalelse.
Boligselskabet skal fremsende et eksemplar af nye vedtægter og  

 vedtægtsændringer til boligstyrelsen til orientering.
Allerede godkendte vedtægter for eksisterende boligselskaber bevarer med  

 den ovenfor anførte begrænsning om beboernes medindflydelse deres gyldighed  

 bortset fra bestemmelser, der er i modstrid med loven eller regler, der er  

 fastsat i medfør af denne.
De nye regler indebærer således ikke, at  

 selskaberne skal vedtage nye vedtægter eller vedtægtsændringer.  

 Boligstyrelsen skal dog henstille, at boligselskaberne af hensyn til såvel  

 boligtagerne som de offentlige myndigheder ved større ændringer i  

 boligbyggeriloven eller regler udstedt i medfør heraf søger gennemført  

 ændringer i vedtægterne, således at de altid i videst muligt omfang er i  

 overensstemmelse med gældende ret.
Dette gælder ikke mindst ved ændringer af  

 bestemmelserne om boligtagernes rettigheder og pligter.
Selskabernes ledelse 5. Øverste myndighed.
Nogle af de selskabsretlige  

 forhold, der gælder for de almennyttige boligselskaber, blev ved ændringen af  

 boligbyggeriloven i maj 1982 overført til loven.
Således er det i lovens § 3  

 fastsat, hvem der er selskabernes øverste myndighed.
 I de almennyttige andelsboligforeninger er medlemmerne foreningens øverste  

 myndighed og udøver denne myndighed gennem generalforsamlingen eller et valgt  

 repræsentantskab.
I de selvejende almennyttige boligselskaber er kommunalbestyrelsen i  

 selskabets hjemstedskommune selskabets øverste myndighed.
For boligselskaber,  

 hvis virksomhed udstrækkes over et helt amt, de såkaldte  

 »amtsboligselskaber«, kan en anden myndighed, f.eks. amtsrådet,  

 være selskabets øverste myndighed.
I de almennyttige garantiselskaber er garanterne den øverste myndighed og  

 udøver denne myndighed igennem generalforsamlingen.
Bortset fra overdragelse  

 af garantibeviser til selskabet i forbindelse med indførelse af beboerflertal  

 i bestyrelsen skal overdragelse og pantsætning af garantibeviser godkendes af  

 boligstyrelsen.
Det bemærkes, at boligstyrelsen ikke kan tage stilling til  

 spørgsmål om overdragelsens gyldighed.
Hidtidige overdragelser af  

 garantibeviser er sket til pari.
 Evt. udbytte til garanterne skal holdes inden for rammerne af  

 bekendtgørelsens § 2, stk. 4.
Kun et selskabs øverste myndighed har kompetence til at træffe beslutning  

 om iværksættelse af nyt byggeri, væsentlig forandring, nedlæggelse eller salg  

 af en afdeling, ændring af vedtægterne eller opløsning af selskabet.
Der  

 henvises til § 2 i bekendtgørelsen om almennyttig boligvirksomhed.
Bestyrelsen.
Den overordnede ledelse af selskabets og dets afdelingers  

 forhold skal ifølge bekendtgørelsens § 3 varetages af bestyrelsen.  

 Bestyrelsen træffer bestemmelse om varetagelsen af den daglige  

 administration.
Det er endvidere udtrykkelig fastsat, at bestyrelsen har  

 ansvaret for, at reglerne om udlejning af ledige lejligheder overholdes.
Bestyrelsen har det overordnede juridiske og økonomiske ansvar for  

 selskabets dispositioner, jfr. også pkt. 6, og skal herunder sørge for, at  

 selskabets virksomhed tilrettelægges, ledes og udøves forsvarligt og i  

 overensstemmelse med lov om boligbyggeri, regler fastsat i medfør af loven  

 samt selskabets vedtægter.
Bestyrelsen er ansvarlig for, at selskabet  

 tilrettelægger sin byggevirksomhed i overensstemmelse med selskabets formål,  

 og at selskabets byggeri søges gennemført efter rationelle byggemetoder og  

 til den lavest mulige pris.
Endvidere er det bestyrelsens ansvar, at  

 byggeriet søges udformet tilfredsstillende i planmæssig og teknisk henseende  

 og at der stilles fornødne krav om kvalitetssikring.
Endelig skal bestyrelsen  

 påse, at driften foregår efter rationelle administrationsmetoder, således at  

 beboernes interesser tilgodeses, samtidig med at afdelingernes og selskabets  

 anliggender varetages bedst muligt.
Det følger heraf, at bestyrelsen kan  

 pådrage sig erstatningsansvar efter de almindelige erstatningsregler, såfremt  

 selskabet eller dets afdelinger har lidt tab som følge af kritisable  

 dispositioner eller udvist forsømmelighed fra bestyrelsens side.
Tilsvarende  

 gælder for forretningsføreren.
Kommunalbestyrelsen vil i givet fald kunne  

 forlange, at selskabet rejser erstatningskrav over for de pågældende.
En bestyrelse skal bestå af et ulige antal medlemmer (mindst 3). Der er  

 ingen generel overgrænse for antallet af bestyrelsesmedlemmer.
Antallet må  

 afhænge af selskabets størrelse og de arbejdsopgaver, som bestyrelsen skal  

 varetage samt tillige af de interesser, som ønskes repræsenteret.
Hensynet  

 til en hensigtsmæssig og rationel tilrettelæggelse af den overordnede ledelse  

 af selskabets anliggender taler dog for, at antallet af bestyrelsesmedlemmer  

 holdes inden for rimelige grænser.
Som udgangspunkt skulle et antal på 5  

 normalt være tilstrækkeligt.
 For at øge boligtagernes indflydelse på de almennyttige boligselskabers  

 drift er beboernes repræsentation i selskabernes bestyrelser ved lov nr. 283  

 af 6. juni 1984 om ændring af lov om boligbyggeri udvidet betydeligt, idet  

 beboerne som udgangspunkt har ret til at vælge bestyrelsens flertal.
I denne forbindelse skal opmærksomheden samtidig henledes på, at der ikke  

 længere er forbud imod, at ansatte i selskabet kan vælges som medlemmer af  

 selskabsbestyrelsen og/eller afdelingsbestyrelserne.
Såfremt selskabet vil  

 sikre de ansatte en egentlig ret til medarbejderrepræsentation, må der dog  

 indsættes en udtrykkelig bestemmelse herom i selskabets vedtægter.
Ligeledes  

 kan der i vedtægterne indsættes en bestemmelse om, at de ansatte ikke er  

 valgbare til selskabsbestyrelsen og/eller afdelingsbestyrelserne.
Valg af bestyrelsesmedlemmer.
Der gælder forskellige regler for valg af  

 bestyrelsesmedlemmer i de 3 typer boligselskaber.
 I de almennyttige andelsboligforeninger vælger foreningens øverste  

 myndighed (dvs. medlemmerne) som hidtil et flertal eller - i almindelighed -  

 alle bestyrelsens medlemmer.
I de almennyttige garantiselskaber er beboernes hidtidige lovsikrede ret  

 til at vælge mindst eet bestyrelsesmedlem ved lov nr. 283 af 6. juni 1984 om  

 ændring af lov om boligbyggeri afløst af en bestemmelse om, at beboerne  

 gennem afdelingsbestyrelserne har en helt ubetinget ret til at vælge  

 bestyrelsens flertal.
De øvrige bestyrelsesmedlemmer vælges af selskabets  

 øverste myndighed, dvs. garanterne på generalforsamlingen og eventuelle andre  

 interessenter, f. eks. kommunen, som ifølge selskabets vedtægter er  

 berettiget til at vælge bestyrelsesmedlemmer.
Garanterne har dog som  

 selskabets øverste myndighed fortsat gennem generalforsamlingen en væsentlig  

 indflydelse på selskabets forhold.
For at tilgodese de garanter, som måtte  

 mene, at forudsætningerne for at kunne udøve den forventede indflydelse på  

 selskabet ikke længere er tilstede, er der i loven (§ 15, stk. 3) indsat en  

 bestemmelse om, at enhver garant inden 12 måneder efter, at beboerne har  

 valgt bestyrelsens flertal, kan kræve, at selskabet overtager den pågældendes  

 garantibeviser til deres værdi.
Der er ikke i lov om boligbyggeri eller  

 andetsteds regler om, hvorledes værdien af garantibeviserne nærmere  

 fastsættes.
Dette spørgsmål må i givet fald forhandles mellem parterne eller  

 - i tilfælde af, at enighed ikke kan opnås - afgøres af domstolene.  

 Overdragelse af garantibeviser til selskabet efter denne bestemmelse kræver  

 som ovenfor nævnt ikke boligministerens samtykke . Som tidligere nævnt er  

 hidtidige overdragelser sket til pari.
Det skal endvidere bemærkes, at der efter boligstyrelsens opfattelse ikke  

 vil kunne udøves stemmeret på selskabets egne garantibeviser.
Der henvises  

 til analoge bestemmelser i aktieselskabslovens § 67, stk. 3 og lov om  

 anpartselskaber § 48, stk. 2. Forlanger kun en enkelt eller en del af  

 garanterne, at selskabet skal overtage garantibeviserne, vil de tilbageblevne  

 garanter således udgøre selskabets øverste myndighed.
Forlanges alle  

 garantibeviser derimod overtaget af selskabet, vil der i selskabsretlig  

 henseende ikke være nogen øverste myndighed.
Der må derfor ved en ændring af  

 vedtægterne fastsættes regler om selskabets fremtidige struktur, herunder om  

 selskabets øverste myndighed.
Mulighederne er enten omdannelse til en  

 almennyttig andelsboligforening eller med kommunalbestyrelsens accept  

 omdannelse til et selvejende boligselskab.
Da der i realiteten oprettes et  

 nyt selskab kræver en sådan omdannelse i henhold til § 2 i lov om  

 boligbyggeri boligministerens (boligstyrelsens) godkendelse. Ønsker  

 garanterne ikke ved en vedtægtsændring at ændre selskabets struktur samtidig  

 med overdragelsen af alle garantibeviserne, bør kommunalbestyrelsen udpege en  

 midlertidig forretningsfører til at forestå omdannelsen, jfr. § 18, stk. 2 i  

 lov om boligbyggeri.
 I de selvejende boligselskaber er beboernes hidtidige lovsikrede ret til  

 at vælge mindst eet bestyrelsesmedlem ligeledes afløst af en ret for beboerne  

 til gennem afdelingsbestyrelserne at vælge bestyrelsens flertal, dog med den  

 vigtige undtagelse, at kommunalbestyrelsen som selskabets øverste myndighed  

 kan modsætte sig et absolut beboerflertal i bestyrelsen, såfremt der efter  

 selskabets vedtægter er andre repræsenteret i bestyrelsen end  

 kommunalbestyrelsen og beboerne.
Har således alene afdelingsbestyrelserne og kommunalbestyrelsen ifølge  

 vedtægterne ret til at vælge bestyrelsesmedlemmer, har beboerne gennem  

 afdelingsbestyrelserne en ligeså ubetinget ret til at vælge bestyrelsens  

 flertal som beboerne i de to andre selskabsformer.
Kommunalbestyrelsen  

 bevarer dog både som selskabets øverste myndighed og som tilsynsmyndighed en  

 væsentlig indflydelse på selskabets forhold.
Selv om også andre (f. eks. ansatte i selskabet, et  

 forretningsførerselskab eller en interesseorganisation) end  

 afdelingsbestyrelserne og kommunalbestyrelsen efter vedtægterne er berettiget  

 til at vælge bestyrelsesmedlemmer, har afdelingsbestyrelserne således som  

 udgangspunkt ret til at vælge bestyrelsens flertal.
Denne ret er dog ikke  

 ubetinget, idet kommunalbestyrelsen som nævnt kan bestemme, at  

 afdelingsbestyrelserne kun kan vælge eet under flertallet af bestyrelsens  

 medlemmer.
Såfremt kommunalbestyrelsen benytter sig af denne ret, har  

 beboerne således ikke absolut flertal i bestyrelsen, men da deres  

 repræsentation som anført ikke kan begrænses til færre end eet under  

 flertallet af bestyrelsens medlemmer, vil de kunne danne flertal med enhver  

 af de i øvrigt i bestyrelsen repræsenterede, ligesom disse kun tilsammen vil  

 kunne overstemme beboerrepræsentanterne.
Det bemærkes, at  

 kommunalbestyrelsens beføjelse til at indskrænke beboernes repræsentation i  

 bestyrelsen først og fremmest tager sigte på de selskaber, hvor andre end  

 beboerne og kommunalbestyrelsen i henhold til de allerede gældende vedtægter  

 er repræsenteret i bestyrelsen, og hvor det efter kommunalbestyrelsens  

 vurdering må anses som ønskeligt, at ikke en enkelt, men alene flere af de i  

 bestyrelsen repræsenterede parter i forening kan danne et flertal.
En  

 kommunalbestyrelse vil som selskabernes øverste myndighed dog også kunne  

 ændre et selskabs vedtægter således, at flere parter end beboerne og  

 kommunalbestyrelsen i fremtiden bliver repræsenteret i selskabets bestyrelse  

 og samtidig eller senere bestemme, at beboerne kun kan vælge eet under  

 flertallet af bestyrelsens medlemmer.
Da lovens intention som nævnt er, at  

 beboerne i princippet skal have den indflydelse på selskabernes forhold som  

 følger af et absolut bestyrelsesflertal, bør en sådan indskrænkning dog kun  

 ske rent undtagelsesvis, ligesom det må forudsættes, at den eller de  

 yderligere parter, der ønskes repræsenteret i bestyrelsen, har en selvstændig  

 og direkte interesse i at have en medindflydelse på selskabets forhold, såsom  

 ansatte i selskabet eller lokale interesseorganisationer med tilknytning til  

 eller interesse i almennyttigt byggeri.
Valg af bestyrelsesmedlemmer, der  

 ikke udpeges af kommunalbestyrelsen, skal indberettes til denne.
Hvis beboerne i de selvejende boligselskaber og garantiselskaberne ønsker  

 en forøget repræsentation i bestyrelserne i overensstemmelse med de foran  

 nævnte regler, skal selskabets øverste myndighed snarest muligt foranledige,  

 at selskabets vedtægter ændres i overensstemmelse hermed.
Herved skal særligt  

 bemærkes, at lovgivningen om kommunernes styrelse ikke er til hinder for, at  

 antallet af kommunalbestyrelsesvalgte medlemmer nedsættes, selv om deres  

 valgperiode endnu ikke er udløbet.
Såfremt der ikke er valgt afdelingsbestyrelser i afdelinger, der omfatter  

 mindst halvdelen af lejlighederne i selskabet, kan som hidtil retten til at  

 vælge bestyrelsesmedlemmer alternativt udøves af en lejerforening, som mindst  

 har 25 pct. af beboerne som medlemmer.
Opfylder flere foreninger denne  

 betingelse, tilkommer retten den forening, der har flest medlemmer blandt  

 beboerne.
Under forudsætning af, at de samlede administrationsudgifter i selskabet  

 ligger på et rimeligt niveau, kan der i beskedent omfang tillægges  

 bestyrelsen vederlag for dens arbejde.
Jvf. nærmere herom i økonomicirkulæret  

 pkt. 13.1.1. konto 501 og 502, samt i boligstyrelsens cirkulære af 17.  

 februar 1986 om ændring af økonomicirkulæret.
Afdelingens ledelse 6. Ud over adgangen til normalt at vælge flertallet af  

 medlemmerne af selskabsbestyrelsen er der ved lov nr. 283 af 6. juni 1984 om  

 ændring af lov om boligbyggeri tillagt de almennyttige selskabers boligtagere  

 en væsentligt større indflydelse end hidtil på de enkelte afdelingers drift  

 og økonomi.
Bestemmelserne herom findes dels i lovens § 15 dels i § 5 i  

 boligstyrelsens bekendtgørelse af 24. maj 1985 om almennyttig boligvirksomhed  

 og endelig i de normalvedtægter af november 1984, som boligstyrelsen har  

 udfærdiget for hver af de 3 selskabstyper.
 Beboernes kompetence til i et nærmere afgrænset omfang at træffe  

 beslutninger om afdelingens forhold udøves gennem henholdsvis  

 afdelingsbestyrelsen og afdelingsmødet.
 Ifølge lov om boligbyggeri skal de nærmere regler om valg af  

 afdelingsbestyrelse og dennes virksomhed fastsættes i vedtægterne.
I bekendtgørelsen om almennyttig boligvirksomhed (§ 5) er fastsat, at  

 beboerne i den enkelte afdeling mindst har ret til medindflydelse på  

 afdelingens drift efter reglerne herom i lov om boligbyggeri og i de  

 normalvedtægter, der gælder for et almennyttigt boligselskab som det  

 pågældende.
Såfremt der i de aktuelle vedtægter for et selskab er tillagt  

 beboerne videregående beføjelser, er det disse vedtægtsbestemmelser, der  

 gælder.
Er beboernes beføjelser i een eller flere relationer ikke omtalt i  

 selskabets vedtægter, har beboerne de beføjelser, der tilkommer dem i henhold  

 til normalvedtægterne.
Dette er ligeledes tilfældet, selvom det tidligere er  

 blevet godkendt, at normalvedtægterne fraviges til skade for beboerne.  

 Sådanne fravigelser er nu uden gyldighed.
Det skal dog tilføjes, at normalvedtægternes mere detaljerede regler om  

 beboernes og afdelingernes beføjelser er fravigelige og kan have en anden  

 udformning end anført i normalvedtægterne for den pågældende type  

 boligselskab.
Som det fremgår af det ovenfor anførte, har sådanne fravigelser  

 kun gyldighed, såfremt de ikke begrænser boligtagernes beføjelser til at  

 udøve de i henhold til loven, bekendtgørelsen og normalvedtægterne hjemlede  

 beføjelser til at øve indflydelse på selskabets og afdelingens anliggender  

 gennem afdelingsmøde, afdelingsbestyrelse og urafstemning.
Som eksempel på en  

 gyldig afvigelse fra normalvedtægerne kan nævnes, at intet er til hinder for,  

 at det i selskabets vedtægter bestemmes, at hver afdeling højst kan have eet  

 medlem af bestyrelsen, medmindre alle afdelinger er repræsenteret.
I det følgende er medtaget de vigtigste regler om afdelingsmøder, om valg  

 af afdelingsbestyrelse og om dennes virksomhed.
Om de mere detaljerede regler  

 henvises til normalvedtægterne, der er optaget som bilag til nærværende  

 cirkulære.
Med de anførte begrænsninger vil flere af de anførte bestemmelser  

 kunne fraviges i det enklete selskabs vedtægter.
Afdelingsmødet.
Hvert år skal inden 5 måneder efter regnskabsårets  

 slutning afholdes ordinært afdelingsmøde i hver enkelt afdeling.
I en ny  

 afdeling skal det første afdelingsmøde afholdes inden 6 måneder efter  

 indflytningen.
Ekstraordinært afdelingsmøde afholdes, når  

 afdelingsbestyrelsen indkalder hertil, når mindst 25 pct. af husstandene i  

 afdelingen ønsker et angivet emne behandlet, når selskabets ledelse anmoder  

 herom, eller når der på et tidligere tidspunkt er truffet beslutning herom.
Indkaldelse til afdelingsmøde foretages normalt af afdelingsbestyrelsen og  

 skal ske med mindst 4 ugers varsel ved brev til samtlige husstande i  

 afdelingen.
I en ny afdeling foregår indkaldelsen normalt på initiativ af  

 boligtagerne i afdelingen.
Sker dette ikke, kan en lejerforening, som efter  

 aftale med selskabet har en særlig tilknytning til selskabet, Lejernes  

 Landsorganisation eller en lokalafdeling under Lejernes Landsorganisation  

 forestå indkaldelsen.
 Bliver et afdelingsmøde ikke indkaldt rettidigt, påhviler det selskabets  

 ledelse at indkalde til afdelingsmøde og forestå afholdelsen af  

 afdelingsmødet.
Adgang til og stemmeret på afdelingsmødet har samtlige boligtagere i  

 afdelingen og disses ægtefæller eller hermed ligestillede personer.
Hver  

 husstand har 2 stemmer uanset husstandens størrelse.
Disse rettigheder  

 omfatter også boligtagere i ungdomsboliger og boligtagere i lejligheder  

 fremlejet af kommunen eller en selvejende institution (kommunale  

 pensionistboliger o.lign.
I tilfælde, hvor en lejlighed udlejes til flere end  

 2 boligtagere, f.eks. til unge uddannelsessøgende eller kollektiver, må disse  

 selv indbyrdes afgøre, hvem der skal udøve stemmeretten.
 Selskabets ledelse skal orienteres om afholdelse af afdelingsmødet og har  

 ret til - dog uden stemmeret - at lade sig repræsentere på mødet.
Afdelingsmødet træffer beslutning ved almindelig stemmeflerhed blandt de  

 fremmødte.
Det er ifølge normalvedtægterne således kun de fremmødte, der kan  

 afgive stemme.
Afdelingsmødet kan beslutte, at den endelige afgørelse af ethvert emne  

 skal træffes ved urafstemning blandt afdelingens boligtagere.
Ved  

 urafstemning, som er skriftlig og hemmelig, har hver husstand 2 stemmer  

 uanset størrelse.
Efter en urafstemning kan det samme forslag først sendes  

 til urafstemning igen efter afholdelse af ordinært afdelingsmøde.
 I øvrigt skal bemærkes, at afholdelse af afdelingsmøder, urafstemninger  

 m.v. i vidt omfang hviler på de almindelige foreningsretlige principper,  

 hvorfor boligstyrelsen normalt ikke bl.a. af bevismæssige grunde kan gå ind i  

 en endelig bedømmelse af, om disse principper er overholdt i forbindelse med  

 et mødes indkaldelse og afvikling og i forbindelse med udformning og  

 afholdelse af en afstemning, herunder en urafstemning.
 Forslag, der skal drøftes på afdelingsmødet, bør forud for mødet udsendes  

 til samtlige mødeberettigede boligtagere.
Afdelingsbestyrelsen.
Afdelingsbestyrelsen vælges ved simpelt flertal på  

 et afdelingsmøde.
En lejer- eller beboerforenings bestyrelse kan være  

 afdelingsbestyrelse, hvis der er flertal herfor på afdelingsmødet, hvis et  

 flertal af boligtagerne er tilsluttet foreningen, og hvis foreningen kun har  

 medlemmer, der bor i afdelingen.
Et senere afdelingsmøde kan dog bestemme, at  

 der på ny skal vælges afdelingsbestyrelse efter de almindelige regler.
 Er der ikke valgt afdelingsbestyrelse, eller har den nedlagt sit hverv  

 uden at være afløst af en ny afdelingsbestyrelse, varetages dens funktioner  

 af selskabets bestyrelse.
Opmærksomheden skal særligt henledes på, at de tidligere gældende  

 bestemmelser om, at oprettelse og nedlæggelse af en afdelingsbestyrelse skal  

 ske ved urafstemning blandt afdelingens beboere, er ophævet.  

 Vedtægtsbestemmelser herom er således uden gyldighed.
Det forhindrer dog ikke  

 afdelingsmødet i at beslutte, at et sådant spørgsmål skal ud til afstemning  

 blandt afdelingens beboere.
 Er mødeprocenten på et afdelingsmøde meget ringe, kan selskabets  

 bestyrelse efter forhandling med afdelingsbestyrelsen indkalde til et  

 ekstraordinært afdelingsmøde med forslag om ophævelse af afdelingsbestyrelsen  

 som eneste punkt på dagsordenen.
Valgbare til afdelingsbestyrelsen er boligtagere i afdelingen, disses  

 ægtefæller samt hermed ligestillede personer.
Afdelingsbestyrelsen består i  

 afdelinger med indtil 100 husstande af formanden samt 2 medlemmer.
I større  

 afdelinger kan afdelingsmødet beslutte, at der skal vælges flere medlemmer  

 til afdelingsbestyrelsen.
Der kan dog højst vælges yderligere 2 medlemmer for  

 hvert påbegyndt antal af 300 husstande i afdelingen ud over de første 100.
 Det kan bestemmes i selskabets vedtægter, at bolighavende  

 ejendomsfunktionærer og/eller ansatte i selskabet ikke er valgbare til  

 afdelingsbestyrelsen.
Medlemmer af afdelingsbestyrelsen bliver ikke aflønnet.  

 Afdelingsbestyrelsen har krav på, at selskabets ledelse yder den nødvendige  

 bistand i forbindelse med udførelsen af dens funktion, men fastsætter i  

 øvrigt selv nærmere bestemmelse om udførelsen af hvervet.
Afdelingen afholder  

 rimelige udgifter til afdelingsbestyrelsens arbejde.
Afdelingsmødets og afdelingsbestyrelsens beføjelser.
Selv om der i en  

 afdeling er valgt afdelingsbestyrelse med det formål at varetage afdelingens  

 interesser bl.a. i forhold til selskabets ledelse, herunder øve indflydelse  

 på afdelingens drift indenfor de givne rammer, har man - for i højere grad at  

 inddrage beboerne i beslutninger af væsentlig, økonomisk betydning for  

 afdelingen - tillagt afdelingsmødet godkendende beføjelse i forhold til visse  

 af afdelingsbestyrelsens beslutninger.
Afdelingsbestyrelsen har dog i alle  

 henseender pligt til at efterleve afdelingsmødets eventuelle beslutninger,  

 uanset om afdelingsbestyrelsen kan udøve den besluttende myndighed i henhold  

 til loven.
Afdelingsbestyrelsen kan heller ikke eensidigt lade  

 afdelingsmødets beslutninger efterprøve ved urafstemning.
I øvrigt kan afdelingsbestyrelsen forelægge ethvert spørgsmål for  

 afdelingsmødet, ligesom afdelingsbestyrelsen kan beslutte, at den endelige  

 afgørelse af et spørgsmål, der henhører under afdelingsbestyrelsen, skal  

 træffes ved urafstemning.
Tilsvarende kan afdelingsmødet beslutte, at et  

 givet spørgsmål skal afgøres ved urafstemning.
For at der ikke senere skal  

 opstå tvivl om afstemning og afstemningsresultat, bør afdelingsbestyrelsen og  

 afdelingsmødet altid i forbindelse med, at et spørgsmål lægges ud til  

 urafstemning, træffe beslutning om urafstemningens udformning, herunder  

 hvilke oplysninger og hvilket materiale, der skal sendes ud til de  

 stemmeberettigede.
 Afdelingsmødet er i henhold til boligbyggeriloven beføjet til at:
 1. vælge afdelingsbestyrelsen eller kan - under de  

 tidligere nævnte forudsætninger - beslutte, at en beboer- og lejerforening  

 skal fungere som afdelingsbestyrelse.
2. godkende årsregnskab for afdelingen, inden det  

 godkendes endeligt af selskabets bestyrelse og dets øverste myndighed.  

 Regnskabet skal af afdelingsbestyrelsen eller - hvis en sådan ikke er valgt -  

 af selskabsbestyrelsen forelægges på det ordinære afdelingsmøde til  

 godkendelse.
Efter normalvedtægternes dagsorden for det ordinære  

 afdelingsmøde skal afdelingsmødet tillige have forelagt afdelingens budget.
3. godkende iværksættelse af moderniseringsarbejder,  

 som afdelingsbestyrelsen eller - hvor en sådan ikke er valgt - selskabets  

 ledelse har truffet beslutning om at udføre.
Påregnes foranstaltningerne at  

 medføre en lejeforhøjelse, der overtiger 15 pct. af den gældende leje, skal  

 den endelige afgørelse lægges ud til urafstemning blandt samtlige afdelingens  

 boligtagere, hvis mindst 1/4 af de tilstedeværende stemmeberettigede på  

 afdelingsmødet forlanger det.
 4. godkende afdelingsbestyrelsens eller - hvor en  

 sådan ikke er valgt - selskabets ledelses beslutninger om, hvorvidt fordeling  

 af udgifterne til varme, varmt vand og el skal ske på grundlag af henholdsvis  

 varmefordelingsmålere, elektricitetsmålere, bruttoetageareal eller rumfang.  

 Afdelingsmødets beslutning har gyldighed for alle boligtagere i afdelingen  

 uanset eventuelle modstående kontraktsbestemmelser.
5. godkende ændringer i husordenen.
Som eksempel på  

 forhold, der kan reguleres i husordenen, kan nævnes, at det er overladt til  

 afdelingsbestyrelsen og afdelingsmødet at bestemme, om det skal være tilladt  

 at holde husdyr.
Afdelingsbestyrelsen og afdelingsmødet kan dog ikke ved  

 bestemmelse i husordenen tilsidesætte beboernes ret til at holde husdyr  

 ifølge kontrakt eller individuel aftale med selskabet, ligesom kompetencen  

 til at ændre husordenen heller ikke kan benyttes til at indføre begrænsninger  

 i øvrigt i de med boligtagerne indgåede kontrakter eller indføre ændringer i  

 andre for almennyttigt boligbyggeri almindeligt gældende bestemmelser.
Det  

 skal samtidig understreges, at - uanset husordenens bestemmelser om  

 husdyrhold har blinde og svagtseende altid ret til at holde førerhund.  

 Forslag til ændringer i husordenen skal af afdelingens bestyrelse forud for  

 afdelingsmødet bekendtgøres for samtlige boligtagere og skal på  

 afdelingsmødet forelægges af afdelingsbestyrelsen.
Er der ikke valgt  

 afdelingsbestyrelse, skal selskabets ledelse forestå bekendtgørelsen og  

 forelæggelsen.
 Afdelingsbestyrelsen er i henhold til boligbyggeriloven beføjet til at:
 1. godkende afdelingens driftsbudget, forinden det  

 godkendes endeligt af selskabets ledelse.
2. bestemme om der skal udføres rimelige  

 moderniseringsarbejder m.v. i afdelingen.
Selskabet har - når  

 afdelingsbestyrelsen har truffet beslutning herom - pligt til at lade sådanne  

 arbejder udføre, såfremt afdelingsbestyrelsen tiltræder den nødvendige  

 modsvarende lejeforhøjelse.
Uden afdelingsbestyrelsens samtykke kan sådanne  

 arbejder ikke gennemføres, medmindre myndighederne meddeler pålæg herom.  

 Beslutninger om udførelse af moderniseringsarbejder skal inden iværksættelsen  

 godkendes af afdelingsmødet og skal - såfremt lejestigningen overstiger 15  

 pct., og 1/4 af de på afdelingsmødet fremmødte stemmeberettigede forlanger  

 det sendes til urafstemning.
3. føre tilsyn med afdelingens  

 vedligeholdelsestilstand og påse, at der er god orden i afdelingen.
En  

 eventuel påtale kan kun ske til selskabets ledelse.
Det ligger således uden  

 for en afdelingsbestyrelses beføjelser at påtale vedligeholdelsestilstanden  

 over for ejendomsfunktionærer eller overtrædelser af husorden eller andre  

 forhold direkte over for den enkelte boligtager.
4. blive orienteret, så vidt det er muligt  

 forudgående, om ansættelse og afskedigelse af ejendomsfuntionærer.
Det er  

 således fortsat selskabets ledelse, der foretager afskedigelser og  

 ansættelser, men bestemmelsen forudsætter, at der i rimeligt omfang tages  

 hensyn til afdelingsbestyrelsens og hermed beboernes ønsker.
5. bestemme inden for rammerne af driftsbudgettet,  

 hvilke vedligeholdelses- og forbedringsarbejder samt fornyelser selskabets  

 ledelse skal lade udføre.
Det er således afdelingsbestyrelsen og ikke  

 selskabets ledelse, der bestemmer, i hvilken rækkefølge der kan indgås  

 aftaler med håndværkere om de forskellige arbejders udførelse.
Ledelsen kan  

 ikke, medmindre myndighederne meddeler pålæg herom, gennemføre sådanne  

 arbejder uden afdelingsbestyrelsens samtykke.
Selskabsbestyrelsen kan dog  

 lade nødvendige og rimelige vedligeholdelsesarbejder udføre i afdelingen,  

 hvis arbejderne er af en sådan karakter, at de ikke uden væsentlig risiko kan  

 afvente afdelingsbestyrelsens beslutning, jfr. nedenfor.
6. beslutte, om fordeling af udgifterne til varme og  

 el skal ske på grundlag af henholdsvis varmefordelingsmålere,  

 elektricitetsmålere, bruttoetageareal eller rumfang.
Beslutning herom skal  

 godkendes af afdelingsmødet.
 7. træffe beslutning - inden for driftsbudgettes  

 rammer - om driften og beboernes anvendelse af fælleslokaler (eksempelvis  

 beboerhus) samt om etablering af fritidsaktiviteter m.v. (eksempelvis  

 udgivelse af beboerblad og afholdelse af kulturelle arrangementer).
8. vedtage ændringer af husordenen, der - uafhængig af  

 selskabets eventuelle stillingtagen til ændringerne er gyldige, hvis der er  

 flertal for dem på et afdelingsmøde.
Afdelingsbestyrelsens beslutninger om  

 ændring af husordenen skal således forelægges på afdelingsmødet.
I afdelinger, der får tilsagn om statsstøtte efter 30. juni 1986, har  

 afdelingsbestyrelsen herudover adgang til at overvære det eftersyn,  

 byggeskadefonden i henhold til lovens § 62 b, stk. 2 skal foretage inden 5 år  

 efter byggeriets aflevering.
Afdelingsbestyrelsen skal endvidere orienteres  

 om den rapport, der udarbejdes på baggrund af eftersynet.
Det påhviler  

 således selskabets ledelse forsåvidt angår disse afdelinger at give  

 afdelingsbestyrelsen besked om tid og sted for 5-års-eftersynet og at  

 fremsende den udarbejdede rapport til afdelingsbestyrelsen.
 Vedrørende afdelingsbestyrelsens kompetence og beføjelser skal yderligere  

 henstilles, at der gives afdelingsbestyrelsen beføjelse til - eventuelt i  

 samarbejde med selskabets ledelse - at fastsætte overordnede retningslinier  

 for, hvilke forbedringer der individuelt vil kunne udføres i afdelingen, om  

 selskabets tilladelse hertil skal indhentes, hvilke forbedringer der kan ydes  

 godtgørelse for etc.
Ansvar og kompetence.
Uanset afdelingsbestyrelsens og afdelingsmødets  

 adgang til at træffe beslutninger vedrørende afdelingens drift har selskabets  

 ledelse det juridiske og økonomiske ansvar for selskabets dispositioner.  

 Dette indebærer, at selskabsbestyrelsen skal skride ind, hvis  

 afdelingsbestyrelsens eller afdelingsmødets beslutninger er i strid med de  

 gældende bestemmelser, såvel i lov om boligbyggeri som i anden lovgivning  

 samt bestemmelser i de lejekontrakter, selskabet har indgået med den enkelte  

 boligtager.
Selskabsbestyrelsen kan således eksempelvis forlange en rimelig  

 standard for så vidt angår vedligeholdelse af afdelingen.
I tilslutning  

 hertil bemærkes, at det vil lette administrationen og samarbejdet mellem  

 selskabets ledelse og de enkelte afdelingsbestyrelser, hvis der aftales nogle  

 generelle retningslinier for, hvilke typer af vedligeholdelses- og  

 reparationsarbejder selskabet uden videre kan lade udføre.
Det skal  

 understreges, at det altid er selskabets ledelse, der træffer aftaler udadtil  

 på selskabets vegne.
 I den daglige administration af almennyttige boligselskaber kan der  

 erfaringsmæsigt opstå en del problemer, ikke alene vedrørende omfanget af  

 afdelingbestyrelsernes, afdelingsmødernes og beboernes rettigheder og  

 beføjelser, men tillige vedrørende de proceduremæssige og andre mere formelle  

 spørgsmål i forbindelse med afholdelse af afdelings- og  

 afdelingsbestyrelsesmøder.
For så vidt angår et enkelt spørgsmål af denne karakter, der har givet  

 anledning til særlig tvivl, skal bemærkes, at det er boligstyrelsens  

 opfattelse, at en afdelingsbestyrelse har pligt til at træde tilbage, såfremt  

 dette vedtages på et ordinært eller ekstraordinært afdelingsmøde, uanset at  

 den siddende afdelingsbestyrelses valgperiode ikke er udløbet.
Der kan dog  

 kun vælges en ny afdelingsbestyrelse på samme møde, såfremt dette fremgår af  

 den forud udsendte dagsorden.
I modsat fald må en ny afdelingsbestyrelse  

 vælges på et - eventuelt på selskabsbestyrelsens foranledning - indkaldt  

 ekstraordinært afdelingsmøde.
Opmærksomheden skal endvidere henledes på, at  

 en afdelingsbestyrelse ikke kan foretage eksklusion af sine medlemmer.
En  

 afdelingsbestyrelse bør i øvrigt, såfremt den er i tvivl om beboernes  

 stilling til spørgsmål af væsentlig betydning, foranledige disse drøftet på  

 et afdelingsmøde, eventuelt med efterfølgende urafstemning.
Man skal i tilknytning hertil understrege, at de offentlige myndigheder,  

 der beskæftiger sig med de almennyttige boligselskabers forhold, dvs.  

 kommunalbestyrelserne og boligstyrelsen, normalt ikke har beføjelse til at  

 afgøre en opstået uenighed med bindende virkning for parterne, dvs.  

 selskaberne, afdelingsbestyrelserne og de enkelte boligtagere.
I praksis er  

 der som tidligere nævnt ofte tale om problemer af almindelig selskabsretlig,  

 foreningsretlig eller aftaleretlig karakter, hvis afgørelse - såfremt  

 parterne ikke kan forhandle sig til rette - i givet fald vil henhøre under  

 domstolene.
Det samme gælder normalt for konkrete tvistigheder mellem  

 selskaberne og de enkelte boligtagere, f.eks. om kontraktsforståelse,  

 varmeregnskaber, vedligeholdelsesspørgsmål, flytteafregninger og lignende.  

 Boligstyrelsen må derfor som udgangspunkt råde parterne til at forhandle sig  

 til rette ved hjælp af de muligheder, beboerdemokratiet giver.
Boligstyrelsen  

 vil dog i nødvendigt samarbejde med de berørte kommunalbestyrelser behandle  

 eventuelle klager og problemer, som måtte blive forelagt.
Interessekonflikter.
Inhabilitet 7. I § 17 i lov om boligbyggeri er indeholdt  

 bestemmelser om interessekonflikter og inhabilitet, herunder om  

 indberetningspligt og kommunalbestyrelsens eventuelle godkendelse af aftaler.
 Disse bestemmelser omfatter medlemmer af selskabernes bestyrelser,  

 selskabernes forretningsførere (direktører), funktionærer og andre ansatte  

 samt - som en nydannelse - tillige også medlemmer af afdelingsbestyrelserne.
Indberetningspligt.
Såfremt de ovennævnte personer leder eller blot har en  

 økonomisk interesse i byggevirksomhed udenfor selskabet, skal det indberettes  

 til kommunalbestyrelsen.
Kommunalbestyrelsen kan - såvel straks som på et  

 hvilket som helst senere tidspunkt - nedlægge forbud imod, at forholdet  

 fortsættes.
Virkningen af et forbud er, at den pågældende må vælge imellem at  

 ophøre med den virksomhed, der omfattes af forbuddet eller at træde tilbage  

 fra sit hverv i selskabet.
Det er selskabsbestyrelsens pligt at påse, at  

 indberetning til kommunalbestyrelsen sker i tilfælde, hvor det er påkrævet.
 Indberetning skal ske, uanset om der efter bestyrelsens skøn er risiko for  

 interessekonflikt, og således f.eks. også, hvor den pågældende som  

 forbrugerrepræsentant er medlem af ledelsen af en byggeproduktionsvirksomhed  

 med henblik på at sikre en hensigtsmæssig ordning af selskabets arbejder og  

 leverancer.
Godkendelse.
Aftaler, som selskabet ønsker at indgå med de nævnte  

 personer, hvori de selvstændigt eller som befuldmægtiget for andre optræder  

 som grundsælger, entreprenør, leverandør, advokat, arkitekt eller lignende  

 skal godkendes af kommunalbestyrelsen.
Ansøgning om godkendelse skal  

 indsendes til kommunalbestyrelsen, forinden endeligt bindende aftale er  

 indgået.
Bestemmelsen omfatter også håndværkere, der som mestre eller  

 selvstændigt arbejdende svende varetager ind- eller udvendige  

 vedligeholdelsesarbejder, reparationer eller andre bygningsarbejder.
Nægtelse  

 af godkendelse indebærer, at den pågældende må vælge imellem at afstå fra  

 aftalen eller at nedlægge sit hverv i selskabet.
Et samtykke kan meddeles  

 indtil videre, således at kommunalbestyrelsen til enhver tid kan ændre sin  

 afgørelse, såfremt forholdene taler derfor.
Særlig inhabilitet.
Det er tillige fastsat i loven, at de nævnte personer  

 ikke må deltage i behandlingen af sager, hvori de selv eller nærtstående  

 slægtninge o. lign. har en særinteresse, eller sager som har en særlig  

 interesse for andre, som de har nær tilknytning til f. eks. ved venskab,  

 familieforbindelse eller ansættelsesforhold.
Ved behandlingen af spørgsmål om interessekonflikter må  

 kommunalbestyrelsen træffe sin afgørelse på grundlag af et skøn over, om der  

 efter de lokale forhold i det foreliggende eller i andre tilsvarende tilfælde  

 må frygtes at være en konkret fare for misbrug til skade for selskabet  

 og/eller boligtagerne.
Er der en ikke helt ubegrundet tvivl, bør  

 kommunalbestyrelsens stilling generelt tendere i retning af, at forbud  

 nedlægges eller samtykke nægtes.
Der bør i den forbindelse udvises en ganske  

 særlig agtpågivenhed i situationer, hvor en aftale træffes af selskabet, men  

 hvor aftalens økonomiske konsekvenser skal bæres af en enkelt boligtager, f.  

 eks. tilfælde, hvor en boligtager skal bære udgiften til istandsættelse ved  

 fraflytning, men hvor det efter lejeaftalen er selskabet, der alene træffer  

 aftale med håndværkerne om arbejdets omfang og pris.
 Overdragelse af ledige lejligheder m.v.
Almindelige bestemmelser 8. Ledige lejligheder skal ifølge lov om boligbyggeri  

 § 14 stilles til rådighed for boligsøgende, som efter deres økonomiske  

 forhold og husstandens størrelse og sammensætning har et særligt behov  

 for boliger af den pågældende art.
Boligministeren fastsætter efter denne  

 bestemmelse nærmere regler herom, herunder om fortrinsret for husstande  

 med børn og særlige befolkningsgrupper.
Tildeling af almennyttige boliger skal ske efter en samlet  

 vurdering af de boligsøgendes økonomiske forhold og af deres husstands  

 størrelse og sammensætning.
Det er således den enkelte boligsøgendes  

konkrete behov, der skal vurderes.
Det er en naturlig forudsætning  

 for ydelse af offentlig støtte til almennyttigt byggeri, at der ved  

 udlejningen anlægges vidtgående sociale kriterier, således at der f. eks.  

 tages særligt hensyn til boligsøgende med en særlig lav indkomst eller særlig  

 vanskelige boligforhold.
Der må herunder lægges ganske særlig vægt på, at det  

lidt ældre og billigere byggeri søges udlejet til boligsøgende med  

 lave indkomster.
Ved lov nr. 283 af 6. juni 1984 om ændring af lov om boligbyggeri er der  

 tillagt kommunerne en ret til at bestemme, at indtil hver fjerde ledige  

 lejlighed i almennyttigt byggeri skal stilles til rådighed for kommunen til  

 løsning af påtrængende boligsociale opgaver.
Der henvises til bemærkningerne  

 under punkt 20.
Der må lægges vægt på, at de boliger, der indrettes og udformes til  

 beboelse af ældre og handicappede, også i videst mulig omfang kommer disse  

 befolkningsgrupper til gode ved udlejningen.
Det overlades derfor til  

 boligselskaberne og kommunerne på grundlag af de lokale forhold at vurdere,  

 om det måtte skønnes hensigtsmæssigt, at der i forbindelse med tilsagnet om  

 offentlig støtte forbeholdes (klausuleres) et antal boliger i nybyggeriet til  

 fortrinsvis udlejning til ældre og handicappede.
En klausulering giver dog  

 ikke komunerne anvisningsret til boligerne.
Der henvises herom nærmere til  

 boligstyrelsens cirkulære af 25. marts 1982 om boliger for ældre og  

 handicappede i almennyttigt byggeri.
 Boligbyggerilovens regler om overdragelse af lejligheder er nærmere  

 uddybet i §§ 19-20 i boligstyrelsens bekendtgørelse om almennyttig  

 boligvirksomhed.
 Er der ikke i boligbyggeriloven eller bekendtgørelsen fastsat  

 særbestemmelser, finder reglerne i lov om leje anvendelse.
De boligsøgendes økonomiske forhold 9. Efter bekendtgørelsen (§ 19, stk. 1) skal det  

 tilstræbes, at der ikke er et åbenbart misforhold imellem den boligsøgendes  

 husstandsindkomst og boligafgiften.
Således skal ledige lejligheder med et  

 relativt lavt huslejeniveau fortrinsvis stilles til rådighed for boligsøgende  

 med en relativ lav indkomst, medens husstande med en noget højere indkomst  

 bør henvises til de noget dyrere lejligheder.
Som vejledende udgangspunkt vil  

 boligsøgende, hvis boligafgift (husleje eksklusive varme og el) kommer til at  

 udgøre mindre end 15 pct. af husstandsindkomsten, opgjort efter reglerne i  

 lov om individuel boligstøtte, normalt kunne henvises til en dyrere  

 lejlighed.
Der skal således tilstræbes en sådan fordeling af lejlighederne,  

 at de enkelte boligsøgende opnår en bolig af en sådan art, at de økonomiske  

 krav, der stilles til husstanden i form af indskud og boligafgift, står i et  

 passende forhold til husstandsindkomsten (med tillæg af en eventuel  

 individuel boligstøtte).
Afvisning af boligsøgende med den begrundelse, at deres husstandsindtægt  

 er så lav, at den må skønnes at stå i et åbenbart misforhold til  

 boligudgiften, kan ifølge bekendtgørelsen (§ 19, stk. 1) kun ske efter en  

 konkret vurdering af den enkelte boligsøgendes økonomiske og personlige  

 forhold.
Der bør herved lægges afgørende vægt på, om den boligsøgende vil  

 være berettiget til individuel boligstøtte efter reglerne herom i lov om  

 individuel boligstøtte.
Det følger heraf, at det som udgangspunkt må være af væsentlig betydning,  

 om individuel boligstøtte kan nægtes, fordi boligafgiften (ekskl. udgift til  

 varme og el) overstiger halvdelen af husstandsindkomsten, jfr. §§ 7, 11 og 12  

 i lov om individuel boligstøtte.
I forbindelse hermed vil det kunne tages i  

 betragtning, om det med rimelighed kan forventes, at den boligsøgende på  

 længere sigt selv vil blive i stand til at betale boligudgiften (inkl. varme  

 og el) uden supplerende hjælp, f.eks. efter endt uddannelse eller  

 revalidering, og om boligafgiften ( ekskl. varme og el) i relation til  

 boligstøtteloven overstiger maksimumbeløbet for den årlige leje.
Det vil  

 således kunne være rimeligt i nogle tilfælde at stille krav om en noget  

 højere indkomst end »halvdelsreglen« indicerer, medens det i andre  

 tilfælde kan være rimeligt at lægge vægt på det beløb, husstanden reelt har  

 til disposition, når de faste udgifter inkl. skat, husleje og ae conto  

 varmebidrag er betalt.
Ved vurderingen må endvidere tages i betragtning, om  

 den boligsøgende har en konkret mulighed for at opnå en billigere, passende  

 bolig andetsteds.
Man bør således ikke anvise den boligsøgende en dyrere  

 almennyttig lejlighed, hvis vedkommende har mulighed for at opnå en billigere  

 bolig.
Hvis lejen for den ansøgte lejlighed er relativ lav, bør man dog være  

 mere tilbageholdende med at afvise den boligsøgende end ved dyrere  

 lejligheder.
Det bemærkes, at kravene til den boligsøgendes økonomiske forhold kun  

 gælder ved den første indflytning i en af selskabets afdelinger og at  

kravene ikke finder anvendelse ved overdragelse af lejligheder som  

 tjenesteboliger til funktionærer ved ejendommen eller ved overdragelse af  

 lokaler til hel eller delvis anvendelse til andet end beboelse.
Der henvises  

 herom til bekendtgørelsens § 19, stk. 2 og 4, samt til cirkulærets pkt. 12 om  

 fortrinsrettigheder ved afgivelse af anden lejlighed i selskabet.  

 Opmærksomheden skal endelig henledes på, at der ved en ændring af § 18 ved  

 lov nr. 577 af 19. december 1985 er indført nye klageregler i tilfælde, hvor  

 kommunalbestyrelsen afviser en boligsøgende til en ledig almennyttig  

 lejlighed under henvisning til for lav husstandsindkomst, jfr. herom i  

 cirkulærets pkt. 21.
Husstandens størrelse og sammensætning 10. I bekendtgørelsen (§ 19, stk. 1) er fastsat  

 bestemmelser om fortrinsret til større lejligheder for boligsøgende med børn.  

 Således har boligsøgende med eet eller flere børn fortrinsret til lejligheder  

 med 3 eller flere beboelsesrum.
Lejligheder med 4 beboelsesrum og større  

 lejligheder skal fortrinsvis stilles til rådighed for boligsøgende med to  

 eller flere børn.
 Ved beboelsesrum forstås ethvert selvstændigt værelse eller kammer uanset  

 størrelse.
Som børn anses sådanne husstandsmedlemmer, der efter reglerne i lov om  

 individuel boligstøtte kan medregnes som børn.
For at et barn efter lov om  

 individuel boligstøtte kan tages i betragtning, skal det som udgangspunkt  

 være under 18 år og bo i lejligheden.
Ved tildeling af almennyttige boliger, hvor forældrene ikke er gift eller  

 er separerede, skal begge forældre dog - uanset reglerne i lov om boligstøtte  

 - kunne medregne deres børn, såfremt statsamtet eller - i København og  

 Frederiksberg - overpræsidiet har godkendt en aftale om fælles  

 forældremyndighed efter bestemmelserne i § 9 i myndighedsloven, og  

såfremt børnene faktisk opholder sig omkring eller over halvdelen af  

 tiden hos den boligsøgende.
Det er således ikke tilstrækkeligt at forældrene  

 har aftalt udvidet samkvemsret og opnået overøvrighedens tilslutning hertil.  

 Der skal foreligge en godkendt aftale om fælles forældremyndighed.
Derimod er det uden betydning for børnefamiliers fortrinsret til  

 almennyttige boliger, om husstanden omfatter een eller flere voksne.
Enlige  

 med børn er således sidestillede med ægtepar eller samlevende med børn.
 Særligt skal bemærkes, at flerbørnsfamiliernes fortrinsret til lejligheder  

 med 4 eller flere rum ikke indebærer, at de kan afvises fra 3-rums  

 lejligheder, hvortil de er berettigede på lige fod med husstande med kun eet  

 barn.
Ved udlejning af lejligheder, hvortil der ikke er knyttet særlige  

 fortrinsrettigheder, eller hvortil der ikke på det aktuelle  

 udlejningstidspunkt er fortrinsberettigede ansøgere, bør det tilstræbes, at  

 boligsøgende, der efter deres husstands økonomi, størrelse og sammensætning  

 har et særligt behov for lejligheder af den pågældende art, går forud for  

 andre. (Ægte-) par og enlige med børn bør således have lejlighed forud for  

 (ægte-)par og enlige uden børn.
Små lejligheder, der er indrettet med særligt  

 henblik på enlige, bør dog altid forbeholdes disse.
 Kravet om, at boligens størrelse skal være passende i forhold til  

 boligtagerens husstand, finder lige så lidt som de under pkt. 9 nævnte krav  

 til de boligsøgendes økonomiske forhold anvendelse, når lejligheder  

 overdrages til ejendomsfunktionærer som tjenesteboliger eller ved  

 overdragelse af lejligheder eller lokaler, der helt eller delvist anvendes  

 til andet end beboelse.
Det har i perioder i nogle almennyttige bebyggelser vist sig vanskeligt at  

 udleje store (100-130 m2) og dermed forholdsvis dyre boliger til de  

 befolkningsgrupper, de er beregnede til.
Denne udvikling er bl.a. forårsaget  

 af udviklingen i energipriserne.
I loven om midlertidig offentlig støtte til  

 almennyttigt boligbyggeri og statsstøttede kollegier (lovbekendtgørelse nr.  

 480 af 16. august 1982) er ud over mulighederne for at yde midlertidig  

 driftsstøtte til disse byggerier også åbnet adgang for kommunalbestyrelsen  

 til at tillade, at de gældende regler for udlejning af lejligheder i  

 almennyttigt boligbyggeri midlertidigt fraviges for at imødegå væsentlige  

 udlejningsvanskeligheder.
I tilfælde af længere tids ledighed kan  

 boligselskaberne endvidere i samarbejde med vedkommende kommunalbestyrelse  

 overveje at søge sådanne ledige lejligheder midlertidigt udlejet til unge  

 uddannelsessøgende og andre unge med særligt behov herfor.
I disse  

 overvejelser må bl.a. indgå, om lejen for disse boliger vil kunne holdes på  

 nogenlunde tilsvarende niveau som lejen for de ungdomsboliger, der er  

 tilvejebragt med offentlig støtte.
Det vil i øvrigt være en forudsætning for  

 sådan udlejning, at lejlighederne har mindst tre beboelsesrum og at de - for  

 ikke at stille studerende ægtepar eller samlevende bedre end andre  

 boligsøgende - udlejes til mindst tre uddannelsessøgende.
De nærmere vilkår  

 for udlejningen fastsættes af boligselskabet.
 Ifølge lov om individuel boligstøtte er det den enkelte  

 uddannelsessøgendes indtægtsforhold, der er afgørende for, om der kan ydes  

 lån til betaling af den enkelte boligtagers andel af indskuddet.
Papirløse samlivsforhold 11. Ifølge bekendtgørelsen (§ 19, stk. 3) skal  

 personer, der lever sammen uden at være gift, ved tildeling af lejligheder  

 sidestilles med ægtepar.
 Bestemmelsen tager sigte på samlivsforhold af mere varig karakter og  

 omfatter også samlivsforhold imellem personer af samme køn.
Ved overdragelse af en lejlighed, der normalt ikke ville være blevet  

 tildelt en enlig, kan det ofte af bevismæssige grunde være hensigtsmæssigt,  

 at begge parter påføres lejekontrakten.
Ved ophævelse af samlivet finder  

 bestemmelserne i lejelovens § 77 a anvendelse.
Det den 22. januar 1981  

 autoriserede tillæg til typeformular B 1977 finder herefter kun anvendelse i  

 det omfang, det giver leje- ren videregående rettigheder end lejelovens § 77  

 a.
Fortrinsret ved afgivelse af en anden almennyttig lejlighed i selskabet 12. For at lette mulighederne for bytning af  

 lejligheder og oprykning indenfor det enkelte boligselskab og dermed  

 beboernes mulighed for at flytte til lejligheder, der i højere grad end deres  

 nuværende bolig passer til deres aktuelle behov, er boligsøgende, som  

 allerede bor i en af selskabets afdelinger, berettiget til en anden lejlighed  

 i selskabet, hvis boligtageren opfylder de lempeligere krav til husstandens  

 størrelse og sammensætning, der er fastsat i § 19, stk. 2, i bekendtgørelsen  

 om almennyttig boligvirksomhed.
Kravene til de boligsøgendes økonomiske  

 forhold gælder som nævnt kun ved den første indflytning i en af selskabets  

 afdelinger.
 Uanset de under punkterne 9 og 10 omtalte regler om økonomiske forhold og  

 husstandens størrelse og sammensætning vil en boligsøgende, der i forvejen  

 bebor en almennyttig lejlighed, således i følgende tilfælde være berettiget  

 til at få overdraget en anden lejlighed i en af det pågældende  

 selskabs afdelinger under forudsætning af, at den hidtil beboede  

 lejlighed bliver ledig eller afgives:
Det skal understreges, at disse lempeligere regler kun gælder for  

 boligsøgende, der afgiver en anden lejlighed i en af selskabets  

 afdelinger og ikke, hvis kun eet eller nogle af husstandens medlemmer  

 flytter, eller hvis der afgives en lejlighed i et andet boligselskab eller i  

 en privat udlejningsejendom.
De forbedrede muligheder for ældre og  

 handicappede til at flytte til en anden lejlighed i selskabet omfatter såvel  

 lejligheder, der er indrettet specielt for disse befolkningsgrupper som  

 lejligheder, der f.eks. i kraft af deres beliggenhed og/eller adgangsforhold  

 vil være en mere hensigtsmæssig bolig for pågældende.
Fortrinsretten gælder endvidere ikke for uddannelsessøgende m.fl. i  

 værelser uden selvstændigt køkken.
Såfremt der til boligen hører selvstændigt  

 køkken, vil den uddannelsessøgende m.v. derimod have fortrinsret til en  

 normal lejlighed i afdelingen.
I tilfælde af bytning er det dog en  

 forudsætning, at tilflytteren opfylder betingelserne for at bo i  

 ungdomsboligen.
Bytteret.
Fremlejeret 13. Adgangen i lejeloven for en lejer af en  

 beboelseslejlighed til at bytte med en anden lejer og til at  

fremleje en del af eller hele lejligheden gælder også for almennyttige  

 boligtagere.
Vedtægtsmæssige begrænsninger af bytteretten og retten til at  

 fremleje det lejede er uden gyldighed.
Bytteret.
Bytteretten gælder såvel ved bytte mellem lejere i almennyttigt  

 byggeri indbyrdes som ved bytte mellem lejere i en privat udlejningsejendom  

 og i et almennyttigt boligselskab.
Der er derimod ikke bytteret, såfremt  

 lejeren ønsker at »bytte« med en ejer af et parcelhus eller  

 en ejerlejlighed eller en andelshaver i en privat andelsboligforening.
Udlejeren (boligselskabet) kan efter lejeloven modsætte sig bytning, når Begrundelsen for den under 5) nævnte bestemmelse er at sikre, at  

 almennyttige boliger også ved bytning bliver stillet til rådighed for  

 boligsøgende, der opfylder vilkårene for at opnå en sådan bolig.  

 Boligselskaberne skal derfor ved bytning vurdere tilflytterens forhold på  

 samme måde som ved anden genudlejning.
Selskabet vil således kunne nægte at  

 godkende en bytning, hvis det efter en konkret vurdering finder, at den nye  

 lejers indkomst er af en sådan størrelse, at huslejen ikke står i et rimeligt  

 forhold hertil, jfr. punkt 9. Selskabet skal herved i ganske særlig grad være  

 opmærksom på, at de noget ældre og billigere boliger fortrinsvis skal stilles  

 til rådighed for boligsøgende med en særlig lav indkomst.
 Forsåvidt angår ejendomme, der tilhører almennyttige  

 andelsboligforeninger, kan det i vedtægterne stilles som vilkår, at den, der  

 ved bytning opnår en lejlighed i foreningens ejendomme, skal indmelde sig i  

 foreningen.
Fremleje.
En boligtager i almennyttigt byggeri er berettiget til at  

fremleje det lejede efter reglerne herom i lov om leje.
 Opmærksomheden henledes på de ændringer, der er gennemført ved lov nr. 609  

 af 21. december 1983 om ændring af lov om leje.
 Lejeren har herefter ret til at fremleje højst halvdelen af lejlighedens  

 beboelsesrum til beboelse, når det samlede antal personer, der herefter  

 kommer til at bo i lejligheden, ikke overstiger antallet af beboelsesrum.  

 Udlejeren kan ikke længere kræve afgift af den leje, der betales i  

 fremlejeforholdet.
 Lejeren har også ret til at fremleje hele beboelseslejligheden, dog kun i  

 indtil 2 år og kun under forudsætning af, at lejerens fravær er midlertidigt  

 og skyldes sygdom, forretningsrejse, studieophold, midlertidig forflyttelse  

 eller lignende.
 Udlejeren kan dog modsætte sig fremleje af hele lejligheden når:
 Heller ikke når hele lejligheden fremlejes, har udlejeren ret til at kræve  

 nogen del af den leje, der betales i fremlejeforholdet.
 Det bemærkes, at lejeren i hvert enkelt tilfælde, hvad enten der er tale  

 om hel eller delvis fremleje af lejligheden, skal meddele udlejeren, til hvem  

 fremleje finder sted og vilkårene herfor.  Fremleje i videre omfang end  

 tilladt i loven kan give udlejeren ret til at hæve lejemålet.
 Retten til fremleje af almennyttige beboelseslejligheder gælder, selv om  

 fremlejetageren ikke opfylder de i punkterne 9 og 10 omtalte betingelser for  

 at blive boligtager i almennyttigt byggeri.
 Der henvises i øvrigt til punkt 23 vedrørende forholdet til  

 lejelovgivningen.
Fortrinsret for visse særlige befolkningsgrupper 14. Ældre, handicappede, unge uddannelsessøgende eller  

 andre særlige befolkningsgrupper har forud for andre boligsøgende fortrinsret  

 til de lejligheder, der ved deres indretning eller ved tilsagnet om  

 statsstøtte er klausuleret/ forudsat udlejet specielt til den  

 pågældende gruppe personer.
Alene det forhold, at en lejlighed i forbindelse  

 med byggeriets opførelse er karakteriseret som velegnet til beboelse af en  

 ældre eller handicappet, giver således ikke en egentlig fortrinsret, men det  

 vil være naturligt, at boligselskabet i forbindelse med tildelingen af  

 sådanne lejligheder særligt tilgodeser ældre og handicappede.
 Såfremt en lejlighed, der ikke oprindeligt var forbeholdt ældre og  

 handicappede, i forbindelse med senere udlejning er blevet indrettet hertil,  

 bør selskabet ikke ved fraflytning forlange lejligheden retableret.  

 Lejligheden bør derimod søges genudlejet til en husstand, der har særligt  

 behov for en bolig med den ændrede indretning.
 Udlejningen skal herudover så vidt muligt - men altså ikke nødvendigvis -  

 ske til boligsøgende, der opfylder de i punkterne 9 og 10 omtalte krav til  

 økonomiske forhold samt til husstandens størrelse og sammensætning.
 Såfremt der ikke blandt de boligsøgende, der er skrevet op til ledige  

 lejligheder i selskabet, er sådanne fortrinsberettigede personer, der ønsker  

 at overtage lejligheden, bør selskabet henvende sig til kommunens social- og  

 sundhedsforvaltning, de stedlige uddannelsesinstitutioner eller - hvor et  

 sådant er oprettet - det lokale indstillingsudvalg for ungdomsboliger for på  

 denne måde at søge at finde en boligsøgende, der har behov for lejligheden.
 Fortrinsret for udsanerede m.fl.
15. De almennyttige boligselskaber skal fortsat  

 medvirke ved genhusning af husstande, der har ret til en erstatningsbolig i  

 medfør af lov om byfornyelse og boligforbedring.
Ved udlejning i medfør af  

 disse bestemmelser, bør de i punkterne 9 og 10 omtalte krav til økonomiske  

 forhold samt til husstandens størrelse og sammensætning så vidt muligt  

 iagttages.
 For så vidt angår de nærmere regler om de almennyttige boligselskabers  

 pligt til at stille erstatningsboliger til rådighed, henvises til  

 byfornyelsesloven samt boligstyrelsens cirkulære af 17. december 1984 om  

 genhusning.
Retten til at fortsætte lejemålet 16. Forlader boligtageren hjemmet, bliver separeret  

 eller skilt, dør eller på grund af alder eller sygdom flytter til et  

 plejehjem, i beskyttet bolig eller lignende, finder reglerne i lov om leje  

 også anvendelse for almennyttige boligtagere.
Herudover er der i  

 bekendtgørelsen om almennyttig boligvirksomhed (§ 20) en særlig bestemmelse  

 om adgang for en almennyttig boligtagers børn til at overtage lejligheden i  

 tilfælde af boligtagerens død, flytning til plejehjem m.v..
En ægtefælle har herefter, uanset om samlivet er ophævet, ret til at  

 fortsætte lejemålet, hvis boligtageren - dør, eller - flytter til plejehjem, beskyttet bolig eller lignende.
 Herudover har en ægtefælle ret til at fortsætte lejeforholdet,  

 såfremt den anden ægtefælle boligtageren - forlader hjemmet.
 Ved separation, skilsmisse eller omstødelse af et ægteskab afgøres det om  

 fornødent ved bevillingen eller dommen, hvem af ægtefællerne, der skal  

fortsætte lejemålet.
 Såfremt parter, der i mindst 2 år har haft fælles husstand, ophæver  

 samlivet, kan der ligeledes, når særlige grunde, især hensynet til parternes  

 mindreårige børn, taler derfor, ved dom træffes bestemmelse om, hvem af  

 parterne der skal fortsætte lejeforholdet.
Hvis der ved boligtagerens død eller flytning til plejehjem eller lignende  

 ikke efterlades en ægtefælle, har en person, der i de forudgående 2 år har  

 haft fælles husstand med boligtageren, ret til at fortsætte lejemålet.  

 Reglen vil i praksis fortrinsvis være til gavn for papirløse par og  

 hjemmeboende børn, men omfatter også andre, der opfylder det nævnte vilkår.  

 Det skal samtidig bemærkes, at der ikke længere stilles krav om, at den, der  

 ønsker at fortsætte lejemålet, skal have bidraget til husstandens  

 opretholdelse.
Reglen gælder ikke for ungdomsboliger, der opsiges med hjemmel  

 i § 77 i lov om boligbyggeri.
Fortsættes lejemålet ikke af en ægtefælle eller en person, der i de senest  

 forudgående 2 år har haft fælles husstand med en boligtager, der dør eller  

 flytter på plejehjem eller lignende, har ethvert af boligtagerens børn over  

 18 år ret til at få lejligheden overdraget (med henblik på indgåelse  

 af nyt lejemål). En sådan overdragelse, der også tilkommer ikke-hjemmeboende  

 børn, skal ske under iagttagelse af de generelle betingelser, der er fastsat  

 for udlejning af almennyttige boliger.
Når omstændighederne taler for det og  

 ingen af boligtagerens børn har krav på at få overdraget lejemålet, kan  

 boligselskabet tillade, at en person, der blev forsørget af boligtageren -  

 herunder børn under 18 år - fortsætter lejemålet.
Er flere  

 ligeberettigede, f. eks. to børn over 18 år, der ikke er hjemmeboende, skal  

 afdødes eventuelle bestemmelse om, hvem der skal være berettiget til at få  

 overdraget lejemålet, respekteres.
Har afdøde ikke truffet bestemmelse herom,  

 træffer selskabet afgørelsen.
Personer, der fortsætter et lejemål, behøver ikke at opfylde de i  

 punkterne 9 og 10 omtalte vilkår for at opnå en almennyttig bolig og skal  

 heller ikke erlægge nyt beboerindskud.
De indtræder umiddelbart i alle den  

 tidligere boligtagers rettigheder og forpligtelser overfor selskabet.
Dette  

 må ses i modsætning til personer, til hvem en lejlighed overdrages,  

 (f.eks. afdødes ikke-hjemmeboende børn over 18 år).
 Såfremt et lejemål i en almennyttig andelsboligforening fortsættes  

 i medfør af lejelovens bestemmelser eller bekendtgørelsens § 20, kan  

 medlemsnummeret overdrages til den, der overtager lejligheden.
 Overdragelse af medlemsnummer kan bortset fra de ovennævnte tilfælde  

 iøvrigt kun ske med bestyrelsens samtykke og alene til medlemmets børn,  

 medlemmets ægtefælle eller en hermed sidestillet person.
Forbud mod andre fortrinsrettigheder 17. I § 4, stk. 4 og 6 i lov om boligbyggeri er  

 bestemt, - at almennyttige boligselskabers vedtægter ikke må fravige lovens regler  

 eller regler fastsat i henhold til loven, og - at bestemmelser i godkendte vedtægter, der er i modstrid med loven eller  

 regler fastsat i medfør heraf, er uden gyldighed.
Der kan derfor ikke i et selskabs vedtægter eller ved individuel aftale  

 tillægges enkelte eller kategorier af boligsøgende en videregående  

 fortrinsret til at overtage en almennyttig bolig, end lov om boligbyggeri og  

 bekendtgørelsen om almennyttig boligvirksomhed giver mulighed for  

 (bekendtgørelsens § 19, stk. 10). Dette er dog ikke til hinder for, at et  

 boligselskab indfører udlejningsregler, der fastlægger videregående sociale  

 kriterier ved overdragelse af ledige lejligheder eller giver bolighavende  

 fortrinsret til ledige lejligheder inden for afdelingen eller selskabet.
En  

 sådan fortrinsret skal respektere de fastsatte regler for lejlighedens  

 størrelse i forhold til husstandens størrelse og sammensætning.
 Bestemmelser i en almennyttig andelsboligforenings vedtægter om, at et  

 medlems ægtefælle (eller hermed sidestillede personer) tillægges samme nummer  

 som ægtefællen (A- og B-numre), er endvidere altid gyldige.
Endvidere kan almennyttige andelsboligforeninger fortsat i deres vedtægter  

 fastsætte bestemmelser om, at medlemmer, der opfylder de almindelige  

 betingelser for og er ligeberettigede til at få overdraget en almennyttig  

 lejlighed, kan få tildelt lejligheder efter anciennitet (nummerrækkefølge),  

 jfr. bekendtgørelsens § 19, stk. 9. I denne forbindelse skal man dog, jævnfør  

 punkterne 9 og 10, erindre om, at skønnet over, hvem af flere boligsøgende,  

 der skal tildeles en ledig lejlighed, beror på en samlet helhedsvurdering af  

 de boligsøgendes konkrete behov.
Hvis der imellem flere boligsøgende  

 er en ikke uvæsentlig forskel på behovet, skal den boligsøgende, der -  

uanset medlemsancienniteten - har det største behov for den pågældende  

 lejlighed, foretrækkes.
Ophør af retten til en lejlighed 18. Det følger af bekendtgørelsen om almennyttig  

 boligvirksomhed, at en almennyttig boligtager, der alene benytter det lejede  

 til beboelse, og som overholder vilkårene i lejeaftalen eller  

 boligoverenskomsten, ikke kan opsiges.
Undtaget er alene tilfælde, hvor der  

 foreligger ganske særlige omstændigheder, herunder at det lejede skal rømmes  

 på grund af ombygning, nedrivning eller kondemnering.
Dog skal lejligheder  

 eller værelser, bestemt for og tildelt unge uddannelsessøgende m.fl.,  

 fraflyttes med 3 måneders varsel, når boligtageren har afsluttet uddannelsen  

 eller ikke længere opfylder lejeaftalens forudsætninger.
Derimod kan en lejeaftale eller en boligoverenskomst ifølge lejeloven  

ophæves, såfremt en boligtager i væsentlig grad misligholder sine  

 forpligtelser ifølge boligoverenskomsten eller lejeaftalen, med den virkning,  

 at lejligheden skal fraflyttes.
En boligoverenskomst kan tillige ophæves og  

 lejligheden forlanges fraflyttet, hvis et medlem af en andelsboligforening -  

 uden at det nødvendigvis har relation til den aktuelle boligoverenskomst - i  

 væsentlig grad misligholder sine økonomiske medlemsforpligtelser over for  

 foreningen eller dens afdelinger og derfor udelukkes af foreningen.
Der kan  

 f. eks. være tale om undladelse af at opfylde pligten til istandsættelse af  

 en tidligere fraflyttet bolig.
Det skal i tilknytning hertil anføres, at det  

 forhold, at et boligselskab har ophævet lejemålet, eller at en boligsøgende  

 har et uafregnet mellemværende med et almennyttigt selskab, ikke i sig selv  

 giver et andet almennyttigt boligselskab, herunder en almennyttig  

 andelsboligforening, ret til at afvise den boligsøgende, når vedkommende i  

 øvrigt opfylder de almindelige vilkår for at blive boligtager i en  

 almennyttig bolig.
Tilsvarende vil en boligsøgende igen være berettiget til  

 en almennyttig bolig i samme selskab, hvis det mellemværende, som førte til  

 ophævelsen af lejemålet, er afviklet.
Det skal dog understreges, at den endelige afgørelse af, om en lejeaftale  

 eller en boligoverenskomst kan ophæves, altid, såfremt boligtageren  

 protesterer, henhører under domstolene.
Det samme gælder spørgsmål om et  

 boligselskabs ret til at afvise en boligsøgende under henvisning til, at  

 vedkommende tidligere har misligholdt sine forpligtelser over for det  

 pågældende boligselskab.
Fremgangsmåden ved overdragelse af ledige lejligheder 19. Det er i bekendtgørelsens § 3 udtrykkeligt nævnt,  

 at selskabets bestyrelse varetager udlejningen af ledige lejligheder.
Det er  

 således bestyrelsen, der skal afgøre, hvem af flere boligsøgende, en  

 lejlighed skal tildeles.
Bestyrelserne i selvejende boligselskaber og  

 garantiselskaber kan herudover fastlægge retningslinier for udlejningen,  

 herunder at der skal anlægges videregående sociale kriterier end nævnt i pkt.  

 8, gives fortrinsstilling for boligsøgende med særlig lav indkomst eller  

 særligt vanskelige boligforhold og gives lejere i selskabets ejendomme  

 oprykningsret til ledige lejligheder i selskabet under iaggtagelse af de  

 fastsatte regler for lejlighedsstørrelse i forhold til husstandens størrelse  

 og sammensætning.
 I selskaber med en ansat forretningsfører kan bestyrelsen lade denne  

 forestå udlejningen af de ledige lejligheder, men det er fortsat bestyrelsens  

 ansvar at påse, at administrator følger de regler, der gælder for  

 overdragelse af almennyttige boliger.
 Overdragelse af ledige lejligheder skal i videst muligt omfang ske til  

 boligsøgende, der opfylder de fastsatte krav til økonomiske forhold og  

 husstandens størrelse og sammensætning, jfr. pkt. 9 og 10.
Såfremt kun een af flere boligsøgende opfylder kravene, skal lejligheden  

 overdrages til denne.
Opfylder flere boligsøgende kravene, skal lejligheden  

 som udgangspunkt overdrages til den af dem, der efter en konkret  

 helhedsvurdering af de boligsøgendes behov for en lejlighed af den aktuelle  

 karakter, herunder boligafgiftens størrelse, har det største behov for  

 lejligheden.
Almennyttige boligselskaber kan kun afkræve oplysninger af boligsøgende,  

 som er nødvendige for en samlet og konkret vurdering af boligbehovet,  

 herunder de oplysninger og den dokumentation, der er nødvendig for en  

 dækkende og relevant bedømmelse af forholdet mellem den aktuelle  

 husstandsindkomst og boligudgiften, jfr. pkt. 9. Selskabet kan således  

 forlange forskudsansættelse og årsopgørelse samt dokumentation for  

 børneindkomster, børnebidrag, ungdomsydelse og lignende, der ikke fremgår af  

 disse opgørelser.
Til dokumentation for den aktuelle indkomst vil det i nogle  

 tilfælde være nødvendigt at få oplysning om eventuelle sociale ydelser.
I  

 visse tilfælde, herunder især, når boligudgiften overstiger halvdelen af den  

 boligsøgendes husstandsindkomst, kan det endvidere være nødvendigt at få  

 oplysninger om husstandens eventuelle særlige løbende økonomiske  

 forpligtelser, f.eks. i henhold til afbetalingskontrakter eller til afvikling  

 af anden gæld.
Derimod er det ikke nødvendigt at afkræve den boligsøgende  

 oplysninger om, hvorfra husstandsindkomsten hidrører, medmindre der er tale  

 om f.eks. uddannelseslån m.v., der ikke fremgår direkte af ovennævnte  

 opgørelser.
Boligselskabet kan eventuelt ved at anvende en åben rubrik i  

 ansøgningsskemaet opfordre den boligsøgende til selv og af egen drift at  

 fremkomme med oplysninger, herunder også af økonomisk art, til belysning af  

 boligbehovet og evnen til på længere sigt at betale boligafgiften.
I  

 forbindelse med fælles forældremyndighed, jfr. pkt. 10, kan boligselskabet og  

 kommunen forlange nødvendig dokumentation herfor, ligesom den boligsøgende på  

 forlangende må kunne sandsynliggøre, at barnet (børnene) opholder sig hos  

 vedkommende omkring eller over halvdelen af tiden.
I vedtægterne for andelsboligforeninger vil der typisk være fastsat  

 særlige anciennitetsregler for overdragelse af ledige lejligheder.  

 Andelsboligforeningens bestyrelse skal her sørge for, at den boligsøgende,  

 der med størst anciennitet opfylder de almindelige betingelser, får tildelt  

 den ledige lejlighed.
Det må understreges, at denne vedtægtsmæssige rettighed  

 kun kan udøves under iagttagelse af de almindelige regler om husstandens  

 økonomiske forhold samt størrelse og sammensætning, jfr. pkt. 17.
 I selvejende boligselskaber og garantiselskaber bør ekspektancelister -  

 hvor sådanne føres - følges i samme omfang.
Opfylder ingen boligsøgende de almindelige krav til økonomiske forhold og  

 til husstandens størrelse og sammensætning, kan lejligheden udlejes til  

 andre.
Også i disse tilfælde bør der så vidt muligt ske en behovsvurdering ud  

 fra sociale kriterier.
 Boliger til ejendomsfunktionærer samt lokaler, der helt eller delvis  

 udlejes til andet end beboelse, kan som tidligere nævnt frit udlejes uden  

 behovsvurdering (bekendtgørelsens § 19, stk. 4).
Der må ikke ved udlejningen foretrækkes boligsøgende, der har haft en vis  

 tids forudgående bopæl i kommunen eller som har et særligt arbejdsmæssigt  

 tilhørsforhold til bestemte arbejdsgivere.
Boliger skal endvidere normalt  

 altid udlejes direkte til de boligsøgende og ikke til andre (institutioner  

 eller virksomheder) med henblik på genudlejning, eventuelt som  

 tjenesteboliger.
Dette gælder, selv om institutionen eller virksomheden måtte  

 tilbyde at bistå ved finansieringen af byggeriet.
For så vidt angår andelsboligforeninger, der oprettes i medfør af  

 byfornyelsesloven, vil det ikke være hensigtsmæssigt, om udlejningen skulle  

 varetages af den enkelte - typisk meget lille - andelsboligforening.  

 Konsekvensen heraf ville være, at boligsøgende skulle lade sig skrive op i et  

 antal mindre andelsboligforeninger, hvis de ønskede at overtage en bolig i en  

 byfornyet ejendom.
I disse andelsboligforeninger skal anvisningsretten derfor  

 - efter aftale med hjemstedskommunen - udøves enten af et godkendt  

 almennyttigt boligselskab med hjemsted i kommunen eller af kommunen.
Kommunen  

 kan også, såfremt det findes hensigtsmæssigt, bestemme, at der skal etableres  

 en fælles boliganvisning for flere små byfornyelsesandelsboligforeninger.  

 Dette må dog forudsætte, at den boligmasse, disse boligforeninger tilsammen  

 disponerer over, er så stor, at en rationel ordning kan etableres.
Fører  selvejende boligselskaber og garantiselskaber  

 ekspektancelister over boligsøgende, skal adgangen til opnotering stå åben  

 for alle, der opfylder betingelserne for at bo i almennyttigt byggeri.  

 Afkræves der i forbindelse hermed de boligsøgende et beløb, bør dette være af  

 beskeden størrelse, normalt højst 100 kr.
Beløbet skal tilbagebetales, hvis  

 den boligsøgende tilbagekalder sin ansøgning om en lejlighed og skal  

 endvidere kunne indgå som en del af beboerindskuddet ved overtagelse af en  

 lejlighed i selskabet.
Et sådant beløb kan kun kræves af boligselskaber og  

 ikke af f.eks. kommunale udvalg, der indstiller boligsøgende til  

 ungdomsboliger.
Et periodisk, f.eks. årligt beløb for at blive opnoteret må  

 ikke afkræves.
 Enhver person kan optages som medlem af en almennyttig  

 andelsboligforening . De nærmere regler herfor fastsættes i foreningens  

 vedtægter.
 Om anvisningsretten til udsanerede m.fl. henvises til pkt. 15.
 Kommunal anvisning af ledige lejligheder.
20. For at imødekomme et voksende kommunalt behov for  

 anvendelse af lejligheder til løsning af boligsociale problemer er der ved  

 lov nr. 283 af 6. juni 1984 (jfr. bekendtgørelse om almennyttig  

 boligvirksomhed, § 19, stk. 7) tillagt kommunerne anvisningsret til en del af  

 de ledige almennyttige lejligheder.
Kommunalbestyrelsen kan stille krav om,  

 at indtil hver fjerde ledigblevne lejlighed i den enkelte  

 afdeling stilles til rådighed for kommunalbestyrelsen til løsning af  

 påtrængende boligsociale opgaver i kommunen.
Der skal være tale om et akut  

 behov for de pågældende boligsøgende, som f.eks. kan være handicappede,  

 indvandrere eller enlige med børn.
Anvisningsretten kan således ikke anvendes  

 til ensidigt at tilvejebringe boliger for særlige befolkningsgrupper, f.eks.  

 ældre.
Kommunalbestyrelsens beslutning om anvisningsretten kan omfatte  

 samtlige eller kun enkelte afdelinger eller bebyggelser, det pågældende  

 boligselskab har i kommunen.
Boligselskabet kan ikke vælge, hvilke lejligheder kommunen skal kunne råde  

 over.
Dette afhænger af, i hvilken (tilfældig) rækkefølge lejlighederne i den  

 enkelte afdeling fraflyttes.
Hvis afdelingen består af forskellige  

 bebyggelser (f. eks. tæt/lavt og højt byggeri), vil anvisningsretten omfatte  

 indtil hver fjerde ledige lejlighed i den enkelte bebyggelse.
 Den kommunale anvisningsret gælder, uanset om kommunalbestyrelsen desuden  

 har truffet beslutning om, at boligselskabet skal stille indtil hver tredie  

 ledige lejlighed til rådighed som erstatningsbolig for husstande, der bebor  

 lejligheder, som skal rømmes som følge af byfornyelses-, sanerings- og  

 boligtilsynsvirksomhed, jfr. pkt. 15. Kommunalbestyrelsen kan således - under  

 visse omstændigheder - råde over godt halvdelen af et boligselskabs  

 lejligheder.
Kommunen skal forsøge at tilrettelægge anvisningen af lejligheder på en  

 sådan måde, at der - som ved udlejning i øvrigt af almennyttige boliger -  

 sker en rimelig integration mellem forskellige befolkningsgrupper i de  

 enkelte boligafdelinger.
De husstande, der anvises af kommunen, skal i det  

 omfang, det er foreneligt med bestemmelsens særlige formål, opfylde de  

 almindelige krav til økonomiske forhold samt husstandsstørrelse og  

 -sammensætning, der stilles til boligtagere ved overdragelse af lejligheder i  

 almennyttigt byggeri.
For at undgå, at anvisningsretten skal kunne indebære en merudgift for de  

 pågældende afdelinger og deres beboere, er det fastsat i boligbyggeriloven,  

 at kommunerne skal betale boligafgiften fra det tidspunkt, den enkelte  

 lejlighed er til rådighed, og indtil udlejning sker.
Det forudsættes derfor,  

 at boligselskabet hurtigst muligt giver kommunen meddelelse om, at en  

 lejlighed bliver til rådighed, og at kommunen snarest muligt herefter tager  

 stiling til, om den vil benytte anvisningsretten.
 Frafalder kommunen råderetten over en konkret lejlighed på et tidspunkt  

 efter den er til rådighed eller på et så sent tidspunkt, at boligselskabet  

 ikke har mulighed for at udleje den ved ledighed, betaler kommunen dog  

 længst, indtil det tidspunkt, fra hvilket en opsigelse ville have haft  

 virkning.
Kommunen skal endvidere garantere for opfyldelsen af boligtagerens  

 eventuelle forpligtelser over for boligselskabet til at bekoste  

 istandsættelse ved fraflytning.
Den kommunale garanti omfatter ikke  

 boligtagerens øvrige forpligtelser over for boligselskabet, som f. eks.  

 lejerestancer.
Der skal dog peges på, at boligstyrelsen er af den opfattelse,  

 at de almindelige modregningsregler finder anvendelse.
Boligselskabet kan  

 således ved fraflytning frit vælge, hvilke af boligselskabets fordringer på  

 den fraflyttende boligtager, der skal modregnes forud for andre i indskuddet.  

 Boligtagerens eventuelle lejerestancer m.v. kan derfor af boligselskabet  

 modregnes forud for istandsættelsesudgifter med den virkning, at kommunens  

 garantiforpligtelser vil kunne udløses, hvor indskuddet ikke er  

 tilstrækkeligt til at dække boligtagerens samlede tilsvar til boligselskabet.
Boligselskaberne bør i de tilfælde, hvor kommunen har stillet garanti for  

 boligtagerens eventuelle forpligtelser til at betale istandsættelse ved  

 fraflytning, bestræbe sig på at sikre, at der ikke opstår væsentlige  

 lejerestancer.
For så vidt angår den praktiske administration af det  

 kommunale tilsvar i henhold til garantiforpligtelsen er det boligstyrelsens  

 opfattelse, at kommunen bør træffe en udtrykkelig beslutning om, hvorvidt den  

 vil opfylde sit tilsvar allerede efter forgæves påkrav, eller om den vil  

 forlange, at boligselskabet sandsynliggør eller eventuelt ved retsforfølgning  

 konstaterer, at fordringen imod boligtagere er uerholdelig.
Kommunen kan  

 fastsætte generelle reningslinier herom, man kan også tilkendegive, at den  

 ønsker de enkelte sager forelagt, forinden en eventuel retsforfølgning  

 påbegyndes.
Efter boligstyrelsens opfattelse bør selskabernes omkostninger  

 ved retsforfølgning, der er foretaget i overensstemmelse med kommunens  

 direktiver, være omfattet af det kommunale tilsvar.
Omfatter  

 retsforfølgningen tillige andre krav end istandsættelsesudgifter ved  

 fraflytning, må omkostningerne deles forholdsmæssigt.
 Kommunen fastsætter de nærmere retningslinier for administrationen af  

 anvisningsretten, herunder antallet af lejligheder boligselskabet skal stille  

 til rådighed for kommunen, hvilke oplysninger der skal fremgå af  

 boligselskabets anmeldelse af ledige lejligheder (eksempelvis lejlighedens  

 beliggenhed, størrelse, indretning og husleje) m.v.
Boligsøgendes ret til at overtage en anden lejlighed i selskabet i medfør  

 af bekendtgørelsens § 19, stk. 2, nr. 1-3 og 6, jfr. pkt. 12, skal respektere  

 en kommunal anvisningsret.
Det samme gælder sådanne vedtægtsmæssige  

 rettigheder, som tilkommer medlemmer af en almennyttig andelsboligforening  

 ifølge bekendtgørelsens § 19, stk. 9.
Kommunernes tilsynspligt og kompetance vedrørende udlejning 21. Tilsynet med selskabet påhviler den kommune, hvor  

 selskabet ifølge vedtægterne har hjemsted, hvorimod tilsynet med selskabets  

 afdelinger føres af kommunalbestyrelsen i den kommune, hvor afdelingen er  

 beliggende, jfr. kap. 12 i bekendtgørelsen om almennyttig boligvirksomhed.  

 Tilsynet omfatter også ungdomsboliger og lette kollektivboliger, når disse er  

 organiseret som en selvstændig afdeling under selskabet, og - for  

 ungdomsboligernes vedkommende - tillige når disse er integreret i en  

 almennyttig afdeling.
 Ifølge bekendtgørelsens § 33 skal kommunalbestyrelserne herunder  

 føre tilsyn med, at selskaberne overholder de bestemmelser, der gælder for  

overdragelse af almennyttige boliger.
Skønnes det nødvendigt, kan kommunalbestyrelsen bestemme, at overdragelse  

 af ledige lejligheder skal godkendes i hvert enkelt tilfælde.
En sådan  

 ordning kan omfatte et enkelt selskab eller samtlige selskaber i kommunen  

 eller - hvis dette ikke skønnes nødvendigt - alene en enkelt afdeling.  

 Beslutning om en særlig kommunal godkendelsesordning skal bekendtgøres for  

 det eller de pågældende selskaber, ligesom boligstyrelsen skal underrettes.
Etablering af en særlig kommunal godkendelsesordning giver naturligvis  

 ikke kommunalbestyrelsen adgang til at stille krav, der fraviger de gældende  

 bestemmelser om overdragelse af almennyttige boliger, kommunen, eller at den  

 boligsøgende ikke har behov for offentlig hjælp.
Kommunalbestyrelsen kan  

 heller ikke stille sådanne krav i forbindelse med grundsalg eller som vilkår  

 for ydelse af kommunal støtte til et projekt i henhold til lov om  

 boligbyggeri. Ønsker kommunen at lægge andre - eller yderligere - kriterier  

 til grund for tildeling af lejligheder i almennyttigt byggeri end de, der  

 følger af bekendtgørelsens § 19 (jfr. punkterne 9 og 10), må dette ske inden  

 for rammerne af den begrænsede kommunale anvisningsret, jfr. nærmere herom  

 under punkt 20.
 Der vil ikke ved sådanne godkendelsesordninger kunne ske videregående  

 afvisning af boligsøgende med lav indkomst end anført i cirkulærets pkt. 9.
Kommunen kan ikke afkræve de boligsøgende andre oplysninger end  

 boligselskabet ville kunne - dog bortset fra cpr-nummeret.
For at undgå  

 forsinkelse og dobbeltarbejde ved administrationen af godkendelsesordningen  

 bør kommunalbestyrelsen i videst muligt omfang samarbejde med det eller de  

 berørte almennyttige boligselskaber.
I denne sammenhæng skal nævnes, at der for at stille boligsøgende ens i  

 klageretlig henseende med hensyn til afslag på ansøgning om individuel  

 boligstøtte, herunder også beboerindskudslån, og afslag fra  

 kommunalbestyrelsen på ansøgning om tildeling af en almennyttig bolig ved lov  

 nr. 577 af 19. december 1985 er gennemført en ændring af boligbyggerilovens §  

 18, således at bestemmelserne om klageadgang, klagevejledning m.v. i lov om  

 individuel boligstøtte også finder anvendelse, når kommunalbestyrelsen som  

 godkendende myndighed afviser boligsøgende til en almennyttig lejlighed under  

 henvisning til, at husstandsindkomsten er for lav i forhold til  

 boligudgiften.
Dette indebører bl.a., at kommunalbestyrelsens eventuelle  

 afslag skal indeholde oplysninger om såvel klageadgang som frist for  

 indbringelse af klagen.
Der henvises i øvrigt til boligstyrelsens cirkulære  

 af 30. august 1982 om individuel boligstøtte, pkt. 17.
Der er i øvrigt ikke - bortset fra etablering af særlige kommunale  

 godkendelsesordninger forskrifter for, hvorledes kommunalbestyrelsen skal  

 udøve tilsynet med selskabernes udlejningspraksis.
Den praktiske  

 tilrettelæggelse af tilsynet er således overladt til kommunerne selv, men  

 boligstyrelsen forudsætter, at kommunalbestyrelserne løbende fører et  

 effektivt tilsyn med, at selskaberne og boligforeningerne i kommunen  

 overholder de regler, der gælder for overdragelse af almennyttige boliger.
 I tilfælde af væsentlige udlejningsvanskeligheder kan  

 kommunalbestyrelsen, jfr. pkt. 10, i henhold til § 1, stk. 3 i lov om  

 midlertidig offentlig støtte til almennyttigt boligbyggeri og statsstøttede  

 kollegier (lovbekendtgørelse nr. 480 af 16. august 1982) tillade, at de  

 gældende regler for udlejning af lejligheder i almennyttigt boligbyggeri  

 midlertidigt fraviges.
 Boligstyrelsen henstiller at, kommunalbestyrelserne indberetter eventuelle  

 tilladelser til sådanne midlertidige fravigelser med angivelse af en  

 begrundelse for fravigelsen og oplysning om fravigelsens længde og den  

 midlertidige anvendelse af lejligheden.
Vedligeholdelse og istandsættelse ved fraflytning 22. I boligbyggerilovens § 10 er fastsat regler om  

 boligtageres vedligeholdelsespligt i boperioden og istandsættelse af  

 lejligheden ved fraflytning.
Reglerne skulle inden 1. januar 1984 være  

 gennemført i samtlige almennyttige boligselskaber og gælder uanset modstående  

 kontraktsbestemmelser .
Baggrunden for reglerne er først og fremmest ønsket om at begrænse den  

 fraflyttende lejers betaling af et eengangsbeløb ved fraflytning , dvs.  

 gøre det lettere at flytte.
Samtidig vil de årlige - og efterhånden meget  

 betydelige - tab ved fraflytning formindskes i det omfang, krav mod  

 fraflyttende lejere ellers måtte afskrives.
Det var endvidere en væsentlig  

 forudsætning for reglernes gennemførelse, at de krav, mange boligselskaber  

 har stillet til lejlighedernes standard ved fraflytning, skulle modereres  

 , også med det formål at gøre en flytning mere økonomisk overkommelig for  

 lejerne.
Uanset at der fortsat skal opretholdes en god og forsvarlig  

 vedligeholdelsesstandard, må såvel boligselskab som den indflyttende  

 boligtager nu være indstillet på, at den lejlighed, der overtages, er en  

 »genbrugslejlighed«, og at det på f.eks. gulve og træværk kan ses,  

 at lejligheden ikke er ny eller totalt renoveret.
Med henblik på en uddybning af, hvilke regler der skal gælde i det enkelte  

 boligselskab, skulle selskabets ledelse inden den 1. juni 1983 på et fælles  

 møde for afdelingsbestyrelserne forelægge forslag til beslutning om de  

 fremtidige vedligeholdelses-og istandsættelsesregler efter een af to mulige  

 modeller, kaldet henholdsvis model A og model B.
For selskaber, der er  

 oprettet og godkendt efter lovens ikrafttræden, bør valg af ordning ske  

 hurtigst muligt efter indflytning i den første afdeling, og for nye selskaber  

 vil det blive en betingelse for godkendelse, at beslutning om  

 vedligeholdelses- og istandsættelsesordning træffes senest 6 måneder efter  

 indflytning i den første afdeling eller 6 måneder fra boligstyrelsens  

 godkendelse af selskabet.
De to modeller fremgår af henholdsvis lovens § 10,  

 stk. 3, og § 10, stk. 4, og har følgende hovedindhold:
 Model A:
Pligten til indvendig vedligeholdelse (maling, hvidtning og tapetsering)  

 påhviler boligtageren, mens boligselskabet (afdelingen) gradvis overtager  

 pligten til istandsættelse ved fraflytning.
Boligtageren skal ved fraflytning  

 aflevere lejligheden i en sådan stand, at den fremtræder som normalt  

 vedligeholdt.
Det kan dog ikke kræves, at lejligheden skal afleveres i en  

 bedre stand end den, hvori den blev overdraget ved lejemålets begyndelse.  

 Dette indebærer, at der - i forbindelse med lejerskifte - ikke kan træffes  

 aftale om, at en tilflyttende lejer overtager den fraflyttede lejers pligt  

 til at istandsætte lejligheden (en såkaldt  

 »overtagelseserklæring«), medmindre det udtrykkeligt i aftalen  

 præciseres, hvad den fraflyttende lejers istandsættelsespligt vedrører, og  

 den tilflyttende lejer får dispositionsret over et beløb, som på  

 tilflytningstidspunktet modsvarer udgiften til istandsættelsen.
Model A indebærer som nævnt også, at den enkelte boligtageres udgifter til  

 istandsættelse ved fraflytning overtages gradvis af afdelingen.
Overtagelsen  

 skal ske over en højst 10-årig periode, regnet fra tidspunktet fra  

 indflytningen.
Ved fraflytning efter udløbet af den fastsatte periode betaler  

 afdelingen den fulde istandsættelsesudgift.
Ved fraflytning inden udløbet af  

 den fastsatte periode betaler afdelingen en forholdsmæssig andel af udgiften,  

 hvis størrelse afhænger af, hvor stor en del af perioden, der er forløbet,  

 mens boligtageren betaler resten af udgiften.
 Den del af udgiften til istandsættelse ved fraflytning, der som følge af  

 afdelingens gradvise overtagelse af istandsættelsesudgiften påhviler den  

 enkelte afdeling, skal afholdes af de midler, som beboerne gennem huslejen  

 indbetaler til en fælles konto til dette formål, jfr. økonomicirkulæret pkt.  

 15.2.2 konto 402.
Ved model A vil det endvidere kunne være økonomisk fordelagtigt at lade  

 afdelingen overtage visse dele af den løbende vedligeholdelse.
Dette gælder  

 f.eks. vedligeholdelse af visse tekniske installationer samt andre arbejder,  

 det kan være hensigtsmæssigt at lade udføre som turnusarbejde.
De arbejder,  

 der på denne måde måtte være overtaget af afdelingen, skal afholdes af de  

 midler, der er hensat hertil.
 Model B:
Ved valg af model B overtager afdelingen såvel pligten til løbende  

 indvendig vedligeholdelse som pligten til istandsættelse ved fraflytning.
Der  

 oprettes dels en vedligeholdelseskonto for hver lejlighed til dækning af  

 udgiften til maling, hvidtning og tapetsering, og dels for hver afdeling en  

 fælleskonto til dækning af andre istandsættelsesarbejder i lejlighederne,  

 jfr. i øvrigt boligstyrelsens cirkulære om de almennyttige boligselskabers  

 økonomi m.v., pkt. 15.2.2., konto 403 og 404.
 Model B indebærer, at der i den normalt vedligeholdte lejlighed ikke vil  

 skulle ske istandsættelse ved fraflytning.
Princippet om konti for indvendig vedligeholdelse kendes fra lejeloven.  

 Boligtageren kan, når det skønnes nødvendigt, forlange, at der udføres  

 vedligeholdelsesarbejder i form af hvidtning, maling og tapetsering for de  

 penge, der står på lejlighedens vedligeholdelseskonto.
De penge, der måtte  

 henstå på kontoen ved boligtagerens fraflytning, alle lejemål i en afdeling  

 oprettes en konto for indvendig istandsættelse.
Midlerne på denne konto skal  

 dække sådanne turnusarbejder, som det kan være naturligt og økonomisk  

 fordelagtigt at lade afdelingen udføre, og kan i visse tilfælde endvidere  

 anvendes til opfriskning af en lejlighed ved brugerskifte.
Hensættelserne til  

 såvel den indvendige vedligeholdelseskonto som fælleskontoen sker over  

 huslejen.
 Det understreges, at boligselskabets beslutning  om indførelse af en  

 vedligeholdelses- og istandsættelsesordning efter model A eller model B for  

 at være gyldig skal vedtages endeligt af selskabets øverste myndighed .
Selskabets ledelse skal fastsætte de mere detaljerede regler, der skal  

 udfylde de rammebestemmelser, loven indeholder.
Der kan bl.a. være tale om  

 afgørelse af hvilke dele af den løbende vedligeholdelse, der skal overgå til  

 afdelingen som turnusarbejder.
Specielt for model A's vedkommende skal  

 fastsættes regler om overtagelsesperiodens længde inden for lovens maksimum  

 på 10 år, om anciennitet i den pågældende lejlighed kan medregnes straks fra  

 overgangen til nyordningen, og om hvem der skal forestå udførelsen af  

 istandsættelsen (boligselskabet, fraflytteren eller tilflytteren). Det  

 forudsættes, at nødvendige istandsættelsesarbejder altid søges udført for den  

 lavest mulige bekostning, ud fra en vurdering af, om dette sker ved aftale  

 med faste håndværkere eller ved indhentning af tilbud i hvert enkelt  

 tilfælde.
 For allerede godkendte selskaber skulle selskabets ledelse inden den 1.  

 juni 1983 forelægge et forslag for afdelingsbestyrelsernes fællesmøde om den  

 fremtidige vedligeholdelses- og istandsættelsesordning for selskabets  

 afdelinger, og selskabets øverste myndighed skulle i alle tilfælde have  

 truffet afgørelse senest den 1. januar 1984, således at de fremtidige regler  

 om beboernes vedligeholdelsespligt i boperioden og istandsættelse ved  

 fraflytning kunne træde i kraft senest pr. denne dato.
 Såfremt et selskab allerede inden lovens ikrafttræden pr. 1. januar 1983  

 havde truffet beslutning om indførelse af en vedligeholdelsesordning,  

 svarende til model A eller B, skal beslutning herom bekræftes for stadig at  

 være gyldig.
Hvis fristen - den 1. januar 1984 - er blevet overskredet, eller såfremt  

 der i et selskab ikke er truffet afgørelse om de fremtidige regler, vil  

 boligtagere, der flytter i perioden, indtil beslutning om de fremtidige  

 regler er truffet, kun skulle hæfte for de udgifter til istandsættelse, der  

 er en følge af, at der er forvoldt skade på det lejede ved uforsvarlig  

 adfærd.
Alle andre istandsættelsesudgifter vil være boligtageren uvedkommende  

 og således i realiteten påhvile den enkelte afdeling.
 Det skal i den forbindelse understreges, at en boligtager altid -  

 uanset om model A eller B indføres skal afholde samtlige udgifter som følge  

 af, at der er forvoldt skade på det lejede ved uforsvarlig adfærd af  

 boligtageren, dennes husstand eller andre, som boligtageren har givet adgang  

 til det lejede .
Uanset om det enkelte boligselskab har vedtaget A- eller B-modellen, skal  

 boligtageren som udgangspunkt foretage vedligeholdelse og fornyelse efter  

 lejelovens § 20, der også gælder for almennyttige lejemål.
Den enkelte  

 afdeling kan dog helt eller delvis overtage boligtagerens pligt til  

 vedligeholdelse m.v. efter lejelovens § 20. Såfremt andet ikke er aftalt,  

 skal lejeren således i lejeperioden »foretage vedligeholdelse og  

 fornøden fornyelse af låse, nøgler og ruder og holde vand- og gashaner og  

 elafbrydere forsvarligt ved lige.
Lejeren skal endvidere vedligeholde  

 wc-kummer, cisterner, vaskekummer, badekar, køleskabe, komfurer,  

 vaskemaskiner og lignende installationer, medmindre lejeren kan godtgørelse,  

 at forringelsen ikke skyldes hans forsømmelse«.
For at gøre det økonomisk mere overskueligt for boligtagerne at flytte  

 mellem selskabets afdelinger og derigennem også at gøre det administrativt  

 enklere for boligselskaberne skal de principielle regler ved valg af  

 vedligeholdelses- og istandsættelsesmodel, herunder overtagelsesperiodens  

 længde, være ens for samtlige afdelinger i et boligselskab . Der kan  

 derimod særskilt i vedligeholdelsesreglementet for den enkelte afdeling  

 træffes beslutning om individuelle forhold for den pågældende afdeling, såsom  

 hvilke installationer m.v., der skal omfattes af afdelingens  

 vedligeholdelsespligt, ligesom reglerne for den faktiske udførelse af  

 istandsættelsesarbejderne kan variere fra afdeling til afdeling afhængig af  

 de lokale forhold og de enkelte afdelingers fysiske beskaffenhed.
Disse  

 individuelle forhold bør fastsættes i samarbejde med de lokale  

 afdelingsbestyrelser.
Nye afdelinger i et selskab er med disse begrænsninger bundet af og  

 automatisk omfattet af den vedligeholdelsesordning, selskabets øverste  

 myndighed tidligere har truffet beslutning om.
Nye selskaber skal vedtage  

 hvilke regler, der skal gælde i selskabets afdelinger.
Under hensyn til de  

 beboerdemokratiske regler bør en sådan beslutning afvente indflytning i  

 selskabets første afdeling, men bør på grund af overnævnte begrænsning af de  

 krav, selskabet vil kunne gøre gældende over for boligtagere, der flytter,  

 inden afgørelse er truffet, træffes inden 6 måneder efter indflytning i  

 afdelingen.
Ved dannelse af en almennyttig andelsboligforening i henhold til lov om  

 byfornyelse og boligforbedring, hvor indflytning normalt er sket ved  

 boligforeningens oprettelse og godkendelse, bør valg af model så vidt muligt  

 træffes i forbindelse med foreningens dannelse, og senest 6 måneder efter at  

 foreningen er godkendt.
Boligstyrelsen vil som nævnt tidligere gøre det til  

 en betingelse for godkendelse af et nyt almennyttigt boligselskab, at  

 selskabet inden henholdsvis 6 måneder fra indflytningen eller 6 måneder fra  

 godkendelsen træffer den endelige beslutning om de regler, der skal være  

 gældende for vedligeholdelse og istandsættelse i selskabets afdelinger.
Som nævnt gælder reglerne vedrørende vedligeholdelse og istandsættelse  

 uanset modstående kontraktsbestemmelser.
De beslutninger, det enkelte selskab  

 træffer om de fremtidige vedligeholdelses- og istandsættelsesregler, indgår  

 dermed som et fremtidigt vilkår imellem boligselskabet og såvel de nuværende  

 som fremtidige beboere og kan ikke senere tilsidesættes, heller ikke selv om  

 et flertal af boligtagerne måtte ønske det.
Der kan således ikke senere  

 skiftes til en anden ordning, medmindre man kan forestille sig den situation,  

 at samtlige boligtagere i alle selskabets afdelinger giver deres positive  

 tilslutning hertil.
Har den nuværende boligtager ved ordningens indførelse indestående midler  

 på en konto for indvendig vedligeholdelse, vil disse ved overgang til model A  

 tilfalde afdelingen.
Boligstyrelsen vil dog finde det rimeligt, om de  

 indestående beløb bliver stående til disposition for den pågældende  

 boligtagers opfyldelse af den vedligeholdelsespligt, der overtages af  

 boligtageren samtidig med overgang til A-modellen.
Flytter boligtageren,  

 inden beløbet på lejlighedens indvendige vedligeholdelseskonto er opbrugt,  

 vil det indestående beløb kunne benyttes til at bringe lejligheden i en  

 »normalt vedligeholdt stand«.
Egentlig misligholdelse bør dog ikke  

 dækkes, idet denne som nævnt altid forudsættes betalt af lejeren fuldt ud.  

 Eventuelt resterende beløb overføres herefter til konto 401 (planlagt og  

 periodisk vedligeholdelse og fornyelse), jfr. boligstyrelsens cirkulære af  

 25. oktober 1985 om de almennyttige boligselskabers økonomi m.v.
 For boliger, der er indrettet til unge under uddannelse, kan selskabets  

 ledelse fastsætte særlige regler om indvendig vedligeholdelse og  

 istandsættelse ved fraflytning.
Ifølge den ændring af lovens § 10, der blev gennemført ved lov nr. 577 af  

 19. december 1985, kan kommunen og boligselskabet, såfremt selskabet har  

 valgt A-ordningen, endvidere gennem aftale fravige de almindelige regler for  

 vedligeholdelse og istandsættelse af de almennyttige lejligheder, der gennem  

 kommunen er udlejet som kommunale pensionistboliger.
Kommunen og  

 boligselskabet vil efter ønske og efter lokale forhold f.eks. kunne aftale at  

 lade de kommunale pensionistboliger få andel i de hensatte midler til  

 istandsættelse i forbindelse med en pensionists fraflytning, eller man kan  

 f.eks. vælge at lade de kommunale pensionistboliger helt udgå af ordningen,  

 mod at kommunen påtager sig ansvaret for istandsættelse ved lejemålets  

 eventuelle ophør.
Ifølge lejeloven kan en boligtager ikke - uanset om istandsættelsespligten  

 helt eller delvis påhviler denne - pålægges at betale leje for en periode,  

 der ligger efter det kontraktmæssige opsigelsesvarsels ophør.
Der kan heller  

 ikke gyldigt indgås aftale herom.
Det kan dog efter omstændighederne pålægges  

 en boligtager at betale for istandsættelsesperioden, såfremt der kan gøres et  

 erstatningskrav gældende mod denne.
 Da boligtageres eventuelle istandsættelsespligt skal være opfyldt på det  

 tidspunkt, lejemålet ophører, kan boligselskabet forlange, at boligtageren  

 giver håndværkerne adgang til lejligheden, f.eks. i en periode på 14 dage før  

 opsigelsesvarslet udløber.
 Boligselskabet kan dog altid ved lejekontraktens indgåelse træffe  

 individuel aftale med boligtageren om, enten at denne afventer lejlighedens  

 istandsættelse og derfor først kan flytte ind f.eks. 14 dage efter lejemålets  

 overtagelse, eller at boligtageren fraflytter, f.eks. 14 dage inden lejemålet  

 ophører.
Det skal i denne sammenhæng samtidig henstilles til boligselskaberne, at  

 man - for at undgå senere problemer vedrørende størrelsen af det beløb,  

 boligtageren skal betale til istandsættelse ved fraflytning - i forbindelse  

 med udarbejdelse af fraflytningsrapport oplyser, hvad udgiften til  

 istandsættelse forventes at ville beløbe sig til, og hvor stor en del  

 boligtageren selv skal dække på grund af eventuelt manglende vedligeholdelse,  

 eller fordi selskabet på fraflytningstidspunktet ikke har overtaget hele  

 istandsættelsesudgiften, og - også for B-modellens vedkommende - hvor stor  

 endel boligtageren skal betale som følge af misligeholdelse.
Herunder bør  

 også over for boligtageren oplyses, at denne må afholde udgiften til  

 boligselskabets eventuelt nødvendige rengøring m.v. af det lejede.
Det skal pointeres, at valg af A-modellen ikke tilsidesætter allerede  

 indgåede aftaler i medfør af lov om individuel boligstøtte, § 54, stk. 4  

 om , at selskabet (afdelingen) i forbindelse med ydelse af  

 beboerindskudslån overtager den indvendige vedligeholdelsespligt, ligesom  

 A-modellens indførelse heller ikke afskærer boligselskaber og kommuner fra  

 fremover at indgå en sådan aftale.
I overensstemmelse hermed gælder  

 tilsvarende, at valg af A-modellen ikke tilsidesætter allerede indgåede  

 deponeringsaftaler, ligesom deponeringsordninger stadig kan etableres ved  

 ydelse af beboerindskudslån.
Valg af B-modellen medfører derimod bortfald af sådanne aftaler,  

 idet selskabet her har overtaget boligtagerens pligt til indvendig  

 vedligeholdelse af lejligheden.
Ved valg af B-modellen vil en som følge af  

 aftalen godkendt forhøjelse af lejen derfor skulle bortfalde, ligesom  

 boligtagerens eventuelle pligt til løbende at deponere et nærmere angivet  

 beløb bortfalder.
For allerede deponerede beløb gælder dog, at disse fortsat  

 henstår til sikkerhed for kommunens krav, uanset at deponeringsordningen i  

 øvrigt ophæves.
Endelig skal bemærkes, at boligstyrelsen ikke har mulighed for med retlig  

 bindende virkning at træffe afgørelse, om de uoverensstemmelser, der kan  

 opstå mellem boligselskabet og en fraflyttende boligtager om, hvilke  

 istandsættelsesarbejder boligtageren skal bekoste, og om den  

 vedligeholdelsespligt i boperioden, model A forudsætter, har været  

 utilstrækkelig.
Afgørelse af sådanne sager må derfor henvises til domstolene.
Forholdet til lejelovgivningen 23. Ifølge lov om leje gælder denne ikke i det omfang,  

 lejeforholdet er omfattet af særlige regler i anden lovgivning.
Det betyder,  

 at bestemmelserne om udlejningsforhold i lov om boligbyggeri og  

 bekendtgørelsen om almennyttig boligvirksomhed gælder forud for bestemmelser  

 i lov om leje, men at lov om leje finder anvendelse på almennyttige  

 boligtageres forhold i det omfang, lovens bestemmelser er forenelige med de  

 særlige bestemmelser om almennyttig boligvirksomhed.
I de almennyttige  

 boligselskabers vedtægter (eller i vedligeholdelsesreglementerne og  

 kontrakterne med boligtagerne) kan derfor ikke gyldigt indføjes bestemmelser,  

 som er uforenelige med ufravigelige bestemmelser i lov om leje, og som  

 vedrører forhold, der ikke specielt er omtalt i boligbyggeriloven.
Lov om midlertidig regulering af boligforholdene kap.
II-IV om  

 huslejeregulering m.v. finder efter udtrykkelige bestemmelser herom i loven  

 ikke anvendelse på lejeforhold i ejendomme, som ved lejemålets indgåelse ejes  

 af et almennyttigt boligselskab.
Lovens kapitel VII om benyttelse af boliger  

 gælder dog også for almennyttige boligafdelinger i de kommuner, hvor reglerne  

 i lovens kapitel II-V om huslejeregulering, huslejenævn m.v., er gældende,  

 jfr. dog lovens § 2, stk. 3. Tilsvarende gælder reglerne i det omfang,  

 kommunalbestyrelsen i en kommune i medfør af lovens § 2, stk. 2 har truffet  

 bestemmelse om, at enkelte eller samtlige regler i kap.
VII skal være  

 gældende i kommunen.
Kapitaltilskudslejligheder 24. Om disse lejligheder (de såkaldte  

 social-filantropiske boliger) henvises nærmere til pkt. 18 i boligstyrelsens  

 cirkulære af 25. oktober 1985 om de almennyttige boligselskabers økonomi m.v.  

 Her skal alene anføres, at disse lejligheder skal genudlejes efter de samme  

 bestemmelser, som gælder for de almindelige almennyttige lejligheder, og at  

 der ikke længere for disse lejligheder gælder særlige fortrinsrettigheder.
Beboerindskud Ved indflytningen 25. Beboerindskud er det eengangsbeløb, som  

 boligtagere i almennyttige boliger betaler i forbindelse med indgåelsen af  

 boligoverenskomsten eller lejeaftalen.
Indskuddet udgør den yderste del -  

 efter de nugældende regler 2 pct. - af byggeriets finansiering.
Det dækker  

 således den del af den godkendte anskaffelsessum for byggeforetagendet, som  

 ikke er finansieret med lån fra realkreditinstitutterne og Boligselskabernes  

 Landsbyggefond.
Normalt sker førstegangsudlejningen inden byggeregnskabets afslutning og  

 den endelige godkendelse af byggeriets anskaffelsessum.
Beboerindskuddet skal  

 da fastsættes foreløbigt, men med forbehold om en senere regulering, når  

 anskaffelsessummen for byggeriet er endeligt godkendt.
Beboerindskuddet indgår i afdelingens formue som ansvarlig kapital.  

 Boligtageren kan ikke modregne fordringer på afdelingen i beboerindskuddet.  

 Beboerindskud er ikke sikrede ved pant i ejendommen og er således ingen  

 hindring for senere yderligere behæftelser af ejendommen, f. eks. i  

 forbindelse med finansiering af forbedringer.
I tilfælde af afdelingens  

 konkurs garanterer staten for tilbagebetaling af den del af indskuddene, der  

 ikke dækkes ved konkursen.
Der kan ikke ud over beboerindskuddet opkræves yderligere beløb af den  

 indflyttende boligtager, hverken i form af depositum eller forudbetalt leje  

 for en længere periode end den måned, den løbende leje betales forud.
Der kan  

 derfor heller ikke gyldigt i husordenen fastsættes krav om, at f.eks.  

 boligtagere med tilladelse til husdyrhold skal indbetale højere beboerindskud  

 eller erlægge et depositum.
Beboerindskud kan ikke overdrages eller pantsættes uden  

 selskabsbestyrelsens samtykke.
De forrentes normalt ikke.
En forrentning af  

 beboerindskud ville i givet fald skulle betales af beboerne selv over  

 huslejen og ville herefter indgå i de pågældendes skattepligtige indtægt.
 Et selskab kan bestemme, at funktionærboliger og erhvervslokaler kan  

 udlejes uden betaling af indskud.
Boligtagere, der ikke selv disponerer over de fornødne midler til betaling  

 af beboerindskud, kan efter nærmere herom fastsatte regler få offentlig  

 støtte hertil.
Der henvises herom til kapitel 11 i bekendtgørelse nr. 44 af  

 28. januar 1983 af lov om individuel boligstøtte og afsnit 15 i  

 boligstyrelsens cirkulære af 30. august 1982 om individuel boligstøtte.
Det  

 skal dog henstilles til boligselskaberne, at der i tilfælde, hvor boligtagere  

 ansøger om indskudslån, optages en bestemmelse i lejekontrakten om, at  

 aftalen fra boligtagerens side er indgået under forudsætning af, at den  

 pågældende får bevilget dette lån, og at boligtageren i tilfælde af afslag  

 kun er forpligtet til at afholde eventuelle lejetab i det omfang, lejligheden  

 ikke på grund af tidsfaktoren vil kunne udlejes til anden side til det i  

 kontrakten fastsatte overtagelsestidspunkt.
 Endelig skal opmærksomheden henledes på, at pantsætning, overdragelse  

 eller retsforfølgning af beboerindskud, hvortil kommunalbestyrelsen har ydet  

 lån eller stillet garanti, kun kan ske med respekt af kommunalbestyrelsens  

 tilgodehavende eller garantiforpligtelse ifølge lånedokumetet.
Under lejemålets beståen 26. Bortset fra eventuelle reguleringer i forbindelse  

 med udfærdigelse af endeligt byggeregnskab sker der ikke nedsættelser og i  

 princippet heller ikke forhøjelser af beboerindskud under lejemålets beståen.
Boligstyrelsen vil dog ikke modsætte sig, at der med kommunalbestyrelsens  

 godkendelse gennemføres en forhøjelse af beboerindskuddet under lejemålets  

 beståen, såfremt der indgås en aftale herom mellem selskabet og den  

 enkelte  boligtager.
En sådan forhøjelse kan navnlig være aktuel i  

 tilfælde, hvor boligtageren ved selskabets iværksættelse af generelle  

 forbedringer af det lejede foretrækker selv at bekoste forbedringerne for  

 at undgå den boligafgiftsforhøjelse, der ville blive nødvendig i forbindelse  

 med en lånefinansiering.
En sådan forhøjelse af beboerindskuddet kan ikke gennemtvinges over for  

 boligtagere, der ikke selv ønsker at bekoste de pågældende forbedringer,  

 heller ikke selv om disse beboere udgør et mindretal af beboerne i  

 afdelingen. Ønskes forbedringen også gennemført i disse boligtageres  

 lejligheder, må lejen for disse boliger forhøjes med et beløb, svarende til  

 værdien af forbedringen, det vil normalt sige udgiften ved lånefinansiering  

 af forbedringen.
Der kan således ikke af afdelingsbestyrelsen og  

 afdelingsmødet eller ved urafstemning blandt beboerne træffes gyldig  

 beslutning om, at moderniserings- eller forbedringsarbejder i afdelingen helt  

 eller delvis vil skulle finansieres gennem forhøjelse af beboerindskuddet for  

 de boligtagere, der ikke måtte ønske dette.
 Det skal samtidig tilføjes, at også forhøjelser af beboerindskud ved  

 genudlejning af lejligheder, der ved forbedringens gennemførelse var beboet  

 af en boligtager, der ikke ønskede en beboerindskudsforhøjelse, forudsætter  

 kommunalbestyrelsens godkendelse.
Forhøjelse af beboerindskud kan herudover finde sted ved individuelle  

 forandringer af det lejede.
Indskudsforhøjelsen skal her være sikkerhed for  

 boligtagerens forpligtelse til retablering af lejligheden ved fraflytning.
En  

 sådan beboerindskudsforhøjelse kræver ikke kommunalbestyrelsens godkendelse  

 og kan ikke ved overdragelse af lejligheden afkræves den tilflyttende  

 boligtager.
Der henvises i øvrigt herom til pkt. 15.2.2., konto 414 i  

 boligstyrelsens cirkulære af 25. oktober 1985 om de almennyttige  

 boligselskabers økonomi m.v.
 Det skal endvidere i denne sammenhæng understreges, at et boligselskab  

 eller en afdeling ikke kan kautionere for boligtageres optagelse af lån til  

 dækning af forbedringsudgifter, og at  indskudsforhøjelser og  

 lejeforhøjelser for forbedringer bør gennemføres under nøje hensyntagen til,  

 at vilkårene for lejemålet ved genudlejning skal være overkommelige for det  

 almennyttige byggeris beboere .
Boligtagere, hvis boligoverenskomst eller lejeaftale er indgået inden den  

 1. april 1975, har fortsat bevaret retten til indeksregulering af deres  

 indskud indtil den 1. april 1975 efter de tidligere regler.
Der henvises  

 herved til afsnit 15.7 i boligstyrelsens cirkulære af 30. august 1982 om  

 individuel boligstøtte.
Indskud, der er erlagt i henhold til senere indgåede  

 aftaler, indeksreguleres ikke.
Ved lejemålets ophør 27. Ved lejemålets ophør har boligtageren ret til at  

 få indskuddet tilbagebetalt.
Selskabet kan dog udsætte tilbagebetalingen,  

 indtil indskud er modtaget fra den nye lejer.
Dette er en konsekvens af, at  

 selskabet normalt ikke disponerer over indskudsbeløbet på et tidligere  

 tidspunkt, da beløbet er anvendt til byggeriets finansiering.
Tilbagebetaling  

 bør dog finde sted i det omfang, boligselskabet råder over midler, som  

 midlertidigt kan anvendes hertil, og kan ikke udsættes, såfremt lejligheden  

 skal genudlejes til en lejer, der ikke skal betale indskud, f. eks. til en  

 ejendomsfunktionær.
 Selskabet kan i indskuddet modregne boligtagerens økonomiske forpligtelser  

 over for selskabet, såsom lejerestancer, varmeregningsefterbetalinger eller  

 skyldige beløb til dækning af udgifterne ved lejlighedens istandsættelse ved  

 fraflytningen.
Boligtagerne må således tåle, at endelig afregning af indskud - uanset at  

 den nye lejer har indbetalt sit indskud først finder sted, når boligtagerens  

 forpligtelser over for selskabet er opgjort.
Det må dog forudsættes, at  

 selskabet opgør forpligtelserne så hurtigt som muligt og normalt inden 6 uger  

 efter, at lejligheden er overtaget af en ny boligtager, og at der, hvor den  

 endelige opgørelse trækker i langdrag, afregnes a conto, så snart det er  

 muligt at skønne over de påregnelige udgifter.
I forbindelse med lejerskifte kan indskud forhøjes eller nedsættes  

 , således at den nye lejer betaler henholdsvis et større eller mindre beløb  

 end forgængeren.
Forhøjelser kan dog kun ske med kommunalbestyrelsens  

 godkendelse .
Forhøjelse kan ske, hvis det skønnes, at indskuddet er  

 utilstrækkeligt til at dække lejerens forpligtelser ved fraflytning.  

 Forhøjelser vil derfor typisk kunne være aktuel ved genudlejning af  

 lejligheder i den ældre boligmasse, hvor det i mange tilfælde har vist sig,  

 at indskuddet har været for lille til fuldt ud at dække lejerens  

 forpligtelser ved fraflytning.
Ved forhøjelser, der har deres årsag i det  

 praktiserede istandsættelsesniveau, bør de intentioner, der lå til grund for  

 de ændrede vedligeholdelses- og istandsættelsesregler, jfr. pkt. 22, tages  

 med i overvejelserne inden beslutning træffes.
Nedsættelse kan ske efter selskabets bestemmelse, hvis der er  

 udlejningsvanskeligheder, eller hvis indskuddet væsentligt overstiger  

 indskuddet for tilsvarende lejligheder i nyt byggeri.
Den finansieringsmanco,  

 som er en konsekvens af indskudsnedsættelser, må inddækkes over afdelingens  

 drift eller ved anvendelse af selskabets dispositionsfond.
Ved likvidation af en solvent afdeling anvendes dens midler til  

 betaling af gæld og derefter til indfrielse af beboerindskud.
Et eventuelt  

 overskydende beløb tilfalder byggefonden, jfr. bekendtgørelse om almennyttig  

 boligvirksomhed, § 36.
Boligstyrelsen, den 14. marts 1986 H.
E.
Rasmussen /A.
Brix Bilag Bekendtgørelse nr. 220 af 24. maj 1985 om almennyttig boligvirksomhed (Udelades her) Bilag Bekendtgørelse nr. 99 af 17. februar 1986 om ændring af bekendtgørelse om  

 almennyttig boligvirksomhed (Bestyrelsesvederlag) (Udelades her) Bilag Normalvedtægter for en almennyttig andelsboligforening, udarbejdet af  

 boligstyrelsen november 1984 Vedtægter for .....................................................................  

 .....................................................................  

 .....................................................................
Navn, hjemsted og formål § 1.  Foreningens navn er  

 ...........................................  

 .....................................................................
 / Selskabet er et datterselskab af .................................
.................................................................. / Stk. 2.  Dens hjemsted er  

 ...........................................  

 .....................................................................
 § 2.  Foreningen har til formål at opføre og  

 administrere beboelsesejendomme efter de regler, der gælder for almennyttige  

 boligselskaber.
Foreningens medlemmer § 3.  Enhver person kan optages som medlem af  

 foreningen mod betaling af et indmeldelsesgebyr, der fastsættes af  

 foreningens øverste myndighed.
Indmeldelsesgebyret er driftsindtægt for  

 foreningen.
Stk. 2.  Medlemmerne får numre efter den rækkefølge, de  

 er indmeldt.
Foreningen fører en fortegnelse over medlemmerne og deres  

 medlemsnumre.
 Stk. 3.  Ethvert medlem får ved sin indmeldelse i  

 foreningen udleveret et eksemplar af vedtægterne.
§ 4.  Medlemmerne hæfter ikke personligt for  

 foreningens eller dens afdelingers forpligtelser, men senest et år efter  

 indmeldelsen, og forinden en lejlighed overtages, betaler et medlem en  

 foreningsandel, der fastsættes af foreningens øverste myndighed.
Andelen  

 indgår i foreningens formue som ansvarlig kapital og forrentes ikke.
 Stk. 2.  Et medlem kan ikke modregne sin forpligtelse  

 til at betale andel med fordringer på foreningen.
Stk. 3.  Overgår brugsretten til en bolig i medfør af  

 lov om leje eller bekendtgørelse om almennyttig boligvirksomhed, kan andelen  

 overdrages til den, der overtager lejligheden.
Afhændelse og pantsætning af  

 andele kan herudover kun ske med bestyrelsens samtykke.
 Stk. 4.  Hvis der udstedes andelsbeviser, betaler  

 medlemmerne stempling deraf.
 § 5.  Når en lejlighed bliver ledig, skal der med  

 rimeligt varsel gives medlemmerne meddelelse herom ved opslag på passende  

 sted.
 Stk. 2.  Et medlem kan ansøge om at få en ledig  

 lejlighed overdraget efter de regler, der gælder for overtagelse af en bolig  

 som den pågældende i almennyttigt byggeri.
Stk. 3.  Er flere medlemmer ligeberettigede, har det  

 medlem fortrinsret, hvis medlemsnummer er lavest.
Dog går bolighavende  

 medlemmer i afdelingen forud for andre, og medlemmer, der er bolighavende i  

 en anden afdeling, forud for dem, der ikke har bolig i foreningen.
 Stk. 4.  Bolighavende er et medlem, når det i kraft af  

 sit medlemsskab har bolig i foreningens ejendomme.
 Stk. 5.  Uanset reglerne i stk. 2-4 er foreningen  

 berettiget til at anvise et medlem, som de sidste 5 år har beboet en  

 funktionærlejlighed i foreningen, en anden passende bolig ved dennes  

 fratræden.
 Stk. 6.  Bestemmelserne i stk. 1-3 finder ikke  

 anvendelse ved overdragelse af lejligheder til funktionærer ved ejendommen,  

 ved overdragelse af lejligheder, der er forbeholdt ældre, handicappede, unge  

 uddannelsessøgende eller andre særlige befolkningsgrupper eller ved  

 overdragelse af lokaler, der anvendes helt eller delvis til andet end  

 beboelse.
§ 6.  Et bolighavende medlem kan kun udmelde sig af  

 foreningen med virkning fra sin fraflytning.
Andre medlemmer kan udmelde sig  

 uden varsel.
 Stk. 2.  Et medlems rettigheder over sin bolig er  

 undergivet de begrænsninger der gælder for almennyttigt byggeri.
§ 7.  Misligholder et medlem sine medlemsforpligtelser  

 i væsentlig grad, kan vedkommende udelukkes fra at være medlem af foreningen  

 med sådant varsel, som bestyrelsen bestemmer.
Den pågældende kan indbringe  

 spørgsmålet for det førstkommende ordinære eller ekstraordinære  

 repræsentantskabsmøde.
§ 8.  Når et medlemsskab ophører, får medlemmet eller  

 dettes bo foreningsandelen tilbagebetalt.
Dette sker dog kun, hvis der ikke  

 er nogen, der er indtrådt i medlemmets rettigheder og forpligtelser, og hvis  

 den af foreningsandelene dannede ansvarlige kapital er i behold.
Foreningens ledelse § 9.  Medlemmerne er foreningens øverste myndighed og  

 udøver denne myndighed gennem repræsentantskabet.
 Stk. 2.  Repræsentantskabet består af de valgte  

 afdelingsbestyrelser samt foreningens bestyrelse.
 Stk. 3.  Uden repræsentantskabets beslutning kan der  

 ikke iværksættes nyt byggeri, ske væsentlig forandring, nedlæggelse eller  

 salg af en afdeling, ændring af vedtægter eller opløsning af foreningen.
 Stk. 4.  Foreningens formand er formand for  

 repræsentantskabet.
§ 10.  Hvert år afholdes inden 6 måneder efter  

 regnskabsårets slutning ordinært repræsentantskabsmøde.
Dagsordenen for dette  

 skal omfatte følgende punkter:
 1. Aflæggelse af bestyrelsens årsberetning for det  

 senest forløbne år.
 2. Endelig godkendelse af årsregnskab med tilhørende  

 revisionsberetning samt forelæggelse af budget.
 3. Valg af formand for bestyrelsen, for så vidt denne  

 afgår, jfr. § 14, stk. 2.
 4. Valg af andre medlemmer af bestyrelsen og  

 suppleanter.
 5. Valg af revisor.
Stk. 2.  Ekstraordinært repræsentantskabsmøde afholdes,  

 når bestyrelsen finder anledning til det, når et tidligere  

 repræsentantskabsmøde har besluttet det, eller når mindst 1/3 af  

 repræsentanterne skriftligt anmoder om at få et angivet emne behandlet.
I  

 sidstnævnte tilfælde afholdes mødet senest 3 uger efter, at anmodning herom  

 er modtaget.
§ 11.  Repræsentantskabsmøde indkaldes med mindst 14  

 dages varsel af formanden ved brev til samtlige repræsentanter.
Indkaldelsen  

 skal angive tid og sted for mødets afholdelse samt dagsorden.
§ 12.  Enhver repræsentant har ret til at få et  

 angivet emne behandlet på repræsentantskabsmødet.
Forslag, der ønskes optaget  

 på dagsordenen, må være indsendt senest 2 månder efter regnskabsårets  

 afslutning.
 § 13.  Repræsentantskabet vælger selv sin dirigent.
Stk. 2.  Beslutning træffes af de tilstedeværende ved  

 almindeligt stemmeflertal.
Når 1/3 af repræsentanterne forlanger det, skal  

 afstemningen være skriftlig.
Forslag om ændring af vedtægterne eller  

 opløsning af foreningen kan kun vedtages, hvis 2/3 af repræsentanterne er  

 mødt, og 2/3 af de mødte stemmer for forslaget.
Er mindre end 2/3 mødt, men  

 mindst 2/3 af de mødte stemmer for forslaget, afholdes nyt møde inden 14  

 dage, og på dette møde kan forslaget - uanset antallet af fremmødte vedtages,  

 hvis 2/3 af de mødende stemmer herfor.
 Stk. 3.  For at vedtagelse om foreningens opløsning skal  

 være gyldig, kræves endvidere, at opløsningen besluttes på afdelingsmøder i  

 samtlige afdelinger, og at den besluttes efter samme regler og med samme  

 majoritet (gennemsnitsresultat af afstemningerne) som nævnt foran.
Stk. 4.  Før der træffes beslutning på et  

 repræsentantskabsmøde om sammenlægning af afdelinger, for hvilke  

 beboerindskud er betalt, skal der gives bolighavende medlemmer i de  

 pågældende afdelinger adgang til en afstemning om spørgsmålet.
Modsætter mere  

 end halvdelen af de bolighavende medlemmer i een af afdelingerne sig  

 sammenlægningen, kan denne ikke gennemføres.
Stk. 5.  I en protokol optages en kort beretning om  

 forhandlingerne.
Beretningen underskrives af formanden.
Bestyrelsen § 14.  Bestyrelsens medlemmer samt suppleanter for  

 disse vælges af repræsentantskabet.
Bestyrelsen består af .... medlemmer  

 foruden formanden, der vælges særskilt.
Valgbare som medlemmer af bestyrelsen  

 er kun foreningens medlemmer, disses ægtefæller eller hermed sidestillede  

 personer.
Stk. 2.  Hvert andet år afgår formanden.
Af bestyrelsens  

 øvrige medlemmer afgår halvdelen hvert år.
Afgangsordenen bestemmes for  

 samtidig valgte medlemmer ved lodtrækning og ellers ved den rækkefølge,  

 medlemmerne er valgt.
Genvalg kan finde sted.
Stk. 3.  Kommer antallet af bestyrelsesmedlemmer ved  

 afgang mellem to på hinanden følgende ordinære repræsentantskabsmøder ned  

 under . ., indtræder de valgte suppleanter i bestyrelsen.
Findes ingen  

 suppleanter, indkaldes ekstraordinært repræsentantskabsmøde til valg af  

 bestyrelsesmedlemmer og suppleanter.
 Stk. 4.  Bestyrelsen vælger en næstformand af sin midte.
 Stk. 5.  Ved en forretningsorden træffer bestyrelsen  

 nærmere bestemmelser om udførelsen af sit hverv.
§ 15.  Bestyrelsen har den overordnede ledelse af  

 foreningens og dens afdelingers anliggender og varetager herunder udlejningen  

 af ledige lejligheder.
Bestyrelsen træffer endvidere bestemmelse om  

 varetagelsen af den daglige administration.
Hvert år godkender bestyrelsen  

 årsregnskaber for foreningen og for dens enkelte afdelinger efter forudgående  

 godkendelse på de ordinære afdelingsmøder, jfr. § 17, stk. 1, nr. 2.  

 Herudover vedtager bestyrelsen inden regnskabsårets udløb budget for det  

 følgende regnskabsår for foreningen.
Endelig foretager bestyrelsen den  

 endelige godkendelse af afdelingernes budgetter for det følgende regnskabsår  

 efter forudgående godkendelse i afdelingsbestyrelserne, jfr. § 22, stk. 3.  

 Bestyrelsen er ansvarlig for, at regnskabsaflæggelse, budgetlægning og  

 lejefastsættelse sker i overensstemmelse med de herfor gældende regler.
Stk. 2.  Som leder af den daglige drift kan bestyrelsen  

 ansætte en forretningsfører.
Hvorvidt nødvendig medhjælp for  

 forretningsføreren kan antages af denne eller skal ansættes af bestyrelsen,  

 bestemmes ved forretningsordenen.
Dog foretages ansættelse af bogholder eller  

 kasserer eller af inspektører for de enkelte afdelinger af bestyrelsen efter  

 indstilling af forretningsføreren.
 Stk. 3.  Foreningen og dens enkelte afdelinger  

 forpligtes ved underskrift enten af den samlede bestyrelse eller af to  

 bestyrelsesmedlemmer, hvoraf den ene skal være bestyrelsens formand eller  

 næstformand, i forening med forretningsføreren, hvis en sådan er ansat.  

 Foreningens bestyrelse kan meddele et forretningsførende selskab fuldmagt til  

 at forpligte foreningen og de enkelte afdelinger.
§ 16.  Bestyrelsesmøde indkaldes af formanden eller, i  

 dennes fravær, af næstformanden, når der skønnes at være behov herfor, samt  

 når 2 medlemmer af bestyrelsen anmoder herom.
Hvis forretningsfører er ansat,  

 deltager denne i mødet, dog uden stemmeret.
 Stk. 2.  Bestyrelsen er beslutningsdygtig, når formanden  

 eller næstformanden og yderligere mindst .... medlemmer er til stede.
Stk. 3.  Beslutning træffes af de tilstedeværende  

 bestyrelsesmedlemmer ved simpel stemmeflerhed.
Står stemmerne lige, gør  

 formandens eller, i dennes fravær, næstformandens stemme udslaget.
Stk. 4.  I en protokol optages en kort beretning om  

 forhandlingerne.
Beretningen underskrives af formanden.
Afdelingernes ledelse § 17.  Hvert år afholdes inden 5 måneder efter  

 regnskabsårets slutning ordinært afdelingsmøde i hver afdeling.
I en ny  

 afdeling afholdes afdelingsmøde første gang inden 6 måneder, efter  

 indflytning har fundet sted.
Dagsordenen for afdelingsmødet skal omfatte  

 følgende punkter:
 1. Aflæggelse af afdelingsbestyrelsens beretning for  

 det forløbne år.
 2. Fremlæggelse af afdelingens årsregnskab til  

 godkendelse samt forelæggelse af budget for afdelingen.
/ 3. Valg af formand for afdelingsbestyrelsen, for så vidt denne afgår,  

 jfr. § 20, stk. 2, og § 14, stk. 2. / 4. Valg af andre medlemmer af afdelingsbestyrelsen og  

 suppleanter.
 Stk. 2.  Ekstraordinært afdelingsmøde afholdes, når  

 afdelingsbestyrelsen finder anledning til det, eller når mindst 25 pct. af  

 husstandene i afdelingen ønsker et angivet emne behandlet, eller når der på  

 et tidligere tidspunkt er truffet beslutning herom, eller når foreningens  

 bestyrelse anmoder herom.
Stk. 3.  Tager boligtagerne i en ny afdeling ikke inden  

 6 måneder efter indflytningen - om nødvendigt efter opfordring fra foreningen  

 - initiativ til indkaldelse af et afdelingsmøde, påhviler det foreningens  

 bestyrelse at indkalde til det første afdelingsmøde.
De følgende  

 afdelingsmøder indkaldes af afdelingens bestyrelse.
Indkaldelsen skal ske med  

 mindst 4 ugers varsel ved brev til samtlige husstande i afdelingen.  

 Indkaldelsen skal angive tid og sted for afdelingsmødet samt dagsordenen.
 § 18.  Årsregnskab og budget for vedkommende afdeling  

 udsendes til samtlige husstande i afdelingen forud for det ordinære  

 afdelingsmøde.
§ 19.  Adgang til afdelingsmødet og stemmeret på dette  

 har boligtagere i afdelingen, disses ægtefæller eller hermed sidestillede  

 personer.
Hver husstand har 2 stemmer uanset husstandens størrelse.
Adgang  

 har tillige - men uden stemmeret - foreningens ledelse og repræsentanter for  

 denne.
Stk. 2.  Enhver, der ifølge stk. 1 har adgang til  

 afdelingsmødet, har ret til at få et angivet emne behandlet på mødet og til  

 at tage ordet.
Forslag, der ønskes behandlet på det ordinære afdelingsmøde,  

 skal være afdelingsbestyrelsen i hænde senest 14 dage før mødet.
Forslag  

 bekendtgøres for afdelingens boligtagere senest 8 dage før mødet.
Stk. 3.  Afdelingsmøders beslutninger træffes på  

 grundlag af almindelig stemmeflerhed blandt de tilstedeværende.  

 Afdelingsmødet kan beslutte, at den endelige afgørelse af emner, der er til  

 behandling på afdelingsmødet, skal træffes ved efterfølgende urafstemning  

 blandt afdelingens boligtagere, hvor hver husstand ligeledes har 2 stemmer  

 uanset størrelse.
Når et forslag har været undergivet urafstemning, kan ny  

 urafstemning om samme forslag først finde sted efter afholdelse af ordinært  

 afdelingsmøde.
§ 20.  Afdelingsbestyrelsen består af formanden samt 2  

 medlemmer i afdelinger med indtil 100 husstande.
I større afdelinger kan  

 afdelingsmødet beslutte, at der skal vælges flere medlemmer til  

 afdelingsbestyrelsen.
Der kan dog højst vælges yderligere 2 medlemmer for  

 hvert påbegyndt antal af 300 husstande i afdelingen udover de første 100.  

 Valgbare som medlemmer til afdelingsbestyrelsen er boligtagere i afdelingen,  

 disses ægtefæller samt hermed sidestillede personer.
 Stk. 2.  For vidt angår afdelingsbestyrelsens  

 funktionsperiode, finder reglerne i § 14, stk. 2, tilsvarende anvendelse.
§ 21.  Er mødeprocenten på afdelingsmødet meget ringe,  

 kan foreningens bestyrelse efter forhandling med afdelingsbestyrelsen  

 indkalde til et afdelingsmøde med forslag om ophævelse af  

 afdelingsbestyrelsen som eneste punkt på dagordenen.
Forslag om ophævelse af  

 afdelingsbestyrelsen kan i øvrigt kun behandles på et ekstraordinært  

 afdelingsmøde, jfr. § 17, stk. 2, med forslaget som eneste punkt på  

 dagsordenen.
Er en afdelingsbestyrelse ikke oprettet, skal årsregnskab, jfr.  

 § 17, stk. 1, nr. 2, og beslutninger i henhold til § 22, stk. 2, 4 og 7,  

 forelægges afdelingsmødet af foreningens bestyrelse.
Foreningens bestyrelse  

 varetager herudover øvrige funktioner, der er henlagt til  

 afdelingsbestyrelsen.
 Stk. 2.  Foreningens bestyrelse kan bestemme, at 2 eller  

 flere afdelinger, som udgør en samlet bebyggelse med fælles varmeforsyning,  

 kollektive anlæg eller lignende, skal anses som een afdeling med hensyn til  

 beboernes beføjelser, således at afdelingerne skal have fælles afdelingsmøder  

 og fælles afdelingsbestyrelse.
Stk. 3.  Afdelingen afholder rimelige udgifter i  

 forbindelse med afdelingsbestyrelsens arbejde.
Hvervet som medlem af  

 afdelingsbestyrelsen er ulønnet.
§ 22.  Afdelingsbestyrelsen fører tilsyn med  

 afdelingens vedligeholdelsestilstand og pasning samt påser, at der er god  

 orden i afdelingen.
Eventuel påtale sker til foreningens ledelse.
Stk. 2.  Afdelingsbestyrelsen kan med afdelingsmødets  

 godkendelse vedtage ændringer i den husorden, der er forelagt af foreningens  

 ledelse.
Forslag til ny husorden skal forud for afdelingsmødet omdeles til  

 samtlige husstande.
Stk. 3.  Det af ledelsen udarbejdede driftsbudget skal  

 forinden bestyrelsens endelige godkendelse forelægges afdelingsbestyrelsen  

 til godkendelse.
Afdelingsbestyrelsen kan inden for rammerne af det godkendte  

 driftsbudget træffe beslutning om, Stk. 4.  Afdelingsbestyrelsen kan beslutte at der i  

 afdelingen skal udføres rimelige moderniseringarbejder (ombygninger, herunder  

 energibesparende foranstaltninger og tekniske installationer) eller  

 kollektive anlæg (vaskerier, fælleslokaler, legepladser, parkeringspladser  

 m.v.). Såfremt afdelingsbestyrelsen samtidig tiltræder den lejeforhøjelse,  

 der er en følge heraf, skal foreningens ledelse søge forslaget gennemført.  

 Afdelingsbestyrelsens beslutninger efter 1 pkt. skal godkendes på et  

 afdelingsmøde.
Overstiger den påregnede boligafgiftsforhøjelse 15 pct. af den  

 gældende årsboligafgift, og fremsætter mindst 1/4 af afdelingsmødets  

 stemmeberettigede deltagere krav herom, skal endelig godkendelse ske ved  

 urafstemning blandt afdelingens boligtagere efter reglerne i § 19, stk. 3.
 Stk. 5.  Udførelsen af kollektive anlæg, som bliver  

 fælles for flere afdelinger, kan gennemføres, såfremt et flertal på et fælles  

 møde for afdelingsbestyrelserne godkender forslaget.
Stk. 6.  Foreningens ledelse kan ikke uden samtykke fra  

 afdelingsbestyrelse eller afdelingsmøde gennemføre de arbejder, der er nævnt  

 i stk. 3, nr. 1, og i stk. 4, 1. pkt., medmindre kommunalbestyrelsen meddeler  

 pålæg herom.
Bestyrelsen kan dog lade nødvendige og rimelige  

 vedligeholdelsesarbejder udføre i en afdeling, hvis arbejderne er af en sådan  

 art, at disse ikke uden væsentlig risiko og ulempe kan afvente  

 afdelingsbestyrelsens beslutning.
 Stk. 7.  Afdelingsbestyrelsen kan med afdelingsmødets  

 godkendelse efter reglerne i lov om leje træffe beslutning om, hvorvidt  

 fordeling af udgifterne til varme og el skal ske på grundlag af enten  

 varmefordelingsmåler, elektricitetsmåler, bruttoetageareal eller rumfang.
 Stk. 8.  Afdelingsbestyrelsen skal orienteres om  

 ledelsens ansættelse og afskedigelse af ejendomsfunktionærer.
 Stk. 9.  Afdelingsbestyrelsen kan beslutte, at den  

 endelige afgørelse af spørgsmål, der henhører under afdelingsbestyrelsen,  

 skal træffes ved urafstemning blandt afdelingens boligtagere efter reglerne i  

 § 19, stk. 3.
 Stk. 10.  Foreningens ledelse skal yde  

 afdelingsbestyrelsen nødvendig bistand i forbindelse med udøvelsen af dennes  

 funktioner.
 Stk. 11.  Afdelingsbestyrelsen kan i en forretningsorden  

 træffe nærmere bestemmelser om udførelsen af sit hverv.
Valg af revisor § 23.  Foreningen og dens afdelingers regnskaber  

 revideres af en statsautoriseret/registreret revisor, der vælges på  

 repræsentantskabsmødet.
Revisor afgår hvert år.
Genvalg kan finde sted. (* 1) Årsregnskab § 24.  Foreningens og dens afdelingers regnskabsår  

 følger kalenderåret.
 Stk. 2.  Årsregnskabet består af særskilte regnskaber  

 for foreningen og dens enkelte afdelinger.
 Stk. 3.  Foreningens ledelse indbringer eventuelle  

 tvistigheder mellem ledelsen og afdelingsbestyrelsen eller afdelingsmødet om  

 driftsbudget og årsregnskab for kommunalbestyrelsen, som træffer den endelige  

 administrative afgørelse.
 § 25.  Hvis der er ansat forretningsfører, forelægger  

 denne udkast til årsregnskab for bestyrelsen.
Stk. 2.  Det vedtagne regnskab underskrives af  

 bestyrelsen og påtegnes af revisor.
Er forretningsfører ansat, underskriver  

 denne også regnskabet.
 § 26.  Det godkendte årsregnskab samt en genpart heraf  

 skal sammen med bestyrelsens årsberetning, revisors beretning og udskrift af  

 revisionsprotokol indsendes til kommunalbestyrelsen til gennemgang og  

 fremlæggelse senest 6 måneder efter regnskabsårets afslutning.  

 Regnskabsmaterialet skal ligeledes indsendes til Boligselskabernes  

 Landsbyggefond.
 Likvidation m.v.
 § 27.  Likvidation af foreningen eller dens afdelinger  

 finder sted efter de regler, der er fastsat herom for almennyttige  

 boligselskaber.
---------- Disse vedtægter suppleres med reglerne i lov om boligbyggeri og de  

 bestemmelser, der er fastsat i medfør heraf.
Vedtaget af foreningens repræsentantskab den ................ 19 ..... ............................ . (Formandens  

 underskrift).
Tillæg Tillægget, der erstatter normalvedtægtens §§ 9-13, benyttes i de  

 andelsboligforeninger, som måtte finde en selskabsstruktur med  

 generalforsamling som øverste myndighed mest hensigtsmæssig.
 Betegnelsen »repræsentantskab« og  

 »repræsentantskabsmøde« i § 7, § 14, § 23 og § 26 samt i  

 påtegningen om foreningens vedtagelse af vedtægterne ændres til  

 »generalforsamling«.
Generalforsamling § 9.  Medlemmerne er foreningens øverste myndighed og  

 udøver denne myndighed gennem generalforsamlingen.
 Stk. 2.  Uden generalforsamlingens beslutning kan der  

 ikke iværksættes nyt byggeri, ske væsentlig forandring, nedlæggelse eller  

 salg af en afdeling, ændring af vedtægter eller opløsning af foreningen.
§ 10.  Hvert år afholdes inden 6 måneder efter  

 regnskabsåret slutning ordinær generalforsamling.
Dagsordenen for denne skal  

 omfatte følgende punkter:
 1. Aflæggelse af bestyrelsens årsberetning for det  

 senest forløbne år.
 2. Endelig godkendelse af årsregnskab med tilhørende  

 revisionsberetning samt forelæggelse af budget.
 3. Valg af formand for bestyrelsen, for så vidt denne  

 afgår, jfr. § 14, stk. 2.
 4. Valg af andre medlemmer af bestyrelsen og  

 suppleanter.
 5. Valg af revisor.
 Stk. 2.  Ekstraordinær generalforsamling afholdes, når  

 bestyrelsen finder anledning til det, når en tidligere generalforsamling har  

 besluttet det, eller når mindst ...... af de medlemmer, der har bolig i  

 foreningen, eller mindst ...... af samtlige dens medlemmer skriftligt anmoder  

 om at få et angivet emne behandlet.
 § 11.  Generalforsamlingen afholdes i ..............  

 og indkaldes af bestyrelsen med mindst 8 dages varsel ved: opslag på passende  

 sted / bekendtgørelse i .................................................  

 brev til samtlige medlemmer.
Stk. 2.  Indkaldelsen skal angive tid og sted for  

 generalforsamlingen samt dagsorden.
Forslag, der agtes stillet, skal samtidig  

 med indkaldelsen fremlægges til eftersyn for medlemmerne på foreningens  

 kontor.
§ 12.  Adgang til generalforsamlingen har medlemmer af  

 foreningen, disses ægtefæller eller dermed sidestillede personer.
I  

 indkaldelsen kan adgangen betinges af, at der løses adgangskort på  

 foreningens kontor senest .... . dage før generalforsamlingen.
Stk. 2.  Ethvert medlem har ret til at få et angivet  

 emne behandlet af generalforsamlingen og til at tage ordet.
Forslag, der  

 ønskes optaget på dagsordenen, må være indsendt senest 2 måneder efter  

 regnskabsårets afslutning.
Stk. 3.  Stemmeret har kun bolighavende medlemmer,  

 disses ægtefæller eller hermed sidestillede personer.
Hver husstand har 2  

 stemmer uanset husstandens størrelse.
 § 13.  Generalforsamlingen vælger selv sin dirigent.
Stk. 2.  Beslutning træffes af de tilstedeværende  

 stemmeberettigede ved almindeligt stemmeflertal.
Forslag om ændring af  

 vedtægterne eller opløsning af foreningen kan kun vedtages, hvis halvdelen af  

 de stemmeberettigede er mødt, og 2/3 af disse stemmer for forslaget.
Er  

 mindre end halvdelen mødt, men midst 2/3 af disse stemmer for forslaget,  

 indkaldes til ny generalforsamling, der skal afholdes inden 14 dage efter den  

 første generalforsamling.
På denne kan forslaget - uanset antallet af  

 fremmødte - vedtages, hvis 2/3 af de stemmeberettigede stemmer herfor.
 Stk. 3.  For at vedtagelse om foreningens opløsning skal  

 være gyldig, kræves endvidere, at opløsningen besluttes på afdelingsmøder i  

 samtlige afdelinger, og at den besluttes efter samme regler og med samme  

 majoritet (gennemsnitsresultat af afstemningerne) som nævnt foran.
Stk. 4.  Før der træffes beslutning på en  

 generalforsamling om sammenlægning af afdelinger, for hvilke beboerindskud er  

 betalt, skal der gives bolighavende medlemmer i de pågældende afdelinger  

 adgang til en afstemning om spørgsmålet.
Modsætter mere end halvdelen af de  

 bolighavende medlemmer i een af afdelingerne sig sammenlægningen, kan denne  

 ikke gennemføres.
Stk. 5.  I en protokol optages en kort beretning om  

 forhandlingerne.
Beretningen underskrives af formanden.
Normalvedtægter for et selvejende boligselskab, udarbejdet af  

 boligstyrelsen, november 1984 Vedtægter for .....................................................................  

 .....................................................................  

 .....................................................................
Navn, hjemsted og formål § 1.  Selskabets navn er  

 .............................................  

 .....................................................................
 Selskabet er et datterselskab af ...................................  

 .....................................................................
 Stk. 2.  Dets hjemsted er  

 ...........................................  

 .....................................................................
 § 2.  Selskabet har til formål at opføre og  

 administrere beboelsesejendomme efter de bestemmelser, der gælder for  

 almennyttige boligselskaber.
 § 3.  Selskabet har ikke nogen oprindelig egenkapital.
Selskabets ledelse § 4. ......................  kommunalbestyrelse er  

 selskabets øverste myndighed.
 Stk. 2.  Bestyrelsen består af ...... medlemmer.
Stk. 3. ......  medlemmer vælges af ....................  

 kommunalbestyrelse.
Hvis selskabet er et datterselskab af et  

 forretningsførerselskab, vælger kommunalbestyrelsen dog kun ......  

 medlem(mer), medens forretningsførerselskabet vælger ........ medlem(mer)  

 ...... medlem(mer) vælges af afdelingernes bestyrelser i fællesskab.
Samtidig  

 med valg af medlemmer vælges suppleanter for disse.
 Stk. 4.  Bestyrelsen vælger en formand og en næstformand  

 af sin midte, hvoraf mindst den ene skal være valgt til selskabets bestyrelse  

 af afdelingernes bestyrelser.
 Stk. 5.  Valg af bestyrelsesmedlemmer, der ikke udpeges  

 af kommunalbestyrelsen, indberettes til denne.
Stk. 6.  Hvert andet år afgår formanden.
Af bestyrelsens  

 øvrige medlemmer afgår halvdelen hvert år.
Afgangsordenen bestemmes for  

 samtidig valgte medlemmer ved lodtrækning og ellers ved den rækkefølge,  

 medlemmerne er valgt.
Genvalg kan finde sted.
 Stk. 7.  Ved en forretningsorden træffer bestyrelsen  

 nærmere bestemmelser om udførelsen af sit hverv.
§ 5.  Bestyrelsen har den overordnede ledelse af  

 selskabets og dets afdelingers anliggender og varetager herunder udlejningen  

 af ledige lejligheder.
Bestyrelsen træffer endvidere bestemmelse om  

 varetagelsen af den daglige administration.
Hvert år godkender bestyrelsen  

 årsregnskaber for selskabet og for dets enkelte afdelinger efter forudgående  

 godkendelse på de ordinære afdelingsmøder, jfr. § 7, stk. 1, nr. 2. Herudover  

 vedtager bestyrelsen inden regnskabsårets udløb budget for det følgende  

 regnskabsår for selskabet.
Endelig foretager bestyrelsen den endelige  

 godkendelse af afdelingernes budgetter for det følgende regnskabsår efter  

 forudgående godkendelse i afdelingsbestyrelserne, jfr. § 13, stk. 4.  

 Bestyrelsen er ansvarlig for, at regnskabsaflæggelse, budgetlægning og  

 lejefastsættelse sker i overensstemmelse med de herfor gældende regler.
Stk. 2.  Iværksættelse af nyt byggeri, væsentlig  

 forandring, nedlæggelse eller salg af en afdeling, ændring af vedtægterne  

 eller opløsning af selskabet kan ikke finde sted uden kommunalbestyrelsens  

 samtykke.
Kommunalbestyrelsen kan bestemme, at to eller flere bebyggelser  

 tilsammen skal være een afdeling.
Stk. 3.  Som leder af den daglige drift kan bestyrelsen  

 ansætte en forretningsfører.
Hvorvidt nødvendig medhjælp for  

 forretningsføreren kan antages af denne eller skal ansættes af bestyrelsen,  

 bestemmes ved forretningsordenen.
Dog foretages ansættelse af bogholder eller  

 kasserer eller af inspektører for de enkelte afdelinger af bestyrelsen efter  

 indstilling af forretningsføreren.
 Stk. 4.  Selskabet og dettes enkelte afdelinger  

 forpligtes ved underskrift enten af den samlede bestyrelse eller af to  

 bestyrelsesmedlemmer, hvoraf den ene skal være bestyrelsens formand eller  

 næstformand, i forening med forretningsføreren, hvis en sådan er ansat.  

 Selskabets bestyrelse kan meddele et forretningsførende selskab fuldmagt til  

 at forpligte selskabet og de enkelte afdelinger.
§ 6.  Bestyrelsesmøde indkaldes af formanden eller i  

 dennes fravær af næstformanden, når der skønnes at være behov herfor, samt  

 når 2 medlemmer af bestyrelsen anmoder herom.
Hvis forretningsfører er ansat,  

 deltager denne i mødet, dog uden stemmeret.
 Stk. 2.  Bestyrelsen er beslutningsdygtig, når formanden  

 eller næstformanden og yderligere mindst .... medlemmer er til stede.
Stk. 3.  Beslutning træffes af de tilstedeværende  

 bestyrelsesmedlemmer ved simpel stemmeflerhed.
Står stemmerne lige, gør  

 formandens eller, i dennes fravær, næstformandens stemme udslaget.
Stk. 4.  I en protokol optages en kort beretning om  

 forhandlingerne.
Beretningen underskrives af formanden.
Afdelingernes ledelse § 7.  Hvert år afholdes inden 5 måneder efter  

 regnskabsårets slutning ordinært afdelingsmøde i hver afdeling.
I en ny  

 afdeling afholdes afdelingsmøde første gang inden 6 måneder, efter  

 indflytning har fundet sted.
Dagsordenen for afdelingsmødet skal omfatte  

 følgende punkter:
 1. Aflæggelse af afdelingsbestyrelsens beretning for  

 det forløbne år.
 2. Fremlæggelse af afdelingernes årsregnskaber til  

 godkendelse samt forelæggelse af budget for afdelingen.
/ 3. Valg af formand for afdelingsbestyrelsen, for så vidt denne afgår,  

 jfr. § 10, stk. 2, og § 4, stk. 6. / 4. Valg af andre medlemmer af afdelingsbestyrelsen og  

 suppleanter.
 Såfremt en lejerforenings bestyrelse er afdelingsbestyrelse jfr. § 12,  

 udgår punkterne 3 og 4 af dagsordenen.
 Stk. 2.  Ekstraordinært afdelingsmøde afholdes, når  

 afdelingsbestyrelsen finder anledning dertil, eller når mindst 25 pct. af  

 husstandene i afdelingen ønsker et angivet emne behandlet, eller når der på  

 et tidligere tidspunkt er truffet beslutning herom, eller når selskabets  

 bestyrelse anmoder herom.
Stk. 3.  Tager boligtagerne i en ny afdeling ikke inden  

 6 måneder efter indflytningen - om nødvendigt efter opfordring fra selskabet  

 - initiativ til indkaldelse af et afdelingsmøde, kan det første afdelingsmøde  

 indkaldes af en lejerforening, som efter aftale med selskabets bestyrelse har  

 en særlige tilknytning til selskabet, og ellers af Lejernes Landsorganisation  

 i Danmark eller en af dennes lokale afdelinger.
Bliver der ikke indkaldt  

 rettidigt, jfr. stk. 1, påhviler det selskabets bestyrelse at indkalde til  

 det første afdelingsmøde.
De følgende afdelingsmøder indkaldes af afdelingens  

 bestyrelse, som dog kan bemyndige lejerforeningen til at foretage  

 indkaldelsen.
Indkaldelsen skal ske med mindst 4 ugers varsel ved brev til  

 samtlig husstande i afdelingen.
Indkaldelsen skal angive tid og sted for  

 afdelingsmødet samt dagsorden.
 § 8.  Årsregnskab og budget for vedkommende afdeling  

 udsendes til samtlige husstande i afdelingen forud for det ordinære  

 afdelingsmøde.
§ 9.  Adgang til afdelingsmødet og stemmeret på dette  

 har boligtagere i afdelingen, disses ægtefæller eller hermed sidestillede  

 personer.
Hver husstand har 2 stemmer uanset husstandens størrelse.
Adgang  

 har tillige - men uden stemmeret - selskabets ledelse og repræsentanter for  

 denne.
Stk. 2.  Enhver, der ifølge stk. 1 har adgang til  

 afdelingsmødet, har ret til at få et angivet emne behandlet på mødet og til  

 at tage ordet.
Forslag, der ønskes behandlet på det ordinære afdelingsmøde,  

 skal være afdelingsbestyrelsen i hænde senest 14 dage før mødet.
Forslag  

 bekendtgøres for afdelingens boligtagere senest 8 dage før mødet.
Stk. 3.  Afdelingsmøders beslutninger træffes på  

 grundlag af almindelig stemmeflerhed blandt de tilstedeværende.  

 Afdelingsmødet kan beslutte, at den endelige afgørelse af emner, der er til  

 behandling på afdelingsmødet, skal træffes ved efterfølgende urafstemning  

 blandt afdelingens boligtagere, hvor hver husstand ligeledes har 2 stemmer  

 uanset størrelse.
Når et forslag har været undergivet urafstemning, kan ny  

 urafstemning om samme forslag først finde sted efter afholdelse af ordinært  

 afdelingsmøde.
§ 10.  Afdelingsbestyrelsen består af formanden samt 2  

 medlemmer i afdelinger med indtil 100 husstande.
I større afdelinger kan  

 afdelingsmødet beslutte, at der skal vælges flere medlemmer til  

 afdelingsbestyrelsen.
Der kan dog højst vælges yderligere 2 medlemmer for  

 hvert påbegyndt antal af 300 husstande i afdelingen udover de første 100.  

 Valgbare som medlemmer til afdelingsbestyrelsen er boligtagere i afdelingen,  

 disses ægtefæller samt hermed sidestillede personer.
 Stk. 2.  For så vidt angår afdelingsbestyrelsens  

 funktionsperiode, finder reglerne i § 4, stk. 6, tilsvarende anvendelse.
 Stk. 3.  Hvis det i medfør af § 12 besluttes, at en  

 lejer- eller beboerforenings bestyrelse skal være afdelingsbestyrelse kan  

 denne på fællesmødet, jfr. § 13, stk. 1 højst repræsenteres ved et  

 tilsvarende antal medlemmer, som afdelingen ville være berettiget til at  

 vælge efter stk. 1.
§ 11.  Er mødeprocenten på afdelingsmødet meget ringe,  

 kan selskabets bestyrelse efter forhandling med afdelingsbestyrelsen indkalde  

 til et afdelingsmøde med forslag om ophævelse af afdelingsbestyrelsen som  

 eneste punkt på dagsordenen.
Forslag om ophævelse af afdelingsbestyrelsen kan  

 i øvrigt kun behandles på et ekstraordinært afdelingsmøde, jfr. § 7, stk. 2,  

 med forslaget som eneste punkt på dagsordenen.
Er en afdelingsbestyrelse ikke  

 oprettet, skal årsregnskab, jfr. § 7, stk. 1, nr. 2, og beslutninger i  

 henhold til § 13, stk. 3, 5 og 8, forelægges afdelingsmødet af selskabets  

 bestyrelse.
Selskabets bestyrelse varetager herudover øvrige funktioner, der  

 er henlagt til afdelingsbestyrelsen.
 Stk. 2.  Selskabets bestyrelse kan bestemme, at 2 eller  

 flere afdelinger, som udgør en samlet bebyggelse med fælles varmeforsyning,  

 kollektive anlæg eller lignende, skal anses som een afdeling med hensyn til  

 beboernes beføjelser, således at afdelingerne skal have fælles afdelingsmøder  

 og fælles afdelingsbestyrelse.
 Stk. 3.  En lejerforening er berettiget til at lade  

 medlemmernes kontingent til foreningen blive opkrævet af selskabet sammen med  

 lejen, såfremt der i mere end 50 pct. af afdelingens husstande findes  

 medlemmer af foreningen.
Stk. 4.  Afdelingen afholder rimelige udgifter i  

 forbindelse med afdelingsbestyrelsens arbejde.
Hvervet som medlem af  

 afdelingsbestyrelsen er ulønnet.
§ 12.  Et afdelingsmøde kan ved stemmeflerhed blandt  

 de tilstedeværende beslutte, at en lejer- eller beboerforenings bestyrelse er  

 afdelingsbestyrelse, såfremt et flertal af boligtagerne er tilsluttet  

 foreningen, og såfremt foreningen kun har medlemmer, der bor i afdelingen.
Et  

 senere afdelingsmøde kan beslutte, at der på ny skal vælges  

 afdelingsbestyrelse efter reglerne i § 7.
§ 13.  Når ordinære afdelingsmøder har været afholdt,  

 indkalder selskabets ledelse afdelingsbestyrelserne til et fællesmøde, på  

 hvilket der foretages valg af medlemmer til selskabets bestyrelse, jfr. § 4,  

 stk. 3. Valgbare som medlemmer til selskabsbestyrelsen efter 1. pkt. er  

 boligtagere i selskabet, disses ægtefæller eller dermed sidestillede  

 personer.
På mødet giver selskabets ledelse information om selskabets  

 virksomhed som helhed, og medlemmerne af afdelingsbestyrelserne har adgang  

 til at drøfte virksomheden.
Stk. 2.  Afdelingsbestyrelsen fører tilsyn med  

 afdelingens vedligeholdelsestilstand og pasning samt påser, at der er god  

 orden i afdelingen.
Eventuel påtale sker til selskabets ledelse.
Stk. 3.  Afdelingsbestyrelsen kan med afdelingsmødets  

 godkendelse vedtage ændringer i den husorden, der er forelagt af selskabets  

 ledelse.
Forslag til ny husorden skal forud for afdelingsmødet omdeles til  

 samtlige husstande.
Stk. 4.  Det af ledelsen udarbejdede driftsbudget skal  

 forinden bestyrelsens endelige godkendelse forelægges afdelingsbestyrelsen  

 til godkendelse.
Afdelingsbestyrelsen kan inden for rammerne af det godkendte  

 driftsbudget træffe beslutning om, 1. hvilke vedligholdelses- og forbedringsarbejder samt  

 fornyelser selskabets ledelse skal lade udføre i afdelingen, 2. driften og brugen af fælleslokaler i afdelingen, og 3. etablering af fritidsaktiviteter og lign. i  

 afdelingen.
Stk. 5.  Afdelingsbestyrelsen kan beslutte, at der i  

 afdelingen skal udføres rimelige moderniseringarbejder (ombygninger, herunder  

 energibesparende foranstaltninger og tekniske installationer) eller  

 kollektive anlæg (vaskerier, fælleslokaler, legepladser, parkeringspladser  

 m.v.). Såfremt afdelingsbestyrelsen samtidig tiltræder den lejeforhøjelse,  

 der er en følge heraf, skal selskabets ledelse søge forslaget gennemført.  

 Afdelingsbestyrelsens beslutninger efter 1. pkt. skal godkendes på et  

 afdelingsmøde.
Overstiger den påregnede boligafgiftsforhøjelse 15 pct. af den  

 gældende årsboligafgift, og fremsætter mindst 1/4 af afdelingsmødets  

 stemmeberettigede deltagere krav herom, skal endelig godkendelse ske ved  

 urafstemning blandt afdelingens boligtagere efter reglerne i § 9, stk. 3.
 Stk. 6.  Udførelsen af kollektive anlæg, som bliver  

 fælles for flere afdelinger, kan gennemføres, såfremt et flertal på et fælles  

 møde for afdelingsbestyrelserne godkender forslaget.
Stk. 7.  Selskabets ledelse kan ikke uden samtykke fra  

 afdelingsbestyrelse eller afdelingsmøde gennemføre de arbejder, der er nævnt  

 i stk. 4, nr. 1, og i stk. 5, 1. pkt., medmindre kommunalbestyrelsen meddeler  

 pålæg herom.
Bestyrelsen kan dog lade nødvendige og rimelige  

 vedligeholdelsesarbejder udføre i en afdeling, hvis arbejderne er af en sådan  

 art, at disse ikke uden væsentlig risiko og ulempe kan afvente  

 afdelingsbestyrelsens beslutning.
 Stk. 8.  Afdelingsbestyrelsen kan med afdelingsmødets  

 godkendelse efter reglerne i lov om leje træffe beslutning om, hvorvidt  

 fordeling af udgifterne til varme og el skal ske på grundlag af enten  

 varmefordelingsmåler, elektricitetsmåler, bruttoetageareal eller rumfang.
 Stk. 9.  Afdelingbestyrelsen skal orienteres om  

 ledelsens ansættelse og afskedigelse af ejendomsfunktionærer.
 Stk. 10.  Afdelingsbestyrelsen kan beslutte, af den  

 endelige afgørelse af spørgsmål, der henhører under afdelingsbestyrelsen,  

 skal træffes ved urafstemning blandt afdelingens boligtagere efter reglerne i  

 § 9, stk. 3.
 Stk. 11.  Selskabets ledelse skal yde  

 afdelingsbestyrelsen nødvendig bistand i forbindelse med udøvelsen af dennes  

 funktioner.
 Stk. 12.  Afdelingsbestyrelsen kan i en forretningsorden  

 træffe nærmere bestemmelser om udførelsen af sit hverv.
Valg af revisor § 14.  Selskabet og dets afdelingers regnskaber  

 revideres af en statsautoriseret/registreret revisor, der vælges af  

 selskabets bestyrelse.
Valget skal godkendes af kommunalbestyrelsen.
Revisor  

 afgår hvert år.
Genvalg kan finde sted.
Årsregnskab § 15.  Selskabets og dets afdelingers regnskabsår  

 følger kalenderåret.
 Stk. 2.  Årsregnskabet består af særskilte regnskaber  

 for selskabet og dets enkelte afdelinger.
 Stk. 3.  Selskabets ledelse indbringer eventuelle  

 tvistigheder mellem ledelsen og afdelingsbestyrelsen eller afdelingsmødet om  

 driftsbudget og årsregnskab for kommunalbestyrelsen, som træffer den endelige  

 administrative afgørelse.
 § 16.  Hvis der er ansat forretningsfører, forelægger  

 denne udkast til årsregnskab for bestyrelsen.
Stk. 2.  Det vedtagne regnskab underskrives af  

 bestyrelsen og påtegnes af revisor.
Er forretningsfører ansat, underskriver  

 denne også regnskabet.
 Stk. 3.  Det godkendte årsregnskab samt en genpart heraf  

 skal sammen med bestyrelsens årsberetning, revisors beretning og udskrift af  

 revisionsprotokol indsendes til kommunalbestyrelsen til godkendelse og  

 fremlægges senest 6 måneder efter regnskabsårets afslutning.  

 Regnskabsmaterialet skal ligeledes indsendes til Boligselskabernes  

 Landsbyggefond.
 Likvidation m.v.
 § 17.  Likvidation af selskabet eller dets afdelinger  

 finder sted efter de regler, der er fastsat herom for almennyttige  

 boligselskaber.
---------- Disse vedtægter suppleres med reglerne i lov om boligbyggeri og de  

 bestemmelser der er fastsat i medfør heraf.
 Vedtaget af bestyrelsen, den . ...........
 19..... ............................
 (Formandens underskrift).
Bilag Normalvedtægter for et almennyttigt boligselskab med indbetalt  

 garantikapital (garantiselskab) udarbejdet af boligstyrelsen, november  

 1984 Vedtægter for .....................................................................  

 .....................................................................  

 .....................................................................
Navn, hjemsted og formål § 1.  Selskabets navn er  

 .............................................  

 .....................................................................
 / Selskabet er et datterselskab af .................................
.................................................................. / Stk. 2.  Dets hjemsted er  

 ...........................................  

 .....................................................................
 § 2.  Selskabet har til formål at opføre og  

 administrere beboelsesejendomme efter de bestemmelser, der gælder for  

 almennyttige boligselskaber.
Selskabets kapitalforhold § 3.  Selskabets garantikapital er ......... kr.,  

 fordelt i garantibeviser på ......... kr.
Garantikapitalen er fuldt  

 indbetalt.
 Stk. 2.  Garantibeviserne skal lyde på navn.
 Stk. 3.  Garanterne hæfter ikke personligt for  

 selskabets eller dets afdelingers forpligtelser.
 Stk. 4.  Ingen garantibeviser har særlige rettigheder.  

 Ingen garant er forpligtet til at lade sine garantibeviser indløse.
 Stk. 5.  Uden boligministerens samtykke må et  

 garantibevis ikke overdrages eller pantsættes.
Selskabets ledelse Generalforsamlingen § 4.  Garanterne er selskabets øverste myndighed og  

 udøver denne myndighed gennem generalforsamlingen.
 Stk. 2.  Uden generalforsamlingens beslutning kan der  

 ikke iværksættes nyt byggeri, ske væsentlig forandring, nedlæggelse eller  

 salg af en afdeling, ændring af vedtægter eller opløsning af foreningen.
§ 5.  Hvert år afholdes inden 6 måneder efter  

 regnskabsårets afslutning ordinær generalforsamling.
Dagsordenen for denne  

 skal omfatte følgende punkter:
 1. Aflæggelse af bestyrelsens årsberetning for det  

 senest forløbne år.
 2. Endelig godkendelse af årsregnskab med tilhørende  

 revisionsberetning samt forelæggelse af budget.
 3. Beslutning om fordeling af overskud.
 4. Valg af medlemmer af bestyrelsen og suppleanter.
 5. Valg af revisor.
 Stk. 2.  Ekstraordinær generalforsamling afholdes, når  

 bestyrelsen finder anledning til det, når en tidligere generalforsamling har  

 besluttet det, eller når garanter, der ejer mindst 1/5 af garantikapitalen,  

 skriftligt anmoder om at få et angivet emne behandlet.
 § 6.  Generalforsamlingen afholdes i .................  

 og indekaldes af bestyrelsen med mindst 8 dages varsel enten ved  

 bekendtgørelse i ............... eller ved brev til samtlige garanter.
Stk. 2.  Indkaldelsen skal angive tid og sted for  

 generalforsamlingen samt dagsorden.
Forslag, der agtes stillet, skal samtidig  

 med indkaldelsen fremlægges til eftersyn for garanterne på selskabets kontor.
§ 7.  Til generalforsamlingen har enhver garant  

 adgang.
I indkaldelsen kan adgangen betinges af, at der løses adgangskort på  

 selskabets kontor senest ... dage før generalforsamlingen.
Stk. 2.  Enhver garant har ret til at få et angivet emne  

 behandlet af generalforsamlingen og til at tage ordet.
Forslag, der ønskes  

 optaget på dagsordenen, må være indsendt senest 2 måneder efter  

 regnskabsårets afslutning.
Stk. 3.  Hvert garantibeløb på ...... kr. giver een  

 stemme.
Stemmeret kan udøves i henhold til fuldmagt.
 § 8.  Generalforsamlingen vælger selv sin dirigent.
Stk. 2.  Beslutning træffes af de tilstedeværende  

 stemmeberettigede ved simpel stemmeflerhed.
Forslag om ændring af vedtægterne  

 eller opløsning af selskabet kan kun vedtages, hvis garanter, der ejer 2/3 af  

 garantikapitalen, møder selv eller ved en fuldmægtig, og hvis 2/3 af  

 stemmerne afgives for forslaget.
Ejer de tilstedeværende mindre end 2/3 af  

 garantikapitalen, men 2/3 af deres stemmer afgives for forslaget, indkaldes  

 derefter til ny generalforsamling, der skal afholdes inden 14 dage efter den  

 første generalforsamling.
På denne kan forslaget - uanset hvilken del af  

 garantikapitalen, de tilstedværende ejer - vedtages, hvis 2/3 af stemmerne  

 afgives herfor.
Fuldmagter fra den første generalforsamling er gyldige også i  

 forbindelse med den anden, for så vidt de ikke er tilbagekaldt.
Stk. 3.  I en protokol optages en kort beretning om  

 forhandlingerne.
Beretningen underskrives af formanden.
Bestyrelsen § 9.  Bestyrelsen består af .... medlemmer.
Stk. 2. ....  medlemmer vælges af .............  

 kommunalbestyrelse, .... medlemmer vælges af afdelingernes bestyrelser i  

 fællesskab og .... medlemmer vælges af generalforsamlingen.
Samtidig med valg  

 af medlemmer vælges suppleanter for disse.
 Stk. 3.  Bestyrelsen vælger en formand og en næstformand  

 af sin midte, hvoraf mindst den ene skal være valgt til selskabets bestyrelse  

 af afdelingernes bestyrelser.
Stk. 4.  Hvert andet år afgår formanden.
Af bestyrelsens  

 øvrige medlemmer afgår halvdelen hvert år.
Afgangsordenen bestemmes for  

 samtidigt valgte medlemmer ved lodtrækning og ellers ved den rækkefølge,  

 medlemmerne er valgt.
Genvalg kan finde sted.
Stk. 5.  Kommer antallet af bestyrelsesmedlemmer ved  

 afgang mellem to på hinanden følgende ordinære generalforsamlinger ned under  

 ...., indtræder de valgte suppleanter i bestyrelsen.
Findes ingen  

 suppleanter, indkaldes ekstraordinær generalforsamling til valg af  

 bestyrelsesmedlemmer og suppleanter.
 Stk. 6.  Ved en forretningsorden træffer bestyrelsen  

 nærmere bestemmelser om udførelsen af sit hverv.
§ 10.  Bestyrelsen har den overordnede ledelse af  

 selskabets og dets afdelingers anliggender, og varetager herunder udlejningen  

 af ledige lejligheder.
Bestyrelsen træffer endvidere bestemmelse om  

 varetagelsen af den daglige administration.
Hvert år godkender bestyrelsen  

 årsregnskaber for selskabet og dets enkelte afdelinger efter forudgående  

 godkendelse på de ordinære afdelingsmøder, jfr. § 12, stk. 1, nr. 2.  

 Herudover vedtager bestyrelsen inden regnskabsårets udløb budget for det  

 følgende regnskabsår for selskabet.
Endelig foretager bestyrelsen den  

 endelige godkendelse af afdelingernes budgetter for det følgende regnskabsår  

 efter forudgående godkendelse i afdelingsbestyrelserne, jfr. § 18, stk. 4.  

 Bestyrelsen er ansvarlig for, at regnskabsaflæggelse, budgetlægning og  

 lejefastsættelse sker i overensstemmelse med de herfor gældende regler.
Stk. 2.  Som leder af den daglige drift kan bestyrelsen  

 ansætte en forretningsfører.
Hvorvidt nødvendig medhjælp for  

 forretningsføreren kan antages af denne eller skal ansættes af bestyrelsen,  

 bestemmes ved forretningsordenen.
Dog foretages ansættelse af bogholder eller  

 kasserer eller af inspektører for de enkelte afdelinger af bestyrelsen efter  

 indstilling af forretningsføreren.
 Stk. 3.  Selskabet og dettes enkelte afdelinger  

 forpligtes ved underskrift enten af den samlede bestyrelse eller af to  

 bestyrelsesmedlemmer, hvoraf den ene skal være bestyrelsens formand eller  

 næstformand, i forening med forretningsføreren, hvis en sådan er ansat.  

 Selskabets bestyrelse kan meddele et forretningsførende selskab fuldmagt til  

 at forpligte selskabet og de enkelte afdelinger.
§ 11.  Bestyrelsesmøde indkaldes af formanden eller, i  

 dennes fravær, af næstformanden, når der skønnes at være behov herfor, samt  

 når 2 medlemmer af bestyrelsen anmoder herom.
Hvis forretningsfører er ansat,  

 deltager denne i mødet, dog uden stemmeret.
 Stk. 2.  Bestyrelsen er beslutningsdygtig, når formanden  

 eller næstformanden og yderligere mindst .. medlemmer er til stede.
Stk. 3.  Beslutning træffes af de tilstedværende  

 bestyrelsesmedlemmer ved simpel stemmeflerhed.
Står stemmerne lige, gør  

 formandens eller, i dennes fravær, næstformandens stemme udslaget.
Stk. 4.  I en protokol optages en kort beretning om  

 forhandlingerne.
Beretningen underskrives af formanden.
Afdelingernes ledelse § 12.  Hvert år afholdes inden 5 måneder efter  

 regnskabsårets slutning ordinært afdelingsmøde i hver afdeling.
I en ny  

 afdeling afholdes afdelingsmøde første gang inden 6 måneder, efter  

 indflytning har fundet sted.
Dagsordenen for afdelingsmødet skal omfatte  

 følgende punkter: 1. Aflæggelse af afdelingsbestyrelsens beretning for det  

 forløbne år. 2. Fremlæggelse af afdelingens årsregnskab til godkendelse samt  

 forelæggelse af budget for afdelingen.
 / 3. Valg af formand for afdelingsbestyrelsen, for så vidt denne afgår,  

 jfr. § 15, stk. 2, og § 9, stk. 4. / 4. Valg af andre medlemmer af  

 afdelingsbestyrelsen og suppleanter.
 Såfremt en lejerforenings bestyrelse er afdelingsbestyrelse, jfr. § 17,  

 udgår punkterne 3 og 4 af dagsordenen.
 Stk. 2.  Ekstraordinært afdelingsmøde afholdes, når  

 afdelingsbestyrelsen finder anledning dertil, eller når mindst 25 pct. af  

 husstandene i afdelingen ønsker et angivet emne behandlet, eller når der på  

 et tidligere tidspunkt er truffet beslutning herom, eller når selskabets  

 bestyrelse anmoder herom.
Stk. 3.  Tager boligtagerne i en ny afdeling ikke inden  

 6 måneder efter indflytningen - om nødvendigt efter opfordring fra selskabet  

 - initiativ til indkaldelse af et afdelingsmøde, kan det første afdelingsmøde  

 indkaldes af en lejerforening, som efter aftale med selskabets bestyrelse har  

 en særlig tilknytning til selskabet, og ellers af Lejernes Landsorganisation  

 i Danmark eller en af dennes lokale afdelinger.
Bliver der ikke indkaldt  

 rettidigt, jfr. stk. 1, påhviler det selskabets bestyrelse at indkalde til  

 det første afdelingsmøde.
De følgende afdelingsmøder indkaldes af afdelingens  

 bestyrelse, som dog kan bemyndige lejerforeningen til at foretage  

 indkaldelsen.
Indkaldelsen skal ske med mindst 4 ugers varsel ved brev til  

 samtlige husstande i afdelingen.
Indkaldelsen skal angive tid og sted for  

 afdelingsmødet samt dagsordenen.
 § 13.  Årsregnskab og budget for vedkommende afdeling  

 udsendes til samtlige husstande i afdelingen forud for det ordinære  

 afdelingsmøde.
§ 14.  Adgang til afdelingsmødet og stemmeret på dette  

 har boligtagere i afdelingen, disses ægtefæller eller hermed sidestillede  

 personer.
Hver husstand har 2 stemmer uanset husstandens størrelse.
Adgang  

 har tillige - men uden stemmeret - selskabets ledelse og repræsentanter for  

 denne.
Stk. 2.  Enhver, der ifølge stk. 1 har adgang til  

 afdelingsmødet, har ret til at få et angivet emne behandlet på mødet og til  

 at tage ordet.
Forslag, der ønskes behandlet på det ordinære afdelingsmøde,  

 skal være afdelingsbestyrelsen i hænde senest 14 dage før mødet.
Forslag  

 bekendtgøres for afdelingens boligtagere senest 8 dage før mødet.
Stk. 3.  Afdelingsmøders beslutninger træffes på  

 grundlag af almindelig stemmeflerhed blandt de tilstedeværende.  

 Afdelingsmødet kan beslutte, at den endelige afgørelse af emner, der er til  

 behandling på afdelingsmødet, skal træffes ved efterfølgende urafstemning  

 blandt afdelingens boligtagere, hvor hver husstand ligeledes har 2 stemmer  

 uanset størrelse.
Når et forslag har været undergivet urafstemning, kan ny  

 urafstemning om samme forslag først finde sted efter afholdelse af ordinært  

 afdelingsmøde.
§ 15.  Afdelingsbestyrelsen består af formanden samt 2  

 medlemmer i afdelinger med indtil 100 husstande.
I større afdelinger kan  

 afdelingsmødet beslutte, at der skal vælges flere medlemmer til  

 afdelingsbestyrelsen.
Der kan dog højst vælges yderligere 2 medlemmer for  

 hvert påbegyndt antal af 300 husstande i afdelingen udover de første 100.  

 Valgbare som medlemmer til afdelingsbestyrelsen er boligtagere i afdelingen,  

 disses ægtefæller samt hermed sidestillede personer.
 Stk. 2.  For så vidt angår afdelingsbestyrelsens  

 funktionsperiode finder reglerne i § 9, stk. 4, tilsvarende anvendelse.
 Stk. 3.  Hvis det i medfør af § 17 besluttes, at en  

 lejer- eller beboerforenings bestyrelse skal være afdelingsbestyrelse, kan  

 denne på fællesmødet, jfr. § 18, stk. 1, højst repræsenteres ved et  

 tilsvarende antal medlemmer, som afdelingen ville være berettiget til at  

 vælge efter stk. 1.
§ 16.  Er mødeprocenten på afdelingsmødet meget ringe,  

 kan selskabets bestyrelse efter forhandling med afdelingsbestyrelsen indkalde  

 til et afdelingsmøde med forslag om ophævelse af afdelingsbestyrelsen som  

 eneste punkt på dagsordenen.
Forslag om ophævelse af afdelingsbestyrelsen kan  

 i øvrigt kun behandles på et ekstraordinært afdelingsmøde, jfr. § 12, stk. 2,  

 med forslaget som eneste punkt på dagsordenen.
Er afdelingsbestyrelse ikke  

 oprettet, skal årsregnskab, jfr. § 12, stk. 1, nr. 2, og beslutninger i  

 henhold til § 18, stk. 3, 5 og 8, forelægges afdelingsmødet af selskabets  

 bestyrelse.
Selskabets bestyrelse varetager herudover øvrige funktioner, der  

 er henlagt til afdelingsbestyrelsen.
 Stk. 2.  Selskabets bestyrelse kan bestemme, at 2 eller  

 flere afdelinger, som udgør en samlet bebyggelse med fælles varmeforsyning,  

 kollektive anlæg eller lignende, skal anses som een afdeling med hensyn til  

 beboernes beføjelser, således at afdelingerne skal have fælles afdelingsmøder  

 og fælles afdelingbestyrelse.
 Stk. 3.  En lejerforening er berettiget til at lade  

 medlemmernes kontingent til foreningen blive opkrævet af selskabet sammen med  

 lejen, såfremt der i mere en 50 pct. af afdelingens husstande findes  

 medlemmer af foreningen.
Stk. 4.  Afdelingen afholder rimelige udgifter i  

 forbindelse med afdelingsbestyrelsens arbejde.
Hvervet som medlem af  

 afdelingsbestyrelsen er ulønnet.
§ 17.  Et afdelingsmøde kan ved stemmeflerhed blandt  

 de tilstedeværende beslutte, at en lejer- eller beboerforenings bestyrelse er  

 afdelingsbestyrelse, såfremt et flertal af boligtagerne er tilsluttet  

 foreningen, og såfremt foreningen kun har medlemmer, der bor i afdelingen.
Et  

 senere afdelingsmøde kan beslutte, at der på ny skal vælges  

 afdelingsbestyrelse efter reglerne i § 12.
§ 18.  Når ordinære afdelingsmøder har været afholdt,  

 indkalder selskabets ledelse afdelingsbestyrelserne til et fællesmøde, på  

 hvilket der foretages valg af medlemmer til selskabets bestyrelse, jfr. § 9,  

 stk. 2. Valgbare som medlemmer til selskabsbestyrelsen efter 1. pkt. er  

 boligtagere i selskabet, disses ægtefæller eller dermed sidestillede  

 personer.
På mødet giver selskabets ledelse information om selskabets  

 virksomhed som helhed, og medlemmerne af afdelingsbestyrelserne har adgang  

 til at drøfte virksomheden.
Stk. 2.  Afdelingsbestyrelsen fører tilsyn med  

 afdelingens vedligeholdelsestilstand og pasning samt påser, at der er god  

 orden i afdelingen.
Eventuel påtale sker til selskabets ledelse.
Stk. 3.  Afdelingsbestyrelsen kan med afdelingsmødets  

 godkendelse vedtage ændringer i den husorden, der er forelagt af selskabets  

 ledelse.
Forslag til ny husorden skal forud for afdelingsmødet omdeles til  

 samtlige husstande.
Stk. 4.  Det af ledelsen udarbejdede driftsbudget skal  

 forinden bestyrelsens endelige godkendelse forelægges afdelingsbestyrelsen  

 til godkendelse.
Afdelingsbestyrelsen kan inden for rammerne af det godkendte  

 driftsbudget træffe beslutning om, Stk. 5.  Afdelingsbestyrelsen kan beslutte, at der i  

 afdelingen skal udføres rimelige moderniseringsarbejder (ombygninger,  

 herunder energibesparende foranstaltninger og tekniske installationer) eller  

 kollektive anlæg (vaskerier, fælleslokaler, legepladser, parkeringspladser  

 m.v.). Såfremt afdelingsbestyrelsen samtidig tiltræder den lejeforhøjelse,  

 der er en følge heraf, skal selskabets ledelse søge forslaget gennemført.  

 Afdelingsbestyrelsesbeslutninger efter 1. pkt. skal godkendes på et  

 afdelingsmøde.
Overstiger den påregnede boligafgiftsforhøjelse 15 pct. af den  

 gældende årsboligafgift, og fremsætter mindst 1/4 af afdelingsmødets  

 stemmeberettigede deltagere krav herom, skal endelig godkendelse ske ved  

 urafstemning blandt afdelingens boligtagere efter reglerne i § 14, stk. 3.
 Stk. 6.  Udførelsen af kollektive anlæg, som bliver  

 fælles for flere afdelinger, kan gennemføres, såfremt et flertal på et fælles  

 møde for afdelingsbestyrelserne godkender forslaget.
Stk. 7.  Selskabets ledelse kan ikke uden samtykke fra  

 afdelingsbestyrelse eller afdelingsmøde gennemføre de arbejder, der er nævnt  

 i stk. 4, nr. 1, og i stk. 5, 1. pkt., medmindre kommunalbestyrelsen meddeler  

 pålæg herom.
Bestyrelsen kan dog lade nødvendige og rimelige  

 vedligeholdelsesarbejder udføre i en afdeling, hvis arbejderne er af en sådan  

 art, at disse ikke uden væsentlig risiko og ulempe kan afvente  

 afdelingsbestyrelsens beslutning.
 Stk. 8.  Afdelingsbestyrelsen kan med afdelingsmødets  

 godkendelse efter reglerne i lov om leje træffe beslutning om, hvorvidt  

 fordeling af udgifterne til varme og el skal ske på grundlag af enten  

 varmefordelingsmåler, elektricitetsmåler, bruttoetageareal eller rumfang.
 Stk. 9.  Afdelingsbestyrelsen skal orienteres om  

 ledelsens ansættelse og afskedigelse af ejendomsfunktionærer.
 Stk. 10.  Afdelingsbestyrelsen kan beslutte, at den  

 endelige afgørelse af spørgsmål, der henhører under afdelingsbestyrelsen,  

 skal træffes ved urafstemning blandt afdelingens boligtagere efter reglerne i  

 § 14, stk. 3.
 Stk. 11.  Selskabets ledelse skal yde  

 afdelingsbestyrelsen nødvendig bistand i forbindelse med udøvelsen af dennes  

 funktioner.
 Stk. 12.  Afdelingsbestyrelsen kan i en forretningsorden  

 træffe nærmere bestemmelser om udførelsen af sit hverv.
Valg af revisor § 19.  Selskabet og dets afdelingers regnskaber  

 revideres af en statsautoriseret/registreret revisor, der vælges af  

 generalforsamlingen.
Revisor afgår hvert år.
Genvalg kan finde sted.
Årsregnskab § 20.  Selskabets og dets afdelingers regnskabsår  

 følger kalenderåret.
 Stk. 2.  Årsregnskabet består af særskilte regnskaber  

 for selskabet og dets enkelte afdelinger.
 Stk. 3.  Selskabets ledelse indbringer eventuelle  

 tvistigheder mellem ledelsen og afdelingsbestyrelsen eller afdelingsmødet om  

 driftsbudget og årsregnskab for kommunalbestyrelsen, som træffer den endelige  

 administrative afgørelse.
§ 21.  Et års udbytte til garanterne kan ikke  

 overstige 5 pct. af garantikapitalen.
Hertil kan dog lægges, hvad der i  

 tidligere år måtte være betalt mindre end 5 pct.
 Stk. 2.  Hvis et års overskud ikke medgår til dækning af  

 underskud fra tidligere år, passende henlæggelser til konsolidering af  

 selskabet eller udbetaling af udbytte, overføres det til selskabets  

 byggefond.
 § 22.  Hvis der er ansat forretningsfører, forelægger  

 denne udkast til årsregnskab for bestyrelsen.
Stk. 2.  Det vedtagne regnskab underskrives af  

 bestyrelsen og påtegnes af revisor.
Er forretningsfører ansat, underskriver  

 denne også regnskabet.
Det af ledelsen underskrevne og af revisor påtegnede  

 årsregnskab fremlægges til eftersyn for garanterne på selskabets kontor  

 samtidig med at ordinær generalforsamling indkaldes.
 Stk. 3.  Det godkendte årsregnskab samt en genpart heraf  

 skal sammen med bestyrelsens årsberetning, revisors beretning og udskrift af  

 revisionsprotokol indsendes til kommunalbestyrelsen til gennemgang og  

 fremlæggelse senest 6 måneder efter regnskabsårets afslutning.  

 Regnskabsmaterialet skal ligeledes indsendes til Boligselskabernes  

 Landsbyggefond.
 Likvidation m.v.
 § 23.  Likvidation af selskabet eller dets afdelinger  

 finder sted efter de regler, der er fastsat herom for almennyttige  

 boligselskaber.
---------- Disse vedtægter suppleres med reglerne i lov om boligbyggeri og de  

 bestemmelser, der er fastsat i medfør heraf.
 Vedtaget på selskabets generalforsamling den ........ 19 ..
 .-.......................
 (Formandens underskrift).
 (* 1) Hvis foreningen ønsker en generalforsamling som øverste myndighed,  

 anvendes bestemmelserne i tillægget til normalvedtægterne.
