Nr BTB 2 Betænkning over Forslag til folketingsbeslutning om børnepasningsgaranti,  

 afvikling af ventelister og uddannelse af pædagoger (Af Villy Søvndal (SF)  

 m.fl.)   

 Nr B 2 1994-95, 1. samling Afgivet af Socialudvalget Afgivet: 19950504 Udvalget har behandlet beslutningsforslaget i nogle møder.
 Endvidere har udvalget modtaget skriftlige henvendelser fra Børne- og  

 Ungdomspædagogernes Landsforbund (BUPL), som socialministeren har  

 kommenteret.
 Herefter indstiller et flertal (Socialdemokratiets, Venstres, Det  

 Konservative Folkepartis, Fremskridtspartiets, Det Radikale Venstres og  

 Centrum-Demokraternes medlemmer af udvalget) beslutningsforslaget til  

forkastelse.
 Et mindretal (Socialistisk Folkepartis og Enhedslistens medlemmer  

 af udvalget) indstiller beslutningsforslaget til vedtagelse uændret.
 Et mindretal inden for mindretallet (Enhedslistens medlem af udvalget)  

 bemærker, at Enhedslisten støtter, at bistandslovens § 69 ændres således, at  

 alle forældre til småbørn sikres et retskrav på pasning af deres børn, hvis  

 de ønsker dette.
 Forslaget sikrer, at alle, der ønsker pasning, umiddelbart kan anvises  

 plads, og at retstilstanden bliver ens i alle kommuner landet over.
 Enhedslisten finder det positivt, at der på den måde sættes en stopper for  

 alle de kreative kommunale krumspring, der for tiden lanceres for at udelukke  

 bl.a. børn af arbejdsløse.
 Med en egentlig retsgaranti indført i bistandsloven stilles alle lige, og  

 det finder Enhedslisten helt rigtigt ikke mindst for børnenes egen skyld.
Enhedslisten støtter det princip at sikre, at der i forhold til  

 omsorgsydelser er et udbud, der svarer til efterspørgslen, og Enhedslisten  

 modarbejder det princip, at det overlades til den enkelte kommune at  

 prioritere disse ydelser op og ned efter forgodtbefindende.
Det kan godt  

 være, at Enhedslisten i sådanne situationer træder det kommunale selvstyre  

 lidt over tæerne, men det er vigtigt at sikre retskrav på omsorgsydelser frem  

 for den lemfældighed, som kommunerne administrerer efter.
 Særlig i en arbejdsløshedssituation som i dag forekommer det absurd, at  

 der ikke oprettes institutioner, der afhjælper den mangelsituation, der er,  

 og at der ikke uddannes personale til dette.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  

 (KF) Jens Jørgensen (KF) Tom Behnke (FP) nfmd.
