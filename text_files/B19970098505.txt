 I medfør af § 25, stk. 3, § 26, stk. 4, § 27, nr. 5, samt § 42, stk. 1 og  

 2, i lov om saltvandsfiskeri, jf. lovbekendtgørelse nr. 856 af 17. november  

 1997 samt § 26 og § 47, stk. 3, i lov om ferskvandsfirskeri jf.  

 lovbekendtgørelse nr. 495 af 16. juni 1997, fastsættes:
Fredningsbælter § 1.  Ved udløbet af følgende vandløb fastsættes et  

 helårligt trekantet fredningsbælte:
1. Vejlemølle Å 2. Ejby Å 3. Elverdamså 4. Truelsbæk og 5. Tuse Å Stk. 2.  I tiden fra 16. september til 15. januar, begge  

 dage inclusive, fastsættes et trekantet fredningsbælte ved udløbet af  

 følgende vandløb.
1. Ellerenden, og 2. Møllebækken.
Stk. 3.  De fredningsbælter, der er nævnt i stk. 1 og 2,  

 afgrænses på hver side af udløbet af kysten, til et punkt 500 meter fra  

 udløbet.
Trekantens toppunkt er beliggende 500 meter i lige retning ud for  

 midten af vandløbets udmunding.
Stk. 4.  Inden for de fredningsbælter der er nævnt i  

 stk. 1, 2 og 6, må intet fiskeri finde sted.
I august, september, oktober og  

 november måned, må erhvervsfiskere dog fiske med overvandsruser, der er  

 bestemt til fangst af blankål, og hvis munding og fangarme vender mod  

 strømmen.
Redskaberne skal anmeldes til fiskerikontrollen.
 Stk. 5.  Ud for de fredningsbælter, der er nævnt i stk.  

 1, 2 og 6, må fangstredskaber ikke anbringes på en sådan måde, at der spærres  

 for fiskenes opgang og nedgang.
 Stk. 6.  Afgrænsningslinierne for de fredningsbælter,  

 der er nævnt i stk. 1 og 2, er afmærket med for- og bagmærker med gule kryds,  

 som holdes overet.
 Stk. 7.  Hvis den afmærkning, der er nævnt i stk. 5,  

 ikke er etableret, vil de fredningsbælter, der er nævnt i stk. 1 og 2,  

 omfatte det vandområde, der er beliggende indenfor 500 m fra vandløbets udløb  

 ved almindelig daglig højvande.
 Stk. 8.  Der etableres ingen fredet gennemgangsstrækning  

 til de fredningsbælter, der er nævnt i stk. 1, 2 og 6.
 § 2.  Ud over de fredningsbælter der er nævnt i § 1,  

 findes der i bekendtgørelsens vandområder ikke fredningsbælter i henhold til  

 lov om saltvandsfiskeri.
Særlige fredningsområder § 3.  I Holbæk Fjord, i vandområdet vest for en linie  

 mærkeret af kabelbåkerne ved Hørby Havn til kabelbåkerne ved Holbæk Havn, er  

 alt fiskeri forbudt.
Stk. 2.  Fiskeri med ruseredskaber er dog tilladt.
Dette  

 gælder dog ikke i fredningsbæltet ved Tuse Å's udløb, jfr. § 1, stk. 1, nr.  

 5.
§ 4.  I Holbæk Fjord, i et vandområde der er afgrænset  

 mod vest af det område, der er nævnt i § 2, stk. 1, til en linie i øst  

 afgrænset fra Tornehage til Kirsebærhage, er fiskeri med garn (nedgarn  

 o.lign.) kun tilladt, hvis garnet er bundsat, har et mindstemaskemål på 130  

 mm (helmaske) og garnet ikke er højere end 150 cm.
Registrerede  

 erhvervsfiskeres og bierhvervsfiskeres redskaber er dog undtaget.
 § 5.  I de vandområder, der er nævnt i § 4, er  

 sildenedgarn med en maskestørrelse på højst 55 mm (helmaske) tilladt.
 Stk. 2.  Efter forudgående registrering hos  

 Fiskeridirektoratet kan erhvervs- og bierhvervsfiskre i de vandområder, der  

 er nævnt i § 3og § 4, fiske med stenbidergarn med mindstemaskemål på 260 mm  

 (helmaske).
 § 6.  I Tempelkrogen er fiskeri udenfor  

 fredningsbælterne kun tilladt med ruseredskaber og med stang og snøre, dog  

 ikke dørgefiskeri, trolling og downrigging.
§ 7.  I Vellerup Vig etableres et særligt  

 fredningsområde, der afgrænses mod vest af en linie fra positionen 55I44'1 N  

 og 11I51'5 Ø og retvisende syd til kysten syd for.
I fredningsbæltet er alt  

 fiskeri forbudt, dog bortset fra fiskeri med stang og snøre samt fiskeri med  

 ruseredskaber.
 Stk. 2.  Fredningsområdet afmærkes med for- og bagmærker  

 med gule kryds, som holdes overet.
 § 8.  I Tuse Å, fra slusen til Tuse Å's udløb, er det  

 i perioden 1. juli til 31. november, forbudt at fiske, fange og lande  

 ørreder.
 § 9.  Overtrædelse af § 1, stk. 4, § 3, stk. 1, § 4, §  

 7, stk. 1, og § 8 straffes med bøde.
 § 10.  Denne bekendtgørelse træder i kraft den 1.  

 januar 1997.
 Stk. 2.  Samtidig ophæves bekendtgørelse nr. 385 af 16.  

 juni 1993 om fredningsbælter i Isefjorden og Tempelkrogen.
