Nr BTL 285 Betænkning over Forslag til lov om ændring af ligningsloven og  

 personskatteloven (Befordring)   

 Nr L 285 1992-93, 1. samling Afgivet af Skatteudvalget Afgivet: 19930618 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Nogle af udvalgets spørgsmål og ministerens svar herpå tillige med nogle af ministerens kommentarer til skriftlige henvendelser er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Christensen, Erik, Almind, bilagsnr. 1 Danmarks Aktive Handelsrejsende, bilagsnr. 2 og 20 Det Danske Advokatsamfund, Advokatrådet, bilagsnr. 29 Forenede Danske Motorejere, bilagsnr. 3 Foreningen af Rådgivende Ingeniører, bilagsnr. 47 Foreningen af Statsautoriserede Revisorer, bilagsnr. 38 FTF, bilagsnr. 55 og 61 HK/Handel, bilagsnr. 14 Immersen, Ivan og Lutzhøft, Anders, Snedsted, bilagsnr. 54 Intax A/S, bilagsnr. 37 Jerlach, Torben, Næstved, bilagsnr. 21 Mortensen, Leo B., Esbjerg, bilagsnr. 31 Møller, Benno, Rønnede, bilagsnr. 22 Sammenslutningen af Danske Småøer, Avernakø, Faaborg, bilagsnr. 26 Sørensen, Mogens B., Kolding, bilagsnr. 4 og 18 Unimerco A/S, bilagsnr. 7 Wegener, Morten, Otterup, bilagsnr. 23 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med det stillede  

 ændringsforslag.
 Flertallet anfører, at i regeringsgrundlaget »En ny start« blev  

 det fastslået, at beskæftigelsen skal øges, og at der skulle gennemføres en  

 skatteomlægning, der skal nedbringe skatten af arbejdsindkomst.
 Samtidig afstak regeringen en række retningslinier for skatteomlægningen:
 - Det samlede økonomiske grundlag for de enkelte familier i egen bolig  

 måtte ikke forringes.
 - Den samlede omlægning skulle sikre balance - socialt og mellem de  

 forskellige boligformer.
 - Der skulle skabes sammenhæng i skattesystemet, så forskellige indkomster  

 blev beskattet ensartet, således at omgåelsesmuligheder blev imødegået,  

 således at der skabtes større enkelhed og således, at der sikredes en bedre  

 fordeling af skattebyrden, samtidig med at retssikkerheden prioriteredes  

 højt.
 - Vægten i beskatningen skulle forskydes fra indkomstbeskatning til  

 miljøskatter.
Flertallet konstaterer, at disse krav er opfyldt med de fremsatte  

 lovforslag til omlægning af skattesystemet.
Samtidig styrkes erhvervenes  

 konkurrenceevne.
 Med de fremsatte lovforslag tilvejebringes et skattesystem, som sikrer  

 markant lavere skatteprocenter på alle indkomstniveauer.
 Grundlaget for sænkningen af skatteprocenterne er bl.a. tilvejebragt  

 gennem en ensartet beskatning af forskellige typer af indkomster.
 Samtidig betyder den lavere, men ensartede beskatning, at bæredygtige og  

 fornuftige investeringer, der skaber vækst og beskæftigelse, begunstiges på  

 bekostning af ufrugtbare og rent skattemæssigt begrundede transaktioner, der  

 alene bygger på og bæres af det tidligere skattesystems mangler og manglende  

 sammenhæng.
 Med skatteomlægningen er grundlaget skabt for et skattesystem, der skaber  

 og understøtter forudsætningerne for ny vækst og dynamik i samfundet, hvor vi  

 hidtil har levet med en samfundsudvikling, der i væsentlig grad var afstemt  

 efter uhensigtsmæssige og skadelige skattemæssige overvejelser og  

 kalkulationer.
 Skatteomlægningen er både økonomisk og socialt nøje afbalanceret.
 Provenuet til de markant lavere trækprocenter på alle indkomstniveauer er  

 tilvejebragt ved hjælp af indførelse af nye grønne afgifter, ved hjælp af  

 øremærkede arbejdsmarkedsbidrag og gennem en eliminering af misforhold og  

 misvækster, der har muliggjort, at grupper af skattepligtige har haft  

 mulighed for en lav skattebelastning i skærende kontrast til deres  

 forbrugsmuligheder.
 Indførelse af grønne afgifter er fulgt op af skattelettelser for  

 lavindkomster kombineret med en forhøjelse af børnefamilieydelsen, således at  

 de grupper, der belastes forholdsmæssigt hårdest af de grønne afgifter,  

 kompenseres.
 De helt nødvendige sænkninger af skatteprocenterne er fulgt op af en  

 normal beskatning af hidtil skattefri eller lavt beskattede indkomster.
 Med de øremærkede arbejdsmarkedsbidrag er der skabt synlighed i  

 finansieringen af præcist angivne udgiftsformål på arbejdsmarkedet.
Regeringens helt nødvendige krav om sikring af boligejernes økonomiske  

 vilkår er indfriet.
Rentefradragets værdi følger sænkningen af  

 skatteprocenterne, og sideløbende hermed nedsættes lejeværdien.
Hertil kommer  

 mulighederne for gennem konvertering af realkreditlån at tilpasse sig det  

 ændrede renteniveau.
 Personskattelettelserne er gennemført, uden at erhvervslivets omkostninger  

 herved er forøget.
På denne baggrund skal flertallet konkludere, at der ved gennemførelse af  

 skatteomlægningen er sikret - væsentlige reduktioner af skatteprocenterne af arbejdsindkomst, - øget miljøansvarlighed i beskatningen, - et skattesystem, der er tilpasset verden omkring os, både hvad struktur  

 og beskatningsprocenter angår, - et beskatningssystem, som tilvejebringer grundlaget for en ny vækst og  

 dynamik i samfundet, - en beskatning, som sikrer boligejernes økonomiske situation, - og et skattesystem, som skaber sikkerhed for skatternes udvikling i de  

 kommende år.
 Flertallet opfordrer Folketingets øvrige partier, erhvervslivet,  

 arbejdsmarkedets parter, kommuner og amter samt alle øvrige gode kræfter i  

 det danske samfund til at deltage i det store, vanskelige og spændende  

 projekt, det er at få skabt øget beskæftigelse, ny fremgang og dermed en  

 »Ny kurs mod bedre tider« for alle danskere.
Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet betragter regeringens samlede økonomiske udspil som en helhed.  

 Da Det konservative Folkeparti og Venstre er modstandere af regeringens  

 samlede plan, vil de to partier stemme imod alle regeringens lovforslag,  

 uanset at partierne ville kunne støtte enkelte af lovforslagene, hvis de ikke  

 indgik i den fremlagte helhed.
Nogle af lovforslagene har partierne ved  

 tidligere lejligheder selv fremlagt, men i helt andre sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se lovforslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
Sammenfattende kan det om skatteforslagene konkluderes, at skattereformen  

 bl.a. rammer den private ejendomsret, erhvervslivet, ejerboligerne og  

 pensionsopsparingen.
Dertil kommer, at skattetrykket hurtigt vil stige som  

 følge af de voksende offentlige udgifter.
Mindretallet opfatter lovforslagene som et ideologisk angreb på den  

 private ejendomsret.
Balancen i ejerforholdene i dansk erhvervsliv vil blive  

 forrykket fra individuel privateje til dominans fra store fonde.
Hertil  

 bidrager især lovforslagene om beskatning af aktie- og ejendomsavancer samt  

 beskatning af goodwill.
Regeringens ændringsforslag ændrer ikke afgørende på  

 dette forhold.
 Den private ejendomsret er selve livsnerven i det privatkapitalistiske  

 system, som har vist sig at være alle andre systemer overlegent med hensyn  

 til at sikre størst velfærd og velstand for hele samfundet og dets borgere.
Lovforslagene om beskatning af aktieavancer, ejendomsavancer og goodwill  

 vil formindske enkeltpersoners lyst til at løbe en risiko og investere i  

 erhvervsvirksomheder.
I stedet vil man foretrække passive investeringer med  

 betydelig mindre risiko.
Det privatkapitalistiske system bygger i  

 allerhøjeste grad på, at man, hvis man løber en risiko, til gengæld har  

 mulighed for at opnå en økonomisk gevinst.
Fjerner man de økonomiske  

 incitamenter, herunder muligheden for formuedannelse, slår man dynamikken i  

 samfundet i stykker med tab af velstand og velfærd til følge.
Mindretallet vender sig endvidere imod den progressive beskatning af  

 kapitalindkomst.
Gennemføres regeringens lovforslag, vil der ikke længere  

 være symmetri mellem beskatning af renteindtægter og renteudgifter, hvilket  

 forekommer uheldigt og ulogisk.
 Mindretallet er enig med Ligestillingsrådet, når dette i et svar til  

 Skatteudvalget (L 283, spørgsmål 26) kritiserer reglen om, at begge  

 ægtefællers kapitalindkomst beregnes på toppen af beregningsgrundlaget hos  

 den ægtefælle, der har den højeste personlige indkomst.
Der er uenighed mellem regeringen og erhvervslivets organisationer om  

 størrelsen af erhvervsbelastningen i lovforslagene, men der er ingen tvivl  

 om, at virksomhederne bliver stærkt belastet til skade for konkurrenceevnen.  

 Det vil trække i den forkerte retning med hensyn til beskæftigelse og  

 arbejdsløshed.
Mindretallet peger i den forbindelse især på lovforslagene om  

 afskaffelse af udlandslempelse, varelagernedskrivning og adgangen til at  

 henlægge til investeringsfonds samt nedsættelse af nedskrivningsprocenten  

 efter husdyrbesætningsloven.
Desuden vil nogle af de grønne afgifter belaste  

 erhvervenes omkostninger, hvilket også i allerhøjeste grad gælder den  

 skærpede beskatning af personalegoder samt de stærkt forringede muligheder  

 for fradrag for befordringsudgifter.
 I stedet for at stoppe for adgangen til at henlægge til investeringsfonds  

 bør ordningen udbygges til en egentlig konjunkturudligningsfond som foreslået  

 af mindretallet i et konkret lovforslag, der for øjeblikket er til behandling  

 i Folketinget.
Herved løses det problem, som mange erhvervsdrivende har med svingende  

 indtægter.
Er der ikke gode muligheder for at udjævne de svingende indtægter  

 over årene, kommer de erhvervsdrivende til at betale en højere skat, end hvis  

 indtægten var jævnt fordelt, hvilket naturligvis opleves som en stor  

 uretfærdighed.
 Et særligt problem er erhvervenes bidrag til de tre arbejdsmarkedsfonde  

 specielt efter 1997.
 Den kraftige erhvervsbelastning kan kun undgå at skade virksomhedernes  

 konkurrenceevne, hvis der gennemføres en sænkning af lønniveauet, men det har  

 ikke været muligt at formå regeringen til at erkende dette faktum.
Mindretallet vender sig stærkt imod den nye skat, som regeringen kalder  

 øremærkede arbejdsmarkedsbidrag.
I realiteten er det den gamle  

 socialdemokratiske ide om en bruttoskat, der optræder under denne betegnelse.  

 Bruttoskatten rammer pensionsopsparingen, selv om en sådan opsparing i  

 allerhøjeste grad er samfundsgavnlig.
Lønmodtagerne vil opleve, at der vil  

 blive opkrævet bruttoskat også af beløb, som arbejdsgiveren indbetaler til  

 aftalte pensionsordninger, og som lønmodtageren derfor ikke selv får  

 udbetalt.
Dette forhold medfører i øvrigt en klar forskelsbehandling mellem  

 lønmodtagere med private pensionsordninger i forhold til lønmodtagere med ret  

 til tjenestemandspension.
Regeringens forsøg på at rette op på dette  

 misforhold ved at foreslå en nedsættelse af tjenestemandspensionen virker  

 krampagtigt og vil give anledning til berettiget harme i tjenestemandskredse.
De, der sparer op til kapitalpension, bliver særlig hårdt ramt.  

 Fradragsværdien begrænses, og det indbetalte beløb bruttobeskattes, samtidig  

 med at skatten på udbetalingerne bevares uændret på 40 pct.
Et helt specielt  

 problem vil opstå for de personer, som har en ordning, hvor arbejdsgiveren  

 indbetaler til kapitalpensionen.
Disse personer vil efter regeringens forslag  

 ikke netto kunne indbetale et beløb helt op til det fastlagte loft over den  

 årlige indbetaling til kapitalpension (i 1993 30.000 kr.), idet  

 forsikringsselskabet skal indbetale bruttoskatten, uden at lønmodtageren får  

 mulighed for at »fylde op« til loftet.
Dette problem eksisterer  

 ikke for personer, der selv indbetaler til kapitalpensionen.
 Mindretallet finder det endvidere stærkt betænkeligt, at der med  

 bruttoskatten introduceres en ny skatteskrue, som kan anvendes til yderligere  

 forhøjelser af skatten på et senere tidspunkt.
Trods talrige løfter fra regeringen om det modsatte belaster  

 skattereformen boligejerne.
Nedsættelsen af lejeværdien kan slet ikke  

 kompensere for den reducerede skattemæssige værdi af rentefradraget.  

 Forskellen er i et svar til Skatteudvalget af skatteministeren selv opgjort  

 til en belastning af boligejerne på 2,6 mia. kr., når reformen er fuldt  

 gennemført.
 Ejere af sommerhuse og pensionister i ejerboliger får en særlig følelig  

 belastning, idet disse ikke får del i den i øvrigt særdeles beskedne  

 nedsættelse af lejeværdien.
Ejerboliger kan derudover i fremtiden forvente yderligere  

 skatteforhøjelser, hvis rentefaldet slår igennem og bevirker højere  

 ejendomsvurderinger.
Det fører til højere ejendomsskatter og en højere  

 lejeværdi.
Unge med særlig stor gæld i forbindelse med uddannelseslån rammes hårdt af  

 rentefradragsrettens forringelse.
Regeringens henvisning til en  

 bistandsordning for unge med store lån og lille eller ingen indtægt vil ikke  

 komme den store del af ungdommen med det omtalte problem til gode.
 Forringelsen af befordringsfradraget kombineret med forhøjelsen af  

 benzinafgiften rammer bilisterne og skader mobiliteten på arbejdsmarkedet.  

 Handelsrejsende og andre, der er afhængige af firmabil, rammes særlig hårdt.  

 Forringelserne er så markante, at også bilbranchen vil blive hårdt ramt.
 De ganske mange mennesker, der i forbindelse med en skilsmisse er pålagt  

 børne- eller underholdsbidrag, rammes hårdt af begrænsningen af  

 fradragsværdien af de nævnte bidrag.
Da familier med kun een indkomst ikke har mulighed for at overføre det  

 uudnyttede bundfradrag i den foreslåede topskat mellem ægtefællerne, vil  

 disse familier skulle betale mere i skat end familier med to indkomster.  

 Dette problem, som også findes i dag, vil blive forværret af regeringens  

 forslag.
Regeringens ændringsforslag vil yderligere forstærke problemet.
Mindretallet er enig med regeringen i behovet for markante lettelser i  

 beskatningen af arbejdsindkomster, som er særdeles høj i Danmark sammenlignet  

 med andre lande.
Men mindretallet er uenig med regeringen i valg af metode  

 til at nå dette mål.
Som beskrevet i ovenstående flytter regeringens forslag  

 en lang række skattepolitiske hegnspæle i socialdemokratisk og centralistisk  

 retning og altså væk fra, hvad mindretallet finder ret og rimeligt.
Derfor  

 afviser mindretallet regeringens skattereform og indstiller alle 23  

 lovforslag i reformen til forkastelse.
 Et andet mindretal (Socialistisk Folkepartis medlemmer af udvalget)  

 indstiller lovforslaget til vedtagelse med det stillede  

 ændringsforslag.
Mindretallet mener, at der hidtil har været en helt urimelig afgrænsning  

 mellem ligningslovens §§ 9 B og 9 C, sådan som angivet i den tidligere  

 udsendte redegørelse fra udvalget om befordringsfradraget.
Disse  

 afgrænsningsproblemer løses nu, og med ændringforslaget, der skaber en  

 overgangsordning for personer med befordring over meget lange afstande, er  

 der efter mindretallets opfattelse skabt et rimelig miljørigtigt og lettere  

 administrerbart regelsæt.
 Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget og det stillede ændringsforslag  

 ved 2. behandling.
 ÆndringsforslagAf skatteministeren , tiltrådt af et flertal  

 (S, SF, CD, RV og KRF):
 Til § 3 1) Efter stk. 2 indsættes som nyt stykke:
»Stk. 3. Uanset bestemmelsen i § 1, nr. 7, kan  

 skattepligtige, der i indkomståret 1993 er berettigede til at foretage  

 fradrag for befordring i egen bil efter reglerne i ligningslovens § 9 C, stk.  

 4, jf. lovbekendtgørelse nr. 1223 af 17. december 1992, vælge at foretage  

 fradrag for befordring efter reglerne i 2. og 3. pkt.
Fradrag kan kun  

 foretages for den strækning mellem hjem og arbejdsplads, som berettiger til  

 fradrag i 1993, og fradraget kan højst udgøre et beløb, der svarer til  

 fradraget i 1993. Fradraget foretages efter reglerne i ligningslovens § 9 C,  

 stk. 1-3, dog således, at daglig befordring over 130 km i 1994, 150 km i  

 1995, 170 km i 1996 og 190 km i 1997 kan fradrages med 1,05 kr. pr. km.« Bemærkninger Til nr. 1 En ophævelse af særreglen i ligningslovens § 9 C, stk. 4, om  

 befordring i egen bil betyder, at en række skatteydere med meget lang  

 transport mellem hjem og arbejde på een gang mister en del af et relativt  

 stort befordringsfradrag ved skift til det normale befordringsfradrag.
For at  

 give skatteydere, der allerede anvender særreglen, mulighed for at indrette  

 sig på nye regler, foreslås en overgangsregel.
 Tre betingelser skal være opfyldt, for at overgangsreglen kan anvendes:
1) Skatteyderen skal være anset berettiget til at foretage fradrag efter  

 særreglen i ligningslovens § 9 C, stk. 4, i indkomståret 1993, 2) fradrag kan alene foretages for den strækning mellem hjem og  

 arbejdsplads, som berettiger til fradrag efter § 9 C, stk. 4, i 1993 og 3) fradraget kan maksimalt udgøre et beløb, der svarer til det fradrag,  

 der er foretaget efter § 9 C, stk. 4, i 1993.
 Heraf følger bl.a., at fradrag alene kan foretages for befordring efter  

 overgangsreglen, hvis skatteyderens sædvanlige bopæl og arbejdsplads er  

 uændrede i forhold til 1993. Ordningen indebærer f.eks. også, at det ikke er  

 muligt ved flytning at bevæge sig ind i overgangsordningen.
 Fradraget opgøres for 1994 på følgende måde:
 0-24 km: 0 kr.
25-100 km: Ligningsrådets sats (1993-niveau 1,17 kr. pr. km) 101-130 km: 1/4 af Ligningsrådets sats over 130 km: 1,05 kr. pr. km For 1995 udgør grænsen for fradraget med 1,05 kr. pr. km 150 km, for 1996  

 170 km og for 1997 190 km.
 De provenumæssige konsekvenser af ændringsforslaget i forhold til  

 lovforslaget samt antal personer omfattet af ordningen er vist nedenfor.
Ændringsforslaget vil ikke medføre nævneværdige administrative  

 konsekvenser.
Nedenunder er vist virkningen af ændringsforslaget inkl. den  

 øvrige skatteomlægning for to familietyper.
Enlig i lejebolig.
Indkomst 300.000 kr.
Renteudgifter 10.000 kr.  

 Øvrige ligningsmæssige fradrag 8.000 kr.
 Anm.: - = tilbagegang i rådighedsbeløb.
Ægtepar i ejerbolig.
Indkomst 460.000 kr.
Ejendomsværdi 500.000 kr.  

 Renteudgifter 60.000 kr. Øvrige ligningsmæssige fradrag 16.000 kr.
 Anm.: - = tilbagegang i rådighedsbeløb.
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Jens Thoft (SF) Bente  

 Juncker (CD) Aagaard (KF) fmd.
Kirkegaard (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Glønborg (KRF) Bilag Nogle af udvalgets spørgsmål til skatteministeren og dennes svar herpå og  

 skatteministerens kommentar til en henvendelse Spørgsmål 1:
Hvor meget ændres det årlige befordringsfradrag for en person, der dagligt  

 kører 100 km hver vej med DSB, og for en person der dagligt kører 100 km hver  

 vej i egen bil, idet det forudsættes, at sidstnævnte hidtil har fratrukket  

 1,05 kr. pr. km? Svar:
En person, der i 220 arbejdsdage dagligt kører 200 km mellem hjem og  

 sædvanlig arbejdsplads med DSB, har i dag et årligt fradrag på 18.403 kr.  

 Efter forslaget udgør fradraget 25.997 kr.
Forskellen udgør 7.594 kr.
En person, der i 220 arbejdsdage daglig kører 200 km mellem hjem og  

 arbejdsplads i egen bil efter særreglen, har i dag et årligt fradrag på  

 41.580 kr.
Efter forslaget udgør fradraget 25.997 kr.
Forskellen udgør 15.583  

 kr.
 Spørgsmål 15:
Hvor stort vil tabet efter lovforslaget være for en handelsrejsende, der  

 benytter egen bil og hidtil har benyttet fradrag for erhvervsmæssig  

 befordring, med et årligt kørselsbehov på 30.000 km, 50.000 km, 75.000 km,  

 100.000 km og 150.000 km? Svar:
 Lovforslaget vil uanset størrelsen af det årlige kørselsbehov næppe  

 medføre tab for en handelsrejsende, der benytter egen bil.
 Tværtimod erstattes efter forslaget det hidtidige fradrag i den  

 skattepligtige indkomst for lønmodtagere efter ligningslovens § 9 B med en  

 godtgørelse, som ikke skal medregnes i den personlige indkomst.
 Lovforslaget skaber således mulighed for, at en handelsrejsende -  

 eventuelt i forbindelse med en ændret aflønningsform - fremover udbetales  

 skattefri kørselsgodtgørelse til afløsning for det hidtidige fradrag i den  

 skattepligtige indkomst.
 Tilsvarende vil en ansat handelsrejsende, der under udførelsen af  

 kundeopsøgende virksomhed har kørselsudgifter, der vedrører to eller flere  

 arbejdsgivere, efter forslaget have mulighed for fradrag i den personlige  

 indkomst mod hidtil alene fradrag i den skattepligtige indkomst.
 Kørselsudgifterne vil således medføre en mindre nettobelastning efter de  

 foreslåede regler end efter de gældende.
 For handelsrejsende, der er selvstændigt erhvervsdrivende, indebærer  

 forslaget ingen ændringer.
 Spørgsmål 19:
Hvor mange sælgere bliver efter regeringens skøn ramt af ophævelsen af  

 adgangen til at foretage fradrag for erhvervsmæssig kørsel, jf.  

 ligningslovens § 9 B? Svar:
Det er min opfattelse, at langt de fleste sælgere, der har erhvervsmæssig  

 kørsel af betydeligt omfang, enten har firmabil eller modtager skattefri  

 godtgørelser.
Denne mulighed består også med vedtagelsen af lovforslaget.
En række af de sælgere, der foretager fradrag efter de gældende regler i  

 ligningslovens § 9 B, har også mulighed for at fradrage befordringsudgifter  

 efter den foreslåede § 9 B.
Efter § 9 B, stk. 3, kan sælgere, der i  

 forbindelse med kundeopsøgende virksomhed har kørselsudgifter, der vedrører  

 flere arbejdsgivere på een gang, fratrække udgifterne i den personlige  

 indkomst.
Dermed opnås en forbedring i forhold til de gældende regler,  

 hvorefter fradraget indgår i den skattepligtige indkomst.
 Også de sælgere, der er selvstændigt erhvervsdrivende, kan fratrække  

 erhvervsmæssige kørselsudgifter i den personlige indkomst.
 Den resterende gruppe sælgere har mulighed for at indgå aftale med deres  

 arbejdsgiver om, at der udbetales skattefri befordringsgodtgørelse.
 Spørgsmål 21:
Et håndværkersjak på 4 arbejder sammen hele året.
Arbejdsgiveren betaler  

 een i sjakket skattefri kørselsgodtgørelse, mod at han er villig til at  

 medtage de øvrige.
Betyder dette, at der er tale om en af arbejdsgiver betalt  

 befordring, således at de 3 medpassagerer ikke vil kunne få fradrag efter § 9  

 C? Svar:
Bestemmelsen i den foreslåede § 9 C, stk. 6, omfatter enhver form for  

 arbejdsgiverbetalt befordring, der er omfattet af ligningslovens § 9 C, stk.  

 1. Da arbejdsgiveren i den beskrevne situation betaler befordringen for alle  

 4 medarbejdere, er de alle 4 omfattet af reglerne i det foreslåede § 9 C,  

 stk. 6. Den fri befordring beskattes således i det omfang, der foretages  

 fradrag.
Foretages der ikke fradrag for befordringen, beskattes den fri  

 befordring ved, at fradragsretten bortfalder.
 Spørgsmål 22:
Mange arbejdsgivere betaler håndværkere en godtgørelse, som er mindre end  

 statens takster.
Det kan f.eks. være et ørebeløb pr. km.
Der kan også være  

 tale om runde beløb, som betales inden for forskellige kilometerintervaller.  

 Betyder § 9 C, stk. 5, at der ikke kan fratrækkes noget beløb, såfremt  

 godtgørelsen skal anses for en skattefri godtgørelse? Svar:
Er betingelserne for at udbetale skattefri kørselsgodtgørelse opfyldt, og  

 udbetaler arbejdsgiveren en godtgørelse, der er mindre end Ligningsrådets  

 satser, er håndværkeren efter de foreslåede regler afskåret fra at foretage  

 befordringsfradrag for kørslen.
Finder håndværkeren det mere gunstigt at  

 foretage fradrag efter reglerne i ligningslovens § 9 C, kan fradragsretten  

 bevares ved, at arbejdsgiveren udbetaler beløbet som et skattepligtigt  

 løntillæg.
 Spørgsmål 23:
Hvilke kritierier skal opfyldes, for at der er tale om en skattefri  

 godtgørelse ud over de i loven nævnte? Er det en skattefri godtgørelse, hvis  

 der f.eks. udbetales 60 kr. i godtgørelse, hvis der arbejdes 40-50 km væk, og  

 70 kr., hvis der arbejdes 50-60 km væk osv.? Er konsekvensen den, at  

 godtgørelser skal indtægtsføres, hvis kriterierne ikke opfyldes, hvorefter  

 pågældende kan få fradrag efter § 9 C? Svar:
Skattefri godtgørelse kan kun udbetales, hvis de betingelser, som  

 Ligningsrådet fastsætter, er opfyldt.
En af forudsætningerne for, at  

 kørselsgodtgørelse kan udbetales skattefrit, er, at godtgørelsen udbetales  

 for det faktiske antal kørte km.
Det er en betingelse, at arbejdsgiveren  

 fører kontrol med antallet af kørte km.
 Hvis der udbetales faste f.eks. månedlige kørselsgodtgørelser, eller hvis  

 der udbetales godtgørelser, der skal dække kørsel inden for særlige  

 afstandszoner, opfylder godtgørelserne ikke kravet til skattefri  

 godtgørelser.
 Er godtgørelser udbetalt skattefrit, uden at betingelserne for  

 skattefrihed er opfyldt, skal godtgørelserne indtægtsføres som personlig  

 indkomst, og modtageren kan foretage fradrag for befordring efter reglerne i  

 ligningslovens § 9 C i den skattepligtige indkomst.
 Spørgsmål 26:
 Hvordan opgøres fradraget i følgende tilfælde:
Skal de første 24 km tages fra egen transport? Svar:
Fradraget opgøres efter de almindelige regler, idet bundgrænsen fragår i  

 den samlede daglige kørsel, der er omfattet af § 9 C.
Med udgangspunkt i  

 forslaget om en bundgrænse på 25 km omfatter bundgrænsen de 20 km egen  

 transport plus fire km arbejdsgiverbetalt transport.
Foretages der fradrag  

 for de resterende 36 km kørsel i arbejdsgivers bus, indtægtsføres et beløb  

 svarende til fradraget i den personlige indkomst.
Beløbet medregnes ikke,  

 hvis der ikke foretages fradrag.
 Spørgsmål 27:
 Ad svaret på spørgsmål 15, jf. bilag 30. Spørgsmål 15 bedes besvaret under  

 forudsætning af, at der ikke vil være mulighed for den pågældende på grund af  

 afvisning fra arbejdsgiveren at oppebære en skattefri godtgørelse.
 Svar:
 Forskellen i fradraget vil i de to tilfælde være:
30.000 km svarende til ca. 136 km pr. dag: 26.061 kr., 50.000 km svarende til ca. 227 km pr. dag: 43.605 kr., 75.000 km svarende til ca. 340 km pr. dag: 65.519 kr., 100.000 km svarende til ca. 455 km pr. dag: 87.433 kr., 150.000 km svarende til ca. 682 km pr. dag: 131.326 kr.
Det er i beregningerne af fradraget efter den foreslåede § 9 C, stk. 4, i  

 ligningsloven forudsat, at der er tale om 220 arbejdsdage årligt.
Fradragene  

 er beregnet på grundlag af de satser, der gælder for 1993.
 Jeg skal tilføje, at det på grundlag af henvendelser fra  

 interesseorganisationer og privatpersoner er min opfattelse, at langt de  

 fleste handelsrejsende, der har erhvervsmæssig kørsel af et betydeligt  

 omfang, i dag enten har firmabil eller modtager skattefri godtgørelse.
 Dertil kommer, at en række af de handelsrejsende, der foretager fradrag  

 efter gældende regler i ligningslovens § 9 B, kan fradrage erhvervsmæssige  

 befordringsudgifter efter den foreslåede § 9 B.
Jeg skal endelig understrege, at den handelsrejsende og dennes  

 arbejdsgiver kan opnå en for begge parter økonomisk set neutral løsning ved  

 at indgå aftale om skattefri befordringsgodtgørelser.
Jeg henviser i den  

 forbindelse til mine kommentarer til henvendelsen fra FTF (L 285 - bilag 55).
Skatteministeriet Den 17. juni 1993 Funktionærernes og Tjenestemændenes Fællesråd (FTF) har i brev af 13. juni  

 1993 (L 285 - bilag 55) rettet henvendelse til Skatteudvalget vedrørende L  

 285 og L 286.
Det er FTF's opfattelse, at lønmodtagere generelt bør have fradragsret for  

 de befordringsudgifter, der er omfattet af den foreslåede § 9 B, eller at det  

 bør sikres, at udgifterne bæres af arbejdsgiveren.
FTF finder yderligere, at  

 ændringer i beskatningsreglerne bør gennemføres således, at der kan tages  

 højde herfor ved aftaleforhandlinger om indgåede overenskomster.
Hertil bemærkes, som også fremhævet i lovforslaget L 285, at der tilsigtes  

 en væsentlig indsnævring af muligheden for at fratrække faktiske  

 befordringsudgifter.
Efter regeringens opfattelse bør arbejdsgiveren afholde  

 samtlige lønmodtagerens erhvervsmæssige befordringsudgifter i form af  

 skattefri godtgørelser.
I den forbindelse står det - som hidtil - lønmodtager og arbejdsgiver frit  

 for at aftale lønvilkår, herunder en generel lønnedsættelse een gang for alle  

 mod, at der fremover udbetales skattefri befordringsgodtgørelse oven i  

 lønnen.
Det betyder, at de økonomiske forhold for virksomheder og  

 medarbejdere ikke ændres, hvilket understreges af, at der ikke med forslaget  

 tilsigtes nogen provenugevinst for staten.
Lovforslaget går alene ud på at modvirke, at godtgørelser modregnes i en  

 forud fastsat bruttoløn.
Modregningsforbudet rammer tilfælde, hvor lønnen  

 nedsættes i overensstemmelse med antallet af kørte km og dermed den udbetalte  

 km-godtgørelse.
Forslaget om, at adgangen til modregning bortfalder, er bl.a.  

 begrundet i, at en modregningsadgang ikke giver arbejdsgiveren noget  

 incitament til at føre kontrol med lønmodtagerens befordringsudgifter.  

 Arbejdsgiveren bør afholde samtlige omkostninger ved arbejdet, således at det  

 beløb, som lønmodtageren får til rådighed til privatforbrug som følge af  

 arbejdet, ikke afhænger af omkostningernes størrelse.
Modtages der ikke godtgørelse, kan der foretages fradrag efter de normale  

 regler for fradrag for befordring mellem hjem og arbejdsplads.
Jeg skal  

 understrege, at dette fradrag øges betydeligt efter forslaget.
 Gruppen af lønmodtagere, der ifølge forslaget undtagelsesvis har adgang  

 til fradrag, er defineret snævert, fordi personer, der kører samme strækning  

 for flere arbejdsgivere, kan have særlige vanskeligheder med at dokumentere,  

 hvilke udgifter der knytter sig til befordring for den enkelte arbejdsgiver.
Selvstændigt erhvervsdrivende kan fratrække erhvervsmæssige  

 kørselsudgifter i den personlige indkomst.
Personer, der modtager andre  

 arbejdsvederlag end lønindkomst, behandles på samme måde som selvstændige.
 Vedrørende det stillede forslag om at skærpe beskatningen af at have  

 firmabil til rådighed for privat kørsel (L 286) er det alene den private brug  

 - og ikke den erhvervsmæssige - der beskattes.
 Det er principielt frivilligt, om en ansat med firmabil vil have bilen til  

 rådighed for privat kørsel og dermed beskattes af værdien heraf.
 Selv efter den foreslåede skærpelse af beskatningen vil det normalt  

 fortsat være billigere at have firmabil til rådighed for privat kørsel end  

 selv at holde en tilsvarende bil.
 Regeringen er dog enig i, at der kan være grund til at indføre den  

 skærpede beskatning gradvis.
Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse i den affattelse,  

 hvori lovforslaget foreligger efter 2. behandling.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse .
 Et andet mindretal (Socialistisk Folkepartis medlemmer af udvalget)  

 indstiller lovforslaget til vedtagelse i den affattelse, hvori  

 lovforslaget foreligger efter 2. behandling.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse .
 Ved 2. behandling af lovforslaget stemte Fremskridtspartiet for de  

 ændringsforslag, der betød en forbedring af lovforslaget.
Mindretallet mener, at skatter fratager mennesker den personlige frihed,  

 jo større og flere skatter, jo mindre personlig frihed.
Idet  

 Fremskridtspartiet ønsker størst mulig personlig frihed, ønsker  

 Fremskridtspartiet at reducere samtlige skatter mest muligt.
Fremskridtspartiet mener, at skattepolitikken skal sikre, at den kraftigt  

 reducerede offentlige sektor kan finansieres med færrest mulige  

 tvangsopkrævede skatter og brugerbetaling.
Men målet må også være, at de få  

 nødvendige offentlige udgifter i størst muligt omfang finansieres gennem  

 frivillige bidrag.
Det er nødvendigt, at staten opkræver skatter eller afgifter til  

 finansiering af de politisk bestemte opgaver, som staten og det offentlige  

 skal udføre.
Betingelsen for kraftige skattelettelser er derfor politisk  

 vilje til at nedbringe de offentlige udgifter tilsvarende.
Men selv om der er  

 tale om politisk bestemte opgaver, der dermed skal finansieres over de  

 offentlige budgetter med skatteindtægter, er det ikke nødvendigt, at de  

 organer og institutioner, der skal udføre opgaverne, er offentlige.
Der kan i  

 meget vid udstrækning udliciteres opgaver fra det offentlige til privat  

 varetagelse.
Skatter ødelægger samfundsøkonomien og de enkeltes privatøkonomi, da  

 skatterne virker som tyveri fra den enkeltes privatøkonomi.
Hvis  

 samfundsøkonomien skal forbedres, er det nødvendigt at reducere skatterne  

 mest muligt.
Spørgsmålet om skattelettelser er snævert forbundet med den offentlige  

 sektors udgiftsbehov.
Jo større de offentlige udgifter er, jo større må  

 indtægterne (skatterne) nødvendigvis være.
Fremskridtspartiet accepterer ikke  

 større skattelettelser, uden at de ledsages af modsvarende reduktioner i de  

 offentlige udgifter, ellers opnås bare store underskud.
Jo færre opgaver det politisk bestemmes at det offentlige skal udføre, jo  

 færre penge skal der opkræves i skatter og afgifter.
Derfor er det nødvendigt  

 med omfattende privatiseringer, rationaliseringer og beskæringer af den  

 offentlige sektor.
Regeringen med embedsmandsapparatet i ryggen vil med den foreliggende  

 skattereform forsøge det umulige: Man vil beskatte danskerne og gennem  

 beskatningen skabe vækst og velfærdsfremgang.
Det er umuligt.
Visse enkeltelementer i lovforslagene indeholder dog gode ideer, men  

 desværre betyder helheden, at de positive elementer undergraves og i værste  

 fald gøres decideret negative.
I forbindelse med omlægningen af  

 skatteskalaerne for personlig indkomst er det glædeligt at regeringen har  

 indset nødvendigheden af at nedsætte skatterne.
I en situation med voksende  

 behov for international handel kædet sammen med den øgede internationale  

 mobilitet for såvel arbejdskraft, varer og serviceydelser som kapital og ikke  

 mindst med Danmarks forhold set i EF-sammenhæng er det en tvingende  

 nødvendighed at se på blandt andet skatteforholdene.
 Fremskridtspartiet har i adskillige år plæderet for lavere skatter.  

 Regeringens lovforslag er udarbejdet med baggrund i den særlige danske  

 skattetradition, hvor skattelettelser reelt kun består af skatteomlægninger.
Fremskridtspartiet ønsker derimod, at skattelettelser skal udformes med et  

 særligt strategisk sigte, der tager højde både for den nuværende  

 ledighedsudvikling og for de langsigtede muligheder for at påvirke danskernes  

 adfærdsmønster, der i dag er forvredet af det høje skatteniveau.
Mindretallet  

 vil derfor foreslå, at skattelettelserne i stedet sammensættes på en sådan  

 måde, at de tilgodeser en række kortsigtede såvel som langsigtede  

 målsætninger.
Det foreliggende lovforslag har til formål at begrænse  

 befordringfradraget, hvilket ikke er med til at fremme den nødvendige  

 mobilitet på arbejdsmarkedet.
Samtidig rammes de enkelte familier, der  

 udnytter befordringsfradraget, uden på anden måde at få kompensation.
Sælgere  

 og handelsrejsende rammes urimeligt hårdt af dette lovforslag.
