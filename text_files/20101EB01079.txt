Beretning afgivet af Retsudvalget den 26. august 2011 Beretning over Forslag til folketingsbeslutning om ændring af ombudsmandsloven [af Line Barfod (EL) m.fl.] 1. Udvalgsarbejdet Beslutningsforslaget blev fremsat den 30. marts 2011 og var til 1. behandling den 2. maj 2011. Beslutningsforslaget blev efter 1. behandling henvist til Retsudvalget.
2. Møder Udvalget har behandlet beslutningsforslaget i 3 møder.
3. Politiske bemærkninger og indstillinger Udvalget vil i det kommende folketingsår se nærmere på ombudsmandsloven, herunder de punkter, der indgår i dette beslutningsforslag.
Der vil bl.a. blive indhentet erfaringer fra andre lande.
I den forbindelse vil udvalget lægge op til, at der afholdes en høring, hvor der bliver redegjort for erfaringerne fra andre landes ombudsmandsinstitutioner og gives en status for den danske  samt gives bud på fremtidens ombudsmandsinstitution.
Det vil ikke kunne nås  hvis der skal være en ordentlig kvalitet i lovarbejdet  at gennemføre eventuelle ændringer i loven, før der udnævnes en ny ombudsmand.
En ombudsmand udpeges i dag kun for én valgperiode af gangen, men alle de fire tidligere ombudsmænd er blevet genudpeget, så længe de selv ønskede det.
Det skal derfor tilkendegives over for en ny ombudsmand  før udnævnelsen  at der er overvejelser i Folketinget om at ændre denne praksis.
En sådan tilkendegivelse vil ikke være bindende for, at Folketinget gennemfører de ændringer, som dette beslutningsforslag omhandler, men vil alene gøre opmærksom på, at muligheden foreligger.
 P. u. v.
