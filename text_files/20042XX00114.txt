Skriftlig fremsættelse (2. marts 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af skattekontrolloven, skattestyrelsesloven, ligningsloven og  

 tonnageskatteloven (Ændring af oplysnings- og dokumentationspligten  

 vedrørende  

 transfer pricing) (Lovforslag nr.
L 120).
Der er med enkelte ændringer tale om en genfremsættelse af  

 lovforslag nr.
L 140 om ændring af skattekontrolloven, skattestyrelsesloven  

 og  

 ligningsloven (Ændring af oplysnings- og dokumentationspligten vedrørende  

 transfer pricing), folketingssamlingen 2004-05 (1. samling).
Regeringen mener at alle  private såvel som selskaber   

 skal betale den skat, de er forpligtet til i Danmark, hverken mere eller  

 mindre.
Set i lyset af den stigende internationalisering vokser muligheden  

 for  

 at flytte overskud fra Danmark til (lavere) beskatning i andre lande gennem  

 fejlagtige interne afregningspriser  transfer pricing.
Regeringen har siden sin tiltrædelse i 2001 løbende  

 gennemført en række initiativer for at sikre korrekt anvendelse af interne  

 afregningspriser og dermed en korrekt skattebetaling i Danmark.
Med  

 lovforslaget fortsætter regeringen konsekvent denne linie.
Lovforslaget har to hovedformål.
For det først at sikre, at  

 reglerne om oplysnings- og dokumentationspligt vedrørende koncerninterne  

 transaktioner (transfer pricing) er i overensstemmelse med EU-retten.
For det  

 andet  

 at skabe yderligere incitamenter  

 til at udarbejde  

 dokumentationen, og at  

 gøre dette i den ønskede kvalitet og til rette tid.
På baggrund af udviklingen i EF-domstolens praksis, jf.  

 bl.a.
EF-domstolens dom af 12. december 2002 i sagen C-324/00,  

 Lankhorst-Hohorst, og for at sikre, at reglerne utvivlsomt er i  

 overensstemmelse med EU-retten, foreslås det, at reglerne om oplysnings- og  

 dokumentationspligt udvides til også at finde anvendelse i forhold til  

 indenlandske koncerninterne transaktioner - i dag omfatter reglerne kun  

 grænseoverskridende koncerninterne transaktioner.
I lyset af denne udvidelse af anvendelsesområdet foreslås  

 samtidig to undtagelser.
For det første  

 foreslås en lempeligere dokumentationspligt for små og mellemstore  

 virksomheder.
Disse virksomheder skal efter forslaget alene udarbejde  

 dokumentation for grænseoverskridende koncerninterne transaktioner med  

 selskaber m.m., der er beliggende i lande uden for EU, som Danmark ikke har  

 en  

 dobbeltbeskatningsoverenskomst med.
For det andet foreslås det, at  

 tonnagebeskattede selskaber undtages fra oplysnings- og dokumentationspligten  

 i  

 forhold til grænseoverskridende koncerninterne transaktioner, hvor den  

 indkomst, der oppebæres ved transaktionen, skal henføres til den  

 tonnagebeskattede indkomst.
Endvidere indeholder lovforslaget en række ændringer, som  

 fremsættes ud fra en vurdering af, at der er behov for yderligere  

 incitamenter  

 for at sikre, at kravene til den skriftlige dokumentation efterleves.  

 Baggrunden herfor er primært Told- og Skattestyrelsens undersøgelse fra  

 2003 af den transfer pricing dokumentation, som  

 selskaber med grænseoverskridende transaktioner med forbundne parter havde  

 pligt til at udarbejde.
Undersøgelsen viste, at kun lidt over halvdelen af  

 selskaberne havde udarbejdet en dokumentation, som var ikke åbenlyst  

 mangelfuld.
Undersøgelsen er indeholdt i Redegørelse af 7. oktober 2003  

 til  

 Folketinget om multinationale selskaber og transfer pricing (R4).
For at få højnet kvaliteten foreslås det, at der gennem  

 fastsættelse af nye regler for indholdet af den skriftlige dokumentation,  

 lægges nogle fastere rammer herfor.
Samtidig foreslås det, at  

 databaseundersøgelser kun skal udarbejdes, hvis skattemyndighederne beder  

 herom.
Det er ud fra en proportionalitetsbetragtning vurderet, at det er  

 rimeligt, at virksomhederne alene pålægges at udarbejde sådanne  

 ressourcekrævende analyser, hvis de efterspørges specifikt af  

 skattemyndighederne.
Endvidere foreslås det, at der indføres bøder ved manglende  

 opfyldelse af dokumentationspligten, og at adgangen til at få  

 omkostningsgodtgørelse for dokumentation, der først udarbejdes under en  

 klagesag, afskaffes.
Kravet for at kunne pålægge bøder er, at der foreligger  

 forsæt eller grov uagtsomhed fra den skattepligtiges side.
Med afskaffelse af  

 adgangen til omkostningsgodtgørelse sikres det,  

 at der ikke kan spekuleres i at vente med at udarbejde dokumentationen  

 og på den måde opnå en dækning på 50 eller 100 pct. af udgiften   

 afhængig af  

 sagens udfald  mod den almindelige fradragsværdi svarende til  

 selskabsskatteprocenten ved rettidig udarbejdelse.
Lovforslaget vil som udgangspunkt ikke have provenumæssige  

 konsekvenser. Ændringerne vedrørende oplysnings- og dokumentationspligten  

 skal  

 efter forslaget have virkning for indkomstår, der påbegyndes den 1. januar  

 2005  

 eller senere, mens ændringen vedrørende omkostningsgodtgørelsen skal have  

 virkning i forhold til klagesager, der indledes efter fremsættelsen af  

 nærværende lovforslag.
For så vidt angår den foreslåede bestemmelse om  

 tonnagebeskattede selskabers undtagelse fra oplysnings- og  

 dokumentationspligten i forhold til visse grænseoverskridende kontrollerede  

 transaktioner,  

 skal ikrafttræden heraf fastsættes ved bekendtgørelse.
Dette skyldes, at  

 bestemmelsen skal notificeres over for Europa-Kommissionen.
 Idet jeg i øvrigt henviser til bemærkningerne i  

 lovforslaget, skal jeg anbefale forslaget til Folketingets velvillige  

 behandling.
