Afgørelse af 21. november 2005 fra Ankenævnet vedr.
Praktikvirksomheder Ankenævnet har på skriftligt grundlag behandlet Deres klage af 11. oktober 2005 over en afgørelse, truffet af Billedmediernes Faglige Udvalg senest i brev af 8. september 2005 om at virksomheden ikke kan godkendes til en FTP-elev.
 Ankenævnet har indhentet en udtalelse fra det faglige udvalg.
Det faglige udvalg har i brev af 18. oktober 2005 oplyst, at udvalget har modtaget oplysninger om den person i virksomheden, der skal forestå oplæringen.
Den pågældende medarbejder har en uddannelse fra Svenska Yrkeshögskolen, Nykarleby, Findland.
 Det faglige udvalg oplyser, at det ikke har konkret kendskab til den pgl. uddannelse.
 Ankenævnet har modtaget det pågældende uddannelsesbevis, og har forelagt dette for B med henblik på afklaring af hvilken uddannelse, der er tale om.
 B har oplyst:
En 4-årig finsk uddannelse fra Yrkeshögskolan er en erhvervsrettet videregående uddannelse, der nærmest er sammenlignelig med vores professionsbachelor.
I uddannelsen indgår omkring et halvt års praktik samt en afsluttende opgave.
Adgangsgrundlaget til uddannelsen er normalt en 3-årig almen/erhvervsgymnasial uddannelse B har tillige indhentet oplysninger fra skolen i Finland:
Du skickade en förfrågan om vad praktiken vid Svenska Yrkeshögskolan, Film- och Tv-produktion, innehåller.
Vår praktik är minst 20 studieveckor sammanlagt = 20 arbetsveckor ( = 30 studiepoäng) i två perioder, på arbetsplatser inom Film- och Tv- branschen.
Men jag måste tillägga att Martin Karlsson har varit en av våra flitigaste studenter.
Har har förutom minimi arbetspraktik filmat och regisserat ett tiotal sk. egna projekt förutom.
 Disse oplysninger har været forelagt det faglige udvalg, der har oplyst, at de ikke giver anledning til at ændre på den tidligere trufne afgørelse.
Ankenævnet har truffet følgende A F G Ø R E L S E Ankenævnet tilsidesætter Billedmediernes Faglige Udvalgs afgørelse om at virksomheden A, ikke kan godkendes som uddannelsessted for en elev som Films og TV produktion.
 Virksomheden vil herefter være berettiget til at ansætte en elev i uddannelse efter bekendtgørelse nr.
772 af 09. juli 2004 om film- og tv-produktionsuddannelsen.
 Ankenævnet har i sin afgørelse lagt til grund, at den uddannelsesansvarlige har en uddannelse, der kan sidestilles med en professionsbachelor uddannelse.
 Denne afgørelse kan ikke indbringes for anden administrativ myndighed.
Som retsgrundlag for ankenævnets afgørelse henvises til - § 47 i lovbekendtgørelse nr. 183 af 22. marts 2004 om erhvervsuddannelser.
 - § 1 og § 5 i bekendtgørelse nr. 26 af 15. januar 1991, som ændret ved bekendtgørelse nr. 1256 af 29. december 2003, om de faglige udvalgs behandling af sager om godkendelse af virksomheder som praktiksteder for elever i erhvervsuddannelser.
 - bekendtgørelse nr.
772 af 09. juli 2004 om film- og tv-produktionsuddannelsen.
 - § 1 i bekendtgørelse nr. 558 af 18. juli 1991 om ankenævnet vedrørende praktikvirksomheder.
