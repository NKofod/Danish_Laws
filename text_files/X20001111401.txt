 først begynder, når aktiekøberetten er udnyttet og  

 aktien er erhvervet.
Båndlæggelsesperioden -  

 aktiekøberetter Reference LL § 7 A, stk. 1, nr. 1 LV 98 A.B.1.10.1 Departementet er i en henvendelse blevet spurgt om, hvornår den  

 lovfæstede båndlæggelsesperiode i ligningslovens § 7 A,  

 stk. 1, nr. 1, 3. pkt., begynder for så vidt angår  

 aktiekøberetter.
 Departementet har i denne forbindelse udtalt, at  

 båndlæggelsesperioden først begynder, når  

 aktiekøberetten er udnyttet og aktien erhvervet.
 Som begrundelse er der henvist til, at ligningslovens § 7 A, stk. 1, nr.  

 1, 1.pkt., blev ændret ved lov nr. 283 af 12. maj 1999, hvorved man  

 lovfæstede muligheden for at bruge aktiekøberetter i forbindelse  

 med en skattefri medarbejderaktieordning.
Der er ikke i forarbejderne taget stilling til båndlæggelse i  

 denne forbindelse.
Men formålet med lovændringen var i henhold  

 til bemærkningerne (L 169) at sidestille tegningsretter og  

 aktiekøberetter.
Denne sidestilling må efter Departementets  

 opfattelse føre til, at båndlæggelsesperioden også  

 er den samme.
D.v.s. ved erhvervelsen.
Der henvises i denne forbindelse  

 også til, at der i bemærkningerne sondres mellem tildeling af  

 køberetten og aktieerhvervelse.  Også dette taler for, at  

 båndlæggelsen først starter ved udnyttelsen.
Indtil da kan  

 man næppe tale om, at aktien er erhvervet.
 Bestemmelsen om båndlæggelsen i ligningslovens § 7 A, stk. 1,  

 nr. 1, 3. pkt., har følgende ordlyd:
"Det er endvidere en betingelse, at der ikke kan ske overdragelse,  

 pantsætning eller anden råden over aktierne m.v. før 5  

 år efter udløbet af det kalenderår, hvor erhvervelsen har  

 fundet sted." Denne formulering er i substansen en overførelse af den tidligere  

 bestemmelse i ligningslovens § 7 A, stk. 6, som blev ændret i lov nr.  

 nr. 166 af 24. marts 1999 (objektiveringsloven), hvorefter der med virkning  

 fra 1. januar 2000 ikke længere skulle søges om tilladelse til  

 at indføre en skattefri medarbejderaktie- eller obligationsordning,  

 idet betingelserne herfor blev fastsat i § 7 A.
Båndlæggelsesbestemmelsen i den tidligere gældende § 7  

 A, stk. 6, blev indsat ved lov nr. 286 af 9. juli 1971, hvor man indførte adgang til at tildele  

 tegningsretter i forbindelse med skattefri medarbejderaktieordninger.  

 Udtrykket "aktier m.v". relaterer sig til aktier, andelsbeviser, anparter og  

 lignende, og ikke til tegningsretter.
 Båndlæggelseskravet var før dette tidspunkt ikke  

 lovfæstet, men det fremgår af bemærkningerne til  

 lovforslaget (L161): "Det må endvidere være en  

 forudsætning, at medarbejderne selv udnytter den dem tillagte  

 tegningsret, og at aktierne unddrages medarbejdernes fri rådighed,  

 f.eks. i 5 år regnet fra udnyttelsen af tegningsretten."  

 (fremhævet her).
Dette krav blev efterfølgende indføjet i cirkulære.  

 nr. 47 af 25. februar 1977: "Ufravigelige krav ved godkendelse er det, at  

 medarbejderen personlig udnytter sin tegningsret, og at han ikke i en periode  

 af 5 år ved salg, pantsætning eller på anden måde kan  

 disponere over aktierne.
Dette sikres ved båndlægning i et  

 pengeinstitut.
Båndlæggelsesperioden regnes fra tegningsfristens  

 udløb og ved køb fra erhvervelsestidspunktet." Kravet er senere opretholdt i pkt. 28 i cirkulære af 21. juli 1988  

 om medarbejderaktieordninger m.v. og i pkt. 3.4.6 i cirk. nr. 72 af 17. april  

 1996 om ligningsloven, jf.
LV 98 A.B. 1.10.1.
Der i denne forbindelse også lagt vægt på hele  

 formålet med båndlæggelseskravet.
Skattefri  

 medarbejderaktieordninger giver mulighed for en skattefri overskudsdeling.  

  Den politiske hensigt herved er at sikre en nærmere tilknytning af den  

 enkelte medarbejder gennem medejerskab og opsparing i virksomheden.  

 Formål, som kun kan opfyldes, hvis medarbejderen samtidig er  

 medaktionær.
D.v.s. der er sket en aktuel aktieerhvervelse, Som modstykke til denne skattefrihed har det været et politisk krav,  

 at medarbejderen ikke kunne råde over aktien i  

 båndlæggelsesperioden.
På denne baggrund er det således  

 Departementets opfattelse, at båndlæggelsesperioden i forbindelse  

 med tildelte køberetter efter ligningslovens § 7 A først  

 begynder, når køberetten er udnyttet.
D.v.s. at det er selve  

 aktien, der skal båndlægges.
