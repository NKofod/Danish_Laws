Ved lov nr. 250 af 23. maj 1984 om ændring af forskellige miljø- og  

 planlægningslove blev der i miljøbeskyttelseslovens § 83, stk. 2, indsat en  

 bestemmelæse, hvorefter straffen for overtrædelse af en række afgørende  

 bestemmelser i loven kan stige til hæfte eller fængsel i indtil 1 år.
Dette  

 kan ske, når overtrædelser er begået forsætligt eller ved grov uagtsomhed, og  

 hvis der ved overtrædelsen er I forbindelse med den ved lov nr. 329 af 4. juni 1986 gennemførte ændring  

 af miljøbeskyttelsesloven blev udformningen af bestemmelsen i § 83, stk. 5,  

 ændret med det sigte at gøre det helt klart, at miljøforbrydelser ikke må  

 kunne betale sig.
Samtidig med, at muligheden for konfiskation blev  

 opretholdt, blev bestemmelsen affattet således, at den opnåede eller  

 tilsigtede vinding skal tillægges særlig betydning ved bødeudmåling for  

 miljøforbrydelser.
 Blandt andet anklagemyndighedens administration af de nævnte regler har  

 givet anledning til debat, senest i forbindelse med folketingets drøftelser i  

 anledning af den ved lov nr. 329 af 4. juni 1986 gennemførte ændring.
 På denne baggrund skal justitsministeriet herved indskærpe, at  

 anklagemyndigheden i alle sager, hvor der er grundlag herfor, bør nedlægge  

 påstand om konfiskation af det udbytte, der er opnået ved lovovertrædelsen.
 Justitsministeriet skal endvidere anmode om, at påstande om bøder i de  

 omhandlede sager - i overensstemmelse med den nugældende affattelse af § 83,  

 stk. 5 - formuleres under hensyntagen til den opnåede eller tilsigtede  

 økonomiske fordel ved lovovertrædelsen.
