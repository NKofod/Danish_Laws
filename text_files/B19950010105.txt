I henhold til § 74, stk. 3 i lov om arbejdsmiljø, jf.
Arbejdsministeriets  

 lovbekendtgørelse nr. 646 af 18. december 1985, som ændret ved lov nr. 220 af  

 22. april 1987, lov nr. 380 af 13. juni 1990, lov nr. 273 af 8. maj 1991, lov  

 nr. 373 af 20. maj 1992, lov nr. 474 af 24. juni 1992 og lov nr. 177 af 14.  

 april 1993, samt efter bemyndigelse i henhold til lovens § 73, fastsættes:
Konstruktionsgodkendelse § 1.  For en undersøgelse, som Arbejdstilsynet  

 foretager i forbindelse med ansøgning om konstruktionsgodkendelse af en  

 dampkedel, trykbeholder eller et rørsystem, betaler ansøgeren et gebyr på  

 1.285 kr.
For den tid, der medgår til undersøgelsen ud over 2 timer, betales  

 645 kr. pr. påbegyndt time.
 Stk. 2.  Gebyret forfalder til betaling uanset om  

 godkendelse gives eller ej.
 Besigtigelse og trykprøvning m.v.
 § 2.  For de undersøgelser, som Arbejdstilsynet ifølge  

 arbejdsmiljølovgivningen skal foretage af dampkedelanlæg på landjorden, skal  

 rekvirenten betale gebyrer efter skema 1.
 Stk. 2.  For opstillingskontrol med henblik på  

 meddelelse af brugstilladelse for dampkedler, hvis indstillingstryk ikke  

 overstiger 1 bar, og hvor produktet af indstillingstryk og rumindhold er  

 større end 600 bar gange liter og mindre end eller lig med 5000 bar gange  

 liter, betales 1.430 kr.
 Stk. 3.  For fremstillingskontrol betales efter skema 1  

 et gebyr for trykprøvning og det dobbelte gebyr for besigtigelse til dækning  

 af samtlige undersøgelser, der foretages af Arbejdstilsynet i forbindelse med  

 fremstillingskontrollen, bortset fra stemplingskontrol, jf. § 4.
Skema 1. Dampkedler For trykprøvning og besigtigelse, der udføres i forbindelse med  

 fremstillingskontrol, der foretages samtidig af identiske beholdere, betales  

 for den 1. beholder gebyr efter skema 2 2. beholder 75 pct. af gebyret for 1. beholder efter  

 skema 2 3.-10. beholder 50 pct. af gebyret for 1. beholder efter skema 2 11.-20. beholder 25 pct. af gebyret for 1. beholder efter skema 2 21. og følgende 15 pct. af gebyret for 1. beholder  

 efter skema 2.
Stemplingskontrol § 4.  I de tilfælde, hvor Arbejdstilsynet som led i  

 fremstillingskontrollen med dampkedler og trykbeholdere foretager kontrol med  

 og stempling af certifikatmateriale til fabrikation af dampkedler,  

 trykbeholdere m.v., skal rekvirenten betale et gebyr på 150 kr. for hver  

 påbegyndt 1/4 time stemplingsforretningen varer.
 Fabrikantkontrol m.v.
§ 5.  For undersøgelser, som Arbejdstilsynet foretager  

 i forbindelse med en virksomheds ansøgning om tilladelse til fabrikantkontrol  

 (tilladelse til selv at foretage fremstillingskontrol med egen produktion af  

 dampkedler eller trykbeholdere under Arbejdstilsynets tilsyn og stikprøvevis  

 kontrol) betaler ansøgeren 6.900 kr.
For fornyelse af en sådan tilladelse  

 betales 3.450 kr.
 Stk. 2.  Ved ansøgning om tilladelse til at udføre  

 delvis fremstillingskontrol, herunder stemplingskontrol, betaler ansøgeren  

 3.450 kr.
Anden kontrol § 6.  I de tilfælde hvor en fabrikant, leverandør,  

 bruger eller andre ikke efter arbejdsmiljølovgivningens regler er forpligtet  

 til de i §§ 1-5 nævnte undersøgelser, kan Arbejdstilsynet foretage  

 undersøgelserne efter reglerne for indtægtsdækket virksomhed.
 Opkrævning, regulering m.v.
 § 7.  Gebyr opkræves ved Arbejdstilsynets  

 foranstaltning.
 Stk. 2.  Hvis en rekvirent trods gentagne påkrav har  

 undladt at betale opkrævning efter denne bekendtgørelse, kan Direktoratet for  

 Arbejdstilsynet ved anbefalet brev meddele pågældende, at betalinger for  

 fremtidige undersøgelser skal ske forud for undersøgelsen.
 Rejseudgifter m.v.
§ 8.  Hvis undersøgelser efter denne bekendtgørelses §  

 1 og § 5 medfører, at Arbejdstilsynets personale må foretage rejser og ophold  

 uden for tjenestestedet, betaler rekvirenten udgifterne, der er forbundet  

 hermed.
Ved tjenestestedet forstås området for den arbejdstilsynskreds, hvor  

 pågældende medarbejder gør tjeneste.
Afregningen sker efter  

 finansministeriets regler for tjenesterejser i ind- og udland.
Ikrafttræden § 9.  Bekendtgørelsen træder i kraft den 1. marts  

 1995, med virkning for undersøgelser der finder sted fra og med denne dato.
 Stk. 2.  Samtidig ophæves bekendtgørelse nr. 1210 af 30.  

 december 1993 om gebyr for Arbejdstilsynets kontrol med dampkedler og  

 trykbeholdere m.v.
