Bekendtgørelse om tilskud til  

 lægivende og biotopforbedrende  

 beplantninger (læplantningsordningen) I medfør af § 2, stk. 2, jf. stk. 1, nr. 4, litra c, § 3, § 16,  

 stk. 1, § 18, stk. 1 og 4, § 19, stk. 1 og 2, § 20, stk. 1, § 22, § 24, stk.  

 1, § 25, stk. 1 og 2, § 26, stk. 2 og 3, og § 27, stk. 1, i lov nr. 338 af  

 17. maj 2000 om støtte til udvikling af landdistrikterne  

 (landdistriktsstøtteloven), § 1, stk. 2, i forvaltningsloven, lov nr.  

 571 af 19. december 1985, og § 1, stk. 3, i lov nr. 572 af 19. december 1985  

 om offentlighed i forvaltningen, fastsættes:
Kapitel 1 Ordningens indhold § 1. Tilskud til lægivende og  

 biotopforbedrende beplantninger kan inden for den på finansloven for  

 2001 afsatte tilsagnsramme og efter ansøgning ydes til ejere eller  

 forpagtere samt til sammenslutninger af ejere og forpagtere (plantningslav),  

 der anlægger og vedligeholder:
1)	hegn, som er sammenhængende beplantninger af træer eller  

 buske bestående af mindst 75 pct. løvfældende planter med  

 5-7 planterækker og ikke er over 10 meter brede, og/eller 2)	småbeplantninger, som er bevoksninger på mindre end 0,5  

 ha eller under 20 meter brede og bestående af mindst 75 pct.  

 løvfældende planter.
 Stk. 2. Tilsagn om tilskud kan gives til kollektive eller  

 individuelle beplantningsprojekter.
 Stk. 3. Betingelsen om procentuel andel af  

 løvfældende træer, jf. stk. 1, kan frafaldes i  

 særlige tilfælde, hvor kulturhistoriske og/eller  

 landskabsmæssige hensyn tilsiger det.
Kapitel 2 Lægivende og biotopforbedrende beplantninger § 2. Lægivende og biotopforbedrende  

 beplantninger er beplantninger, der anlægges med det formål at  

 give læ for jordbrugsarealer og/eller virke som forbindelseslinier i  

 landskabet og øge andelen af småbiotoper på  

 jordbrugsdrifterne samt fremme offentlighedens adgang.
Biotopforbedrende  

 beplantninger kan endvidere anlægges omkring tekniske anlæg.
 Stk. 2. Beplantningerne skal opretholdes og vedligeholdes  

 i mindst 15 år.
 Stk. 3. Der skal ved placering af beplantningerne tages hensyn til de  

 planlægningsmæssige, fredningsmæssige, miljø- og  

 naturmæssige, kulturhistoriske og landskabsmæssige  

 interesser.
Kapitel 3 Administration Myndigheder § 3. Landsforeningen De Danske  

 Plantningsforeninger træffer afgørelse om ydelse samt bortfald  

 og eventuel tilbagebetaling af tilskud til lægivende og  

 biotopforbedrende beplantningsprojekter, jf. § 1.
 Stk. 2. De nærmere bestemmelser for Landsforeningen  

 De Danske Plantningsforeningers deltagelse i administrationen af  

 tilskudsordningen fastlægges i aftale mellem Landsforeningen De Danske  

 Plantningsforeninger og Direktoratet for FødevareErhverv.
 Stk. 3. Landsforeningen De Danske Plantningsforeninger er  

 ved sin deltagelse i administrationen af tilskudsordningen omfattet af  

 forvaltningsloven og lov om offentlighed i forvaltningen.
 § 4. Direktoratet for FødevareErhverv  

 træffer afgørelse om:
1)	fordeling af tilskudsmidler på de i § 1 nævnte  

 områder efter indstilling fra det rådgivende udvalg, jf. § 5, 2)	Landsforeningen De Danske Plantningsforeningers deltagelse i  

 administrationen af tilskudsordningen inden for den årlige  

 beløbsramme, der fremgår af finansloven, 3)	godkendelse af vedtægter og forretningsorden for  

 Landsforeningen De Danske Plantningsforeninger, og 4)	udelukkelse fra tilskud og tilkendegivelse af  

 bødeforlæg ved overtrædelse af betingelser for  

 tilskud.
 § 5. Direktoratet for FødevareErhverv  

 nedsætter et rådgivende udvalg, der bistår direktoratet og  

 Landsforeningen De Danske Plantningsforeninger ved administrationen af  

 tilskudsordningen.
 Stk. 2. Udvalget er sammensat af repræsentanter for  

 Direktoratet for FødevareErhverv, Skov- og Naturstyrelsen,  

 Nationalmuseet, Amtsrådsforeningen, Landboforeningerne, Dansk  

 Familielandbrug, Landsforeningen De Danske Plantningsforeninger,  

 Arbejderbevægelsens Erhvervsråd, Landsforeningen Økologisk  

 Jordbrug, Økologisk Landscenter, Dansk Planteskoleejerforening,  

 Danmarks Naturfredningsforening og Friluftsrådet.
 Stk. 3. Formandskab og sekretariatsbetjening varetages af  

 Direktoratet for FødevareErhverv.
 § 6. Direktoratet for FødevareErhverv  

 udarbejder efter indstilling fra det rådgivende udvalg en liste over de  

 plantearter, provenienser og plantningsmodeller, der skal anvendes ved  

 etablering og vedligeholdelse af beplantninger med tilskud.
 Stk. 2. Direktoratet for FødevareErhverv godkender  

 leverandører til levering af planter til lægivende og  

 biotopforbedrende beplantninger.
Stk. 3. For at blive godkendt som planteleverandør  

 skal det dokumenteres, at virksomheden 1)	er momsregistreret, 2)	fører et udvalg af de plantearter, der er nævnt  

 på den i stk.1 nævnte liste, 3)	opfylder Fødevareministeriets bestemmelser om herkomst- og  

 sundhedskontrol, 4)	erklærer sig villig til at yde rådgivning om etablering  

 og pleje af lægivende og biotopforbedrende beplantninger samt oplyse om  

 relevant lovgivning.
 Stk. 4. Ansøgning om godkendelse som  

 leverandør indsendes til Direktoratet for FødevareErhverv.  

 Direktoratet kan gøre godkendelsen tidsbegrænset.
 § 7. Landsforeningen De Danske  

 Plantningsforeninger foretager kontrol i forbindelse med sagsbehandling og  

 udbetaling.
 Stk. 2. Plantedirektoratet foretager den fysiske kontrol.  

 Den i 1. pkt. nævnte kontrol foretages dog i år 2001 af  

 Landsforeningen De Danske Plantningsforeninger.
 Stk. 3. Direktoratet for FødevareErhvervs kontrol-  

 og svigsenhed foretager efterfølgende kontrol.
 Stk. 4. Til brug for den i stk. 1-3 nævnte kontrol  

 indhentes fornødne oplysninger fra andre myndigheder.
 Stk. 5. De kontrollerende myndigheder udøver de i  

 landdistriktsstøttelovens § 20, stk. 2 og 3, jf. lovens § 2, stk. 1,  

 nr. 4, litra c, nævnte beføjelser.
Ansøgning § 8. Ansøgning om tilskud til kollektive og  

 individuelle projekter indsendes til Landsforeningen De Danske  

 Plantningsforeninger på skemaer, der fås ved henvendelse til  

 Landsforeningen De Danske Plantningsforeninger, Landbocentret, Hjortsvangen  

 3, 7323 Give, tlf. 79 71 71 71.
Stk. 2. Ansøgning vedrørende  

 plantningsprojekter skal indsendes senest den 15. november 2001 Stk. 3. Projektet skal være påbegyndt senest  

 inden udgangen af året efter meddelelse af tilsagn.
 Stk. 4. Hvis de ansøgte beløb overstiger  

 finanslovens beløbsramme, foretager Landsforeningen De Danske  

 Plantningsforeninger efter indstilling fra det rådgivende udvalg en  

 prioritering mellem de indkomne ansøgninger.
Kapitel 4 Betingelser for tilskud § 9. Tilskud kan ydes til nyanlæg og  

 udskiftning af beplantninger samt til supplerende lægivende og/eller  

 biotopforbedrende beplantninger.
 Stk. 2. Beplantningerne skal holdes i forsvarlig stand,  

 så de kan opfylde deres formål.
 Stk. 3. Landsforeningen De Danske Plantningsforeninger  

 kan i tilsagn om tilskud fastsætte nærmere betingelser for  

 beplantningsprojektets gennemførelse, herunder at beplantningerne sker  

 i overensstemmelse med bestemmelserne i lov om læhegn og tilskud til  

 læplantning, kapitel 1 og 3, og anden lovgivning for det  

 pågældende areal.
§ 10. Tilskud kan ikke ydes til beplantninger  

 på arealer, der tilhører staten, kommuner, kirker og  

 præsteembeder.
Endvidere kan der ikke ydes tilskud til beplantninger,  

 der er påbudt af en offentlig myndighed, eller af en offentlig  

 myndighed er stillet som vilkår for en tilladelse, eller som tjener til  

 opfyldelse af krav, der fremgår af anden lovgivning.
 § 11. Tilskud til en forpagter er betinget af  

 ejers skriftlige accept af at ville indtræde i de vilkår, som  

 følger af tilsagnet til forpagteren om tilskud, hvis  

 forpagtningsforholdet ophører.
Kapitel 5 Tilskud til kollektive beplantningsprojekter § 12. Ved kollektive projekter forstås  

 projekter, der er godkendt af Landsforeningen De Danske Plantningsforeninger,  

 og som for et geografisk område omfatter en hegnslængde på  

 i alt mindst 20 km fordelt på mindst 20 deltagere (ejere eller  

 forpagtere).
 Stk. 2. Deltagerne skal indgå i et plantningslav.  

 Vedtægter for lavet skal være i overensstemmelse med  

 standardvedtægter, som udformes af Landsforeningen De Danske  

 Plantningsforeninger og godkendes af Direktoratet for  

 FødevareErhverv.
 Stk. 3. Landsforeningen De Danske Plantningsforeninger  

 kan i særlige tilfælde godkende projekter med mindre  

 hegnslængde eller færre deltagere.
§ 13. Efter meddelelse af tilsagn skal  

 plantningslavet indsende det endelige projekt til godkendelse i  

 Landsforeningen De Danske Plantningsforeninger.
For tilsagn meddelt i  

 år 2001 fastsætter Direktoratet for FødevareErhverv  

 tidspunktet for modtagelse af det endelige projekt i Landsforeningen De  

 Danske Plantningsforeninger.
Stk. 2. Tilsagn om tilskud ydes på betingelse af,  

 at anlægsarbejder i forbindelse med beplantningerne ikke  

 påbegyndes, før Landsforeningen De Danske Plantningsforeninger  

 har meddelt godkendelse af projektet.
Udgifter til projekteringen er ikke  

 tilskudsberettiget, hvis de er afholdt før tidspunktet for  

 Landsforeningen De Danske Plantningsforeningers tilsagn om tilskud.
 Stk. 3. Landsforeningen De Danske Plantningsforeninger  

 kan i særlige tilfælde fravige den i stk. 1 nævnte  

 frist.
 § 14. For kollektive beplantningsprojekter  

 omfatter tilskudsgrundlaget de samlede anlægsomkostninger, d.v.s.  

 dokumenterede udgifter til:
1)	projektering, 2)	rydning af eventuelle gamle beplantninger, 3)	jordbearbejdning, 4)	planter, 5)	plantning, 6)	renholdelse i de første 3 vækstsæsoner, og 7)	afleveringsforretning.
 Stk. 2. Tilskudsgrundlaget omfatter ikke:
1)	moms, 2)	lavets administrationsomkostninger i forbindelse med projektet, 3)	værdien af lavets og de enkelte medlemmers eget arbejde, 4)	udgifter ved brug af sammenslutningens og de enkelte medlemmers egne  

 maskiner og redskaber m.v., 5)	honorar for eventuel konsulentbistand ved udarbejdelse af  

 ansøgning, og 6)	udgifter til fremskaffelse af tilladelser og anden  

 dokumentation.
 § 15. Tilskuddet til kollektive projekter  

 udgør:
1)	40 pct. af tilskudsgrundlaget for læhegn med 5-7  

 planterækker, 2)	45 pct. af tilskudsgrundlaget for læhegn med 5-7  

 planterækker beliggende på bedrifter, der er autoriseret til  

 økologisk jordbrugsproduktion og/eller, som er beliggende i  

 særligt følsomme landbrugsområder (SFL-områder) og  

 anlægges og vedligeholdes som gældende for økologiske  

 bedrifter, og 3)	50 pct. af tilskudsgrundlaget for læhegn med 5-7  

 planterækker, hvis betingelserne i nr. 1 eller 2, er opfyldt, og der  

 samtidig etableres en trampesti, hvorpå offentligheden kan  

 færdes, og hvortil der er eller etableres lovlig adgang.
Stk. 2. Tilskudsgrundlaget opgøres særskilt  

 for den enkelte deltager i projektet.
Forhøjet tilskud efter stk. 1,  

 nr. 2, kræver dokumentation fra amtsrådet, for så vidt  

 angår SFL-områder, eller Plantedirektoratet, for så vidt  

 angår økologiautorisation.
 Stk. 3. Tilskuddet nedsættes, hvis der til det  

 pågældende projekt ydes andre offentlige tilskud, således  

 at det samlede offentlige tilskud ikke overstiger de maksimale tilskud, der  

 er fastsat i stk. 1.
 § 16. På bedrifter, hvortil der er meddelt  

 tilsagn om forhøjet tilskud i medfør af § 15, stk. 1, nr. 2,  

 må der ikke anvendes pesticider i forbindelse med anlæg og  

 renholdelse af beplantningerne.
Kapitel 6 Tilskud til individuelle beplantningsprojekter § 17. Individuelle beplantningsprojekter er  

 projekter, hvor den pågældende ejer eller forpagter er  

 afskåret fra at indgå i et kollektivt projekt eller ikke  

 hensigtsmæssigt kan deltage i dette.
 § 18. For individuelle beplantningsprojekter  

 omfatter tilskudsgrundlaget dokumenterede udgifter til indkøb af  

 planter og inden for et af Landsforeningen De Danske Plantningsforeninger  

 fastlagt efter indstilling fra det rådgivende udvalg, maximalt  

 tilskudsgrundlag pr. plante.
 Stk. 2. Tilskudsgrundlaget omfatter ikke:
1)	moms, medmindre denne endeligt bæres af tilskudsmodtager, 2)	transport- og fordelingsomkostninger, og 3)	udgifter til fremskaffelse af tilladelser og  

 dokumentation.
 § 19. Tilskuddet til individuelle projekter  

 udgør procentsatsen til kollektive plantninger, jf. § 15, minus 10  

 pct. af tilskudsgrundlaget, idet tilskuddet dog nedsættes, hvis der til  

 det pågældende projekt ydes andre offentlige tilskud.
 Stk. 2. Tilskuddet til småbeplantninger, jf. § 1,  

 stk. 1, nr. 2, udgør 20 pct. af de i § 18 nævnte udgifter.
Kapitel 7 Udbetaling af tilskud § 20. Udbetaling af tilskud til kollektive og  

 individuelle projekter foretages af Landsforeningen De Danske  

 Plantningsforeninger.
 Stk. 2. Det er en betingelse for udbetaling af tilskud,  

 at tilskudsmodtageren anviser en konto i et pengeinstitut, hvortil tilskuddet  

 kan overføres.
Kapitel 8 Bortfald og tilbagebetaling af tilskud § 21. Hvis et areal, herunder en trampesti,  

 hvortil der er ydet tilskud i medfør af denne bekendtgørelse,  

 inden 15 år efter beplantningens etablering helt eller delvist  

 overgår til anden anvendelse, kan Landsforeningen De Danske  

 Plantningsforeninger bestemme, at tilskud helt eller delvist skal  

 tilbagebetales.
 § 22. Tilsagn om tilskud bortfalder helt eller  

 delvist, hvis:
1)	ansøgeren har afgivet urigtige eller vildledende oplysninger  

 eller fortiet oplysninger af betydning for sagens afgørelse, 2)	tilskudsmodtager tilsidesætter sine pligter efter  

 landdistriktstøttelovens § 20, stk. 2 og 3, 3)	beplantningen lider af væsentlige fejl og mangler, 4)	projektet ikke gennemføres i overensstemmelse med tilsagnets  

 betingelser, 5)	tilskudsmodtager ikke opfylder sin vedligeholdelsespligt efter § 9,  

 stk. 2, eller 6)	tilskudsmodtager ikke opfylder sin underretningspligt efter §  

 24.
 § 23. Ændres ejerforholdene for hele eller  

 dele af det areal, der er omfattet af tilsagn om tilskud, inden 15 år  

 efter beplantningens etablering, forbliver tilskudsmodtageren ansvarlig for,  

 at tilsagnets forpligtelser overholdes, jf. dog stk. 3.
 Stk. 2. Ophører et forpagtningsforhold, hvor  

 forpagteren har fået tilsagn om tilskud, indtræder ejeren i  

 forpagterens rettigheder og forpligtelser efter tilsagnet.
 Stk. 3. En ny ejer af arealer, der er omfattet af tilsagn  

 om tilskud, kan indtræde i rettigheder og forpligtelser efter  

 tilsagnet.
 § 24. En tilskudsmodtager er forpligtet til at  

 give Landsforeningen De Danske Plantningsforeninger meddelelse om forhold,  

 der kan medføre bortfald af tilsagn eller tilbagebetaling af tilskud  

 efter §§ 21-23.
 § 25. Der tillægges renter fra  

 udbetalingstidspunktet til tilbagebetaling sker med den rentesats, der  

 fremgår af renteloven.
Kapitel 9 Udelukkelse § 26. En ansøger udelukkes fra at  

 ansøge om tilskud efter denne bekendtgørelse, hvis  

 ansøger ved forsæt eller grov uagtsomhed har afgivet urigtige  

 oplysninger af betydning for modtagelse af tilskud efter denne  

 bekendtgørelse eller efter bekendtgørelse om tilskud til fremme  

 af tilpasningen og udviklingen af landdistrikter (Art. 33-ordningen), kapitel  

 2 i bekendtgørelse om tilskud til økologisk jordbrugsproduktion  

 m.v., eller kapitel 18 i bekendtgørelse om tilskud til  

 miljøvenlige jordbrugsforanstaltninger.
 Stk. 2. Udelukkelse sker for det pågældende  

 kalenderår, hvis der er tale om grov uagtsomhed, medens udelukkelse  

 også sker for det følgende år, hvis de urigtige  

 oplysninger er afgivet med forsæt.
Kapitel 10 Forenelighed og sammenhæng § 27. Der kan ikke samtidig ydes støtte til  

 en og samme foranstaltning i henhold til Rådets forordning (EF) nr.  

 1257/1999 om støtte til udvikling af landdistrikterne fra Den  

 Europæiske Udviklings- og Garantifond for Landbruget (EUGFL) og om  

 ændring og ophævelse af visse forordninger og i henhold til andre  

 fællesskabsstøtteordninger.
Stk. 2. Støtte til flere foranstaltninger i  

 henhold til den i stk. 1 nævnte forordning kan kun kombineres, hvis  

 foranstaltningerne hænger sammen og er indbyrdes forenelige.
Hvis det  

 er nødvendigt, justeres støtteniveauet.
Kapitel 11 Klageadgang § 28. Landsforeningen De Danske  

 Plantningsforeningers afgørelser kan af den, som afgørelsen er  

 rettet til, påklages til Direktoratet for FødevareErhverv.  

 Klagefristen er 4 uger fra den dag, afgørelsen er meddelt den  

 pågældende.
 Stk. 2. Direktoratet for FødevareErhvervs  

 afgørelser i medfør af stk. 1 kan ikke indbringes for anden  

 administrativ myndighed.
Stk. 3. Direktoratet for FødevareErhvervs  

 afgørelser i medfør af § 6, stk. 2, kan af den, som  

 afgørelsen er rettet til, indbringes for Fødevareministeriets  

 departement inden 4 uger efter, at afgørelsen er meddelt den  

 pågældende.
Klagen skal indsendes til Direktoratet for  

 FødevareErhverv.
Kapitel 12 Straffebestemmelser § 29. Medmindre højere straf er forskyldt  

 efter anden lovgivning straffes med bøde den, der 1)	til brug for afgørelser, der træffes i henhold til  

 landdistriktsstøtteloven eller de i medfør af nævnte lov  

 fastsatte regler, afgiver urigtige eller vildledende oplysninger eller  

 fortier oplysninger af betydning for afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til  

 landdistriktsstøtteloven eller denne bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften,  

 virksomheden eller projektet efter landdistriktsstøttelovens § 20,  

 stk. 2, jf. nævnte lovs § 2, stk. 1, nr. 4, litra c, eller 6)	undlader at udlevere eller indsende materiale eller at yde  

 kontrolmyndigheden bistand efter landdistriktsstøttelovens § 20, stk.  

 3, jf. nævnte lovs § 2, stk. 1, nr. 4, litra c.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
 Stk. 3. Der kan pålægges selskaber m.v.  

 (juridiske personer) straffeansvar efter reglerne i straffelovens 5.  

 kapitel.
Stk. 4. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
Retsplejelovens § 931, stk. 2, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse indrevet eller afsonet, bortfalder videre  

 forfølgning.
Kapitel 13 Ikrafttrædelse § 30. Bekendtgørelsen træder i kraft den 3.  

 oktober 2001.
