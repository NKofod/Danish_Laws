Et parti IQF fileter af Alaska pollack blev erklæret for egnet til  

 menneskeføde Afgørelse: Ankenævnet fandt efter en vurdering af de udtagne prøver, at  

 varen er egnet til menneskeføde.
Sagsfremstilling m.v: Fiskerikontrollen i Randers har bl.a. oplyst, at man  

 under et tilsyn den 28. juli 1992 hos firmaet Ernst Fisk & Vildt i Skovby  

 pr.
Galten, hvor partiet var under ompakning, udtog en prøve på 3 fileter af  

 partiet, der er produceret i Kina.
 Ved den organoleptiske bedømmelse fandtes fileterne at have en sej,  

 gummiagtig konsistens, »gammel« og harsk lugt samt et gulligt  

 udseende, hvilket indicerede, at varen havde en høj alder og/eller, at denne  

 på et tidligere tidspunkt havde været opbevaret ved en for høj temperatur.
Fiskerikontrollen foretog den 3. august 1992 en yderligere besigtigelse og  

 prøveudtagning, der omfattede udtagning af 23 prøver a ca. 150 gram fordelt  

 på hele partiet.
Prøverne blev den 4. august 1992 bedømt af Fiskerikontrollen  

 med samme resultat som for den først udtagne prøve.
 Bech & Kjeldahl A/S, BK-Food A/S, har i anken oplyst følgende:
 a) Partiet er produceret i oktober 1991 og ankommet den 7. december 1991.  

 Der resterer af partiet 95 kartoner hos Ernst Fisk & Vildt.
 b) Der er af kinesiske inspektionsmyndigheder udstedt et certifikat  

 (nr.078755, dateret 4. november 1991 og lydende på 1300 kartoner a 11,34 kg,  

 i alt 14.742 kg). Certifikat er medsendt.
 c) Den organoleptiske samt smagsmæssige bedømmelse selskabet har indhentet  

 hos fagfolk er modstridende med Fiskerikontrollens bedømmelse.
 Selskabet godkendte prøverne som værende repræsentative for partiet.
 Ved sagens behandling var Fiskerikontrollen i Randers repræsenteret ved  

 overfiskeribetjent Martin Hansen.
 Bech & Kjeldahl A/S, BK-Food A/S var repræsenteret ved Bjarne  

 Agergaard.
 Ingen.
