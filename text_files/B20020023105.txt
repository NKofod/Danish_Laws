Bekendtgørelse om EU-advokaters  

 tjenesteydelser her i  

 landet1) I medfør af § 130 i lov om rettens pleje, jf.  

 lovbekendtgørelse nr. 809 af 14. september 2001, fastsættes:
 § 1. Advokater, der er etableret i en anden  

 EU-medlemsstat eller i et EØS-land, kan udføre tjenesteydelser  

 som advokater her i landet og herunder give møde for danske  

 domstole.
 Stk. 2. Ved advokat i denne bekendtgørelse  

 forstås enhver person, der er statsborger i en EU-medlemsstat eller i  

 et EØS-land, og som har ret til at udøve virksomhed under en af  

 følgende faglige titler:
 i Belgien:
Avocat/Advocaat/Rechtsanwalt i Det forenede Kongerige:
Advocate/Barrister/Solicitor i Finland:
Asianajaja/Advokat i Frankrig:
Avocat i Grækenland:
dikhgoroq (DIKIGOROS) i Irland:
Barrister/Solicitor i Italien:
Avvocato i Luxembourg:
Avocat i Nederlandene:
Advocaat i Portugal:
Advogado i Tyskland:
Rechtsanwalt i Spanien:
Abogado/Advocat/Avogado/Abokatu i Sverige:
Advokat i Østrig:
Rechtsanwalt på Island:
Lögfrædingur i Liechtenstein:
Rechtsanwalt i Norge:
Advokat § 2. De i § 1 nævnte advokaters  

 virksomhed her i landet udøves i overensstemmelse med artikel 3 og  

 artikel 4, stk. 1, 2 og 4, i Rådets direktiv 77/249/EØF af  

 22. marts 1977 om lettelser med henblik på den faktiske  

 gennemførelse af advokaters fri udveksling af tjenesteydelser.  

 Direktivet er optaget som bilag til denne bekendtgørelse.
 § 3. Danske myndigheder og domstole kan forlange  

 dokumentation for, at en advokat har ret til at udøve den i § 1  

 nævnte virksomhed i sit hjemland.
 Stk. 2. I de tilfælde, hvor der efter dansk ret er pligt  

 til at møde med advokat, kan en advokat, der er omfattet af § 1,  

 kun give møde for en dansk domstol, hvis han handler sammen med en  

 advokat, der har dansk advokatbeskikkelse og har møderet for den ret,  

 der skal behandle sagen.
 § 4. Bestemmelserne i retsplejelovens kapitel 14  

 om ophør af retten til at udøve advokatvirksomhed finder  

 tilsvarende anvendelse på de i § 1 nævnte advokater for  

 så vidt angår deres ret til at udøve virksomhed her i  

 landet.
 § 5. Advokatrådet fører tilsyn med de  

 advokater, der er nævnt i § 1, jf. retsplejelovens  

 § 143.
Stk. 2. Klager over vederlag, som en af de nævnte  

 advokater har forlangt for sit arbejde, kan indbringes for bestyrelsen i den  

 advokatkreds, hvor advokaten har sit kontor, jf. retsplejelovens kapitel 15  

 a.
Har advokaten ikke kontor her i landet, kan klagen indbringes for  

 bestyrelsen i 1. kreds.
 Stk. 3. Klager over, at en af de nævnte advokater har  

 tilsidesat pligter, der følger af retsplejeloven eller af forskrifter  

 fastsat i medfør af retsplejeloven, kan indbringes for  

 Advokatnævnet, jf. retsplejelovens kapitel 15 b.
 Stk. 4. Har advokaten ikke kontor her i landet, foretages  

 prøvelse af beslutninger efter retsplejelovens § 147 c af  

 Østre Landsret.
 § 6. Bekendtgørelsen træder i kraft  

 den 8. maj 2002.
 Stk. 2. Bekendtgørelse nr. 94 af 15. marts 1979 om  

 EF-advokaters virksomhed her i landet ophæves.
Justitsministeriet, den 24. april  

 2002 Lene Espersen /Anne Tønnes Bilag RÅDETS DIREKTIV af 22. marts 1977 om lettelser med henblik på den faktiske  

 gennemførelse af advokaters fri udveksling af  

 tjenesteydelser (77/249/EØF) RÅDET FOR DE EUROPÆISKE FÆLLESSKABER HAR Under henvisning til traktaten om oprettelse af Det europæiske  

 Økonomiske Fællesskab, særlig artikel 57 og 66, under henvisning til forslag fra Kommissionen, under henvisning til udtalelse fra Europa-Parlamentet, (* 1) under henvisning til udtalelse fra Det økonomiske og sociale  

 Udvalg, (* 2) og ud fra følgende betragtninger:
I henhold til traktaten er enhver restriktion, der hindrer den fri  

 udveksling af tjenesteydelser på grundlag af nationalitet eller  

 bopælskrav forbudt fra overgangsperiodens udløb; dette direktiv angår kun foranstaltninger, som skal lette den  

 faktiske udøvelse af advokatvirksomhed i form af tjenesteydelser; det  

 vil være nødvendigt at udforme mere detaillerede  

 foranstaltninger med henblik på at lette den faktiske udøvelse  

 af etableringsretten; den faktiske udøvelse af advokatvirksomhed i form af  

 tjenesteydelser forudsætter, at værtslandet anerkender de  

 personer, der i de enkelte medlemsstater udøver dette erhverv, som  

 advokater; da dette direktiv kun vedrører tjenesteydelser, og ikke  

 bestemmelser om gensidig anerkendelse af eksamensbeviser, skal den, der  

 omfattes af direktivet, gøre brug af den erhvervstitel, som anvendes i  

 den medlemsstat, hvor han er etableret, i det følgende benævnt  

 »det land han kommer fra« UDSTEDT FØLGENDE DIREKTIV:
Artikel 1 1. Dette direktiv finder inden for de grænser og på de  

 betingelser, der er fastsat heri, anvendelse på advokaters  

 udøvelse af virksomhed i form af tjenesteydelser.
 Uanset bestemmelserne i dette direktiv kan medlemsstaterne forbeholde  

 bestemte kategorier af advokater retten til at udfærdige officielt  

 bekræftede dokumenter, hvorved der gives bemyndigelse til at behandle  

 dødsboer, eller hvorved der stiftes eller overdrages rettigheder over  

 fast ejendom.
 2. Ved »advokat« forstås enhver person, der har ret til at  

 udøve virksomhed under en af følgende betegnelser:
 Belgien:
Avocat   Advocaat Danmark:
Advokat Tyskland:
Rechtsanwalt Frankrig:
Avocat Irland:
Barrister Solicitor Italien:
Avvocato Luxembourg:
Avocat-avoué Nederlandene:
Advocaat Det forenede Kongerige:
Advocate Barrister Solicitor Artikel 2 Med henblik på udøvelsen af de former for virksomhed, der er  

 omhandlet i artikel 1, stk. 1, anerkender medlemsstaterne enhver person,  

 der er omhandlet i artikel 1, stk. 2, som advokat.
Artikel 3 Enhver person, der er omhandlet i artikel 1, skal gøre brug af sin  

 erhvervstitel udtrykt på sproget eller et af sprogene i den  

 medlemsstat, han kommer fra, med angivelse af den faglige organisation, han  

 henhører under, eller den ret, ved hvilken han er  

 mødeberettiget i henhold til lovgivningen i nævnte stat.
Artikel 4 1. Virksomhed i forbindelse med repræsentation og forsvar af en  

 klient for retten eller over for offentlige myndigheder udøves i den  

 medlemsstat, der er værtsland, på de betingelser, som  

 gælder for advokater, der er etableret i denne stat, bortset fra  

 betingelser om bopæl eller medlemsskab af en faglig organisation i  

 nævnte stat.
 2. Under udøvelsen af disse former for virksomhed skal advokaten  

 iagttage de faglige regler, der gælder i værtslandet, idet han  

 dog fortsat er undergivet de forpligtelser, der påhviler ham i den  

 medlemsstat, han kommer fra.
3. Under udøvelse af disse former for virksomhed i Det forenede  

 Kongerige, forstås ved »de faglige regler, der gælder i  

 værtslandet«, de faglige regler, der gælder for »solicitors«,  

 såfremt de nævnte former for virksomhed ikke er forbeholdt  

 »barristers« eller »advocates«.
I modsat fald anvendes de faglige regler, der  

 gælder for sidstnævnte. »Barristers«, der kommer fra Irland, er  

 dog altid undergivet de faglige regler, der gælder for »barristers«  

 eller »advocates« i Det forenede Kongerige.
Under udøvelse af disse former for virksomhed i Irland  

 forstås ved »de faglige regler, der gælder i værtslandet«,  

 de faglige regler, der gælder for »barristers« for så vidt  

 angår den mundtlige forelæggelse af en sag for retten.
I alle  

 andre tilfælde finder de faglige regler anvendelse, der gælder  

 for »solicitors«. »Barristers« og »advocates«, der kommer fra Det forenede  

 Kongerige, er dog altid undergivet de faglige regler, der gælder for  

 »barristers« i Irland.
4. Ved udøvelsen af andre former for virksomhed end dem, der er  

 behandlet i stk. 1, forbliver advokaten undergivet de betingelser og  

 faglige regler, der gælder i den medlemsstat, han kommer fra, idet han  

 dog tillige er undergivet de regler, som uanset deres oprindelse gælder  

 for advokatstanden i værtslandet, navnlig vedrørende  

 uforenelighed mellem udøvelse af advokatgerning og andre former for  

 virksomhed i denne stat, tavshedspligt, forholdet mellem kolleger, forbud  

 mod, at samme advokat bistår parter med modstridende interesser, samt  

 vedrørende annoncering.
Disse regler kan dog kun anvendes,  

 såfremt de kan efterkommes af en advokat, der ikke er etableret i  

 værtslandet, og kun i det omfang kravet om overholdelse er objektivt  

 begrundet af advokatgerningen, standens omdømme og overholdelse af  

 overnævnte regler om uforenelighed.
Artikel 5 For så vidt angår udøvelsen af virksomhed i forbindelse  

 med repræsentation og forsvar af en klient for retten kan en  

 medlemsstat kræve, at de advokater, der er omhandlet i artikel  

 1:
introduceres for retspræsidenten og eventuelt for formanden for  

 advokatsamfundet i værtslandet, i overensstemmelse med stedlige regler  

 eller stedlig sædvane; handler enten i forbindelse med en advokat, som udøver  

 virksomhed ved den ret, der skal behandle sagen, og som i givet fald er  

 ansvarlig over for denne ret, eller i forbindelse med en »avoué« eller  

 »procuratore«, der udøver virksomhed ved den pågældende  

 ret.
Artikel 6 En medlemsstat kan udelukke advokater, der er lønmodtagere i  

 henhold til en arbejdskontrakt med en offentlig eller privat virksomhed, fra  

 repræsentation og forsvar i retten for denne virksomhed, i det omfang  

 advokater, der er etableret i den pågældende stat, er udelukket  

 herfra.
Artikel 7 1. Værtslandets kompetente myndighed kan af den, der udfører  

 tjenesteydelsen, forlange dokumentation for, at han er advokat.
2. Såfremt der sker overtrædelse af de forpligtelser, der  

 gælder i værtslandet i medfør af artikel 4, træffer  

 den kompetente myndighed i dette land i henhold til sine egen materielle og  

 processuelle retsregler afgørelse om følgerne og kan med  

 henblik herpå få meddelt fornødne faglige oplysninger  

 vedrørende udøveren.
Værtslandets kompetente myndighed  

 giver den kompetente myndighed i det land, udøveren kommer fra,  

 underretning om enhver afgørelse, den træffer.
Oplysningernes  

 fortrolige karakter berøres ikke af, at de meddeles værtslandes  

 kompetente myndigheder.
Artikel 8 1. Medlemsstaterne iværksætter de nødvendige  

 foranstaltninger for at efterkomme dette direktiv inden for en frist på  

 to år fra dets meddelelse og underretter straks Kommissionen herom.
 2. Medlemsstaterne underretter Kommissionen om de vigtigste nationale  

 retsregler, som de udsteder på det område, der er omfattet af  

 dette direktiv.
Artikel 9 Dette direktiv er rettet til medlemsstaterne.
Udfærdiget i Bruxelles, den 22. marts 1977 På Rådets vegne Judith HART Formand Officielle noter (* 1)	EFT nr.
C 103 af 5.10.1972, s. 19, og EFT nr.
C 53  

 af 8.3.1976, s. 33.
(* 2)	EFT nr.
C 36 af 28.3.1970, s. 37, og EFT nr.
C 50 af 4.3.1976, s.  

 17.
 1)   Bekendtgørelsen  

 gennemfører Rådets direktiv 77/249/EØF af 22. marts 1977  

 om lettelser med henblik på den faktiske gennemførelse af  

 advokaters fri udveksling af tjenesteydelser som ændret ved  

 Rådets afgørelse 95/1/EF af 1. januar 1995 om tilpasning af  

 retsakterne vedrørende nye medlemsstaters tiltrædelse af Den  

 Europæiske Union.
