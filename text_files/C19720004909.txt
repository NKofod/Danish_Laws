(Handicapcirkulæret) § 1,  Formålet med dette cirkulære er at gøre det  

 muligt for bevægelseshæmmede - herunder kørestolsbrugere og personer med  

 nedsat syn eller hørelse - at benytte bygninger og anlæg, hvortil  

 offentligheden har adgang, eller hvor der findes arbejdslokaler, hvor  

 bevægelseshæmmede vil kunne beskæftiges.
 § 2.  Nye statslige bygge- og anlægsarbejder skal  

 udføres under iagttagelse af retningslinierne i den vejledning, der er  

 optrykt som bilag til dette cirkulære.
 Stk. 2.  I det omfang, der er foreneligt med den  

 pågældende lovgivning, gælder det samme for andre nye bygge- og  

 anlægsarbejder, når der til arbejdet ydes statsstøtte eller statslig  

 udgiftsrefusion, når arbejdet iøvrigt helt eller delvis finansieres over de  

 årlige bevillingslove, eller når vedkommende styrelse træffer bestemmelser  

 herom.
 Stk. 39.  Boligbyggeri er ikke omfattet af dette  

 cirkulæres bestemmelser, jfr. dog § 4, stk. 2.
 § 3.  Ejendomme, som af staten købes, lejes eller  

 ombygges i væsentlig grad, skal i det omfang, det kan ske uden urimelige  

 omkostninger, udføres under iagttagelse af retningslinierne i vejledningen.
 Stk. 2.  I det omfang, det er foreneligt med den  

 pågældende lovgivning, gælder det samme, når der til ejendommes køb, leje  

 eller ombygning ydes statsstøtte eller statslig udgiftsrefusion, når  

 finansieringen heraf sker helt eller delvis over de årlige bevillingslove,  

 eller når vedkommende styrelse træffer bstemmelse herom.
 Stk. 3.  Boligejendomme er ikke omfattet af dette  

 cirkulæres bestemmelser, jfr. dog § 4, stk. 2.
 § 4.  Boligministeriet henstiller, at cirkulærets  

 bestemmelser følges for kommunale bygge- og anlægsarbejder, samt at  

 bestemmelserne følges for alle sådanne bygge- og anlægsarbejder, hvortil  

 offentligheden har adgang, f.eks. pengeinstitutter, hoteller, restauranter,  

 biblioteker, butikker, forlystelsesetablissementer, sportspladser, parker,  

 gangbroer, veje og stier m.v.
 Stk. 2.  Boligministeriet henstiller endvidere, at  

 fælles faciliteter, som udføres i tilslutning til boligbyggeri, såsom  

 vaskerier, selskabs- og klublokaler, hobbyrum m.v., udføres i  

 overensstemmelse med vejledningen i det omfang, dette er foreneligt med  

 økonomisk projektering.
 § 5.  For så vidt angår de i §§ 2 og 3 nævnte arbejder  

 skal den byggende eller støtteydende styrelse påse, at arbejdet gennemføres i  

 overensstemmelse med cirkulæret og vejledningen.
 § 6.  Tilladelse til at fravige cirkulærets  

 bestemmelser for de arbejder, der er nævnt i § 2, kan meddeles af  

 boligministeriet, når opfyldelsen af bestemmelserne på grund af særlige  

 forhold vil være urimelig byrdefuld.
 Boligministeriet, den 23. marts 1972.
 Helge Nielsen.
 /Einer Engberg.
 Bilag.
 Vejledning om bygge- og anlægsarbejders udførelse med hensyntagen til  

 bevægelseshæmmede .
1. Nye bygge- og anlægsarbejder, hvortil  

 offentligheden har adgang, eller hvori der findes arbejdslokaler, hvor  

 bevægelseshæmmede vil kunne beskæftiges, skal i passende omfang udføres  

 således, at de kan benyttes af bevægelseshæmmede - herunder kørestolsbrugere  

 og personer med nedsat syn eller hørelse.
Hertil vil det ikke altid være  

 nødvendigt, at alle dele af institutioner opfylder de nedenstående krav, men  

 blot at der findes tilstrækkelige lokaliteter, som er tilgængelige for og kan  

 benyttes af bevægelseshæmmede, jfr. f.eks. pkt. 4, sidste stk.
 2. Eksisterende adgangsveje.
 Til enhver bygning og ethvert anlæg skal anlægges mindst een tydelig  

 afmærket adgangsvej, der er så kort og regulær som mulig.
 I umiddelbar nærhed af denne adgangsvej skal forefindes parkeringspladser  

 til brug for bevægelseshæmmede.
 Hvor adgangsvejen ikke kan anlægges uden niveauforskydning, må der  

 indrettes rampe med supplerende trappe, udformet som anført under punkt 3 e.
 Hvor irregulært forløb af adgangsvejen ikke kan undgås, skal gangstien  

 forsynes med håndledere, jfr. pkt. 3 e, sidste afsnit, fra fortov og  

 parkeringspladser til bygningens indgang.
 Belægningen på adgangsvejen må ikke være glat eller ujævn, og  

 adgangsvejen, herunder især eventuelle ramper og trapper, skal, såfremt de  

 ikke er udført overdækkede, udføres således, at arbejdet med at holde  

 adgangsvejen fri for sne og is bliver lettest muligt.
 3. Interne adgangsveje til brug for bevægelseshæmmede.
a.
Adgang.
Fra bygningens indgang til de lokaler, hvortil bevægelseshæmmede kan have  

 behov for at komme, skal der være adgang i plan med indgangsniveauet eller  

 adgang ved hjælp af elevator eller rampe med supplerende trappe.
Eventuelle  

 dørtrin må ikke være højere end 25 mm.
b.
Belægning.
 Interne adgangsveje skal udføres med belægning af skridsikkert materiale,  

 og overfladen må ikke være tung eller vanskelig at gå eller køre på.
c.
Gange.
 Gange skal være tilstrækkeligt brede til den forventede anvendelse og  

 mindst 1,4 m brede.
d.
Døre.
 For døre, herunder elevatordøre, fastsættes følgende bestemmelser:
 Til hvert lokale, hvor der ikke er automatisk virkende døre, skal der være  

 mindst een dør, som kan åbnes på traditionel måde (almindelig sidehængt dør  

 eller skydedør), selv om der desuden er adgang gennem karrusseldøre,  

 svingdøre eller andre døre, som vanskeligt kan betjenes af bevægelseshæmmede.
 Dørene skal være lette at lokalisere og åbne og skal have en bredde mindst  

 svarende til DS 1028.2, byggemål 9 M.
 Dørhåndtag skal være lette at betjene, f.eks. udført som ensidig  

 vægtstangsarm.
 Dørhåndtag skal, hvor døren åbner imod den gående eller kørende, være  

 anbragt mindst 50 cm fra nærmeste lodrette afgrænsning (tværgående væg).
 Automatisk virkende døre, herunder elevatordøre, skal gives tilstrækkelig  

 langvarigt åbningsinterval til, at bevægelseshæmmede uden besvær kan benytte  

 dem.
 Udføres døre som rammeløse glasdøre eller med glasfyldinger, skal dørene  

 afmærkes tydeligt.
 Døre (herfra undtaget døre i flugtveje) skal åbne ind i det rum, hvor der  

 er bedst plads (ikke nødvendigvis det største rum).
 Skraberiste m.v. skal udføres i henhold til dansk standard 1072 og bør  

 fortrinsvis placeres i forbindelse med dør eller anden markeret adskillelse.
 Måtter skal være forsænkede eller skal være udført at tyndt og  

 skridsikkert materiale.
e.
Ramper og trapper.
 Ved en rampe forstås i det efterfølgende et køre- eller gangplan med en  

 hældning på mere end 1:25. En rampe må ikke udføres stejlere end 1:12 og bør  

 så vidt muligt ikke udføres stejlere end 1:20. Ramper skal forsynes med  

 håndliste i begge sider i en højde over rampen på ca. 90 cm, og hvor der ved  

 dens afgrænsning opstår niveauforskydning, skal den forsynes med rækværk.
 Rampens bredde skal være afpasset efter færdslen og må ikke være mindre  

 end 1,4 m.
 Brede ramper skal opdeles med en eller flere håndlister.
 Ramper, der er længere end 10 m, skal mindst for hver 10 m forsynes med  

 repos, der i gangliniens retning er mindst 1,4 m.
 Ved en rampes begyndelse og afslutning skal der være afsat vendeplads for  

 kørestole, mindst 1,4 x 1,4 m.
 Ramper skal suppleres med trapper.
Trapper skal udføres med en stigning på højst 15 cm og en grund på mindst  

 30 cm.
Trapper skal forsynes med håndliste i begge sider anbragt 90 cm over  

 trinforkant.
Trinforkanter skal udføres plant med stødtrin.
 En trappes eller rampes begyndelse eller afslutning skal markeres på en  

 nåde, som let opfattes af en person med nedsat syn, f.eks. ved ændring af  

 overfladebelægning og/eller kontrastfarve.
Håndlister skal være lette at gribe fat om og finde støtte ved og skal  

 udførs med et cirkulært tværsnit, diameter 30-35 mm, eller som afrundede  

 flade lister med længste akse i det horisontale tværsnit og med perimeter  

 højst 120 mm.
Ved valg af overfladematerialet skal meget glatte materialer  

 undgås; ved udendørs anlæg skal materiale, der er særlig påvirkeligt for  

 varme og kulde, undgås.
 Håndlister skal i gangliniens retning føres 50 cm foran ramper og 30 cm  

 foran trappers udgangspunkt.
 En håndlistes forløb skal være jævnt og må ikke afbrydes ved niveau- eller  

 retningsændringer.
f.
Elevatorer.
Elevatorer skal udformes på en sådan måde, at en kørestolsbruger kan  

 betjene og anvende dem uden hjælp fra anden person.
Der skal foruden plads  

 til kørestol også være plads til ledsager.
Elevatorens igangsætning og standsning skal foregå i jævn og blød  

 bevægelse.
Eventuelle fotoceller skal placeres således, at elevatoren  

 aktiveres ved passage af kørestole.
 Betjeningsknapper må ikke anbringes lavere end 90 cm eller højere end 120  

 cm over gulv.
 Der må være tilstrækkelig tid til, at en bevægelseshæmmet person kan  

 betjene elevatoren.
 4. Toiletrum og garderoberum.
 Følgende krav skal opfyldes for toiletter og garderober for  

 bevægelseshæmmede:
En kørestolsbruger skal kunne anvende rummene og uden hjælp benytte  

 håndvaske, w.c., spejl, håndklæde m.v.
Dette indebærer bl.a., at rummene må  

 udformes uden dørtrin, og at der i eventuel forrum må være en fri afstand på  

 1,3 m, således at en kørestol uhindret kan passere gennem dette.
 I toiletrum skal der være en fri afstand fra w.c.-sædets og håndvaskens  

 forkant på 1,1 m og en fri afstand fra w.c.-sædets ene side på 0,80 m.
 På den anden side af w.c.'et skal der være anbragt en håndvask, således at  

 den, der benytter w.c.'et, kan nå håndvasken, haner, sæbe og håndklæder.  

 Skylleanordninger og toiletpapir skal ligeledes være anbragt inden for  

 rækkevidde.
 W.c.-sædets overkant skal anbringes 48-50 cm over gulv.
Håndvask skal anbringes 78-80 cm over gulv.
Ved w.c.'et og håndvasken skal  

 være anbragt vandrette og lodrette håndgreb på væg til brug for  

 kørestolsbrugere og personer med nedsat bevægelighed.
 Dør til w.c.-rum og til eventuelt forrum skal kunne åbnes udefra med  

 nøgle, selv om rummet angives at være optaget.
I garderoberum skal der være tilstrækkelig plads til, at en  

 kørestolsbruger kan vende kørestolen og kan åbne eventuelle døre til  

 garderobeskabe.
Garderobeinventaret skal udformes således, at en  

 kørestolsbruger kan benytte det uden hjælp fra andre.
 Såfremt bygningen, når denne tages i brug, ikke for tiden påregnes anvendt  

 af bevægelseshæmmede personer, skal dog mindst 1 toilet og mindst 1  

 garderoberum udformes således, at det kan gøres egnet til brug for  

 bevægelseshæmmede, som eventuelt senere vil søge beskæftigelse i bygningen.
 5. Installation.
 Primære el-afbrydere skal anbringes let tilgængeligt, 90-120 cm over gulv.  

 Lyskontakter af sekundær betydning, kontrolgreb for varme, ventilation m.v.  

 skal anbringes let tilgælgeligt 40-120 cm over gulv.
 Elevatorknapper og primære el-afbrydere skal være selvlysende eller på  

 anden måde lette at lokalisere.
 Hvor der opsættes en mønttelefon, nødtelefon, brevkasse, billetautomat  

 m.v., skal den placeres på en sådan måde, at den kan anvendes af  

 bevægelseshæmmede, herunder kørestolsbrugere.
 Opsættes flere af de nævnte installationer, skal mindst 1 installation  

 placeres som foran nævnt.
 Også ved opsætning af parkometeranlæg må det sikres, at disse i rimelig  

 omfang er tilgængelige for bevægelseshæmmede.
 I større forsamlings- og mødelokaler samt ventesale skal opsætning af  

 teleslyngeanlæg forberedes.
Det skal overvejes, hvorvidt anvisninger og signaler bør indrettes både  

 visuelt og auditivt.
Dette gælder især eventuelle alarmsignaler.
