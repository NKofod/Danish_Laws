 I medfør af § 22, stk. 3, § 30, § 32, § 45, stk. 1 samt § 61 i lov nr. 212  

 af 23. maj 1979 om kemiske stoffer og produkter, som ændret ved lov nr. 68 af  

 20. februar 1980, fastsættes:
Bekendtgørelsens område § 1.  Denne bekendtgørelse omfatter kemiske stoffer,  

 som anvendes som driv- og/eller opløsningsmidler i aerosolbeholdere.
 Stk. 2.  Ved driv- og opløsningsmidler forstås i denne  

 bekendtgørelse kemiske stoffer med et kogepunkt på under 168 grader C, for så  

 vidt det enkelte stof indgår med mere end 1 vægtprocent i det færdige  

 produkt.
 Stk. 3.  Ved aerosolbeholder forstås i denne  

 bekendtgørelse en beholder med et rumindhold på højst 1,0 liter, indeholdende  

 en væske eller fordråbet gas beregnet til udtømning via en anordning, således  

 at indholdet udtømmes i form af faste eller flydende partikler eller i form  

 af skum.
 § 2.  Bekendtgørelsen finder ikke anvendelse på driv-  

 og/eller opløsningsmidler i aerosolbeholdere, der er fremstillet i udlandet,  

 og som kun føres gennem landet som transitgods eller oplagres som sådant, for  

 så vidt indholdet ikke er genstand for nogen behandling eller forarbejdning.
 stk. 2.  Bekendtgørelsen finder ikke anvendelse på driv-  

 og/eller opløsningsmidler i ildslukkere og i aerosolbeholdere til lægemidler  

 og levnedsmidler.
 Stk. 3.  Bekendtgørelsens § 4, stk. 1, finder ikke  

 anvendelse på driv og/eller opløsningsmidler i aerosolbeholdere til  

 industriel brug.
Stk. 4.  Ved industriel brug forstås anvendelse i de  

 virksomhedstyper, der er medtaget på listen over virksomheder i Danmarks  

 Statistiks Industristatistik.
Den i Industristatistikkens talmateriale  

 anvendte afgrænsning med hensyn til beskæftigelse af mindst 6 personer finder  

 ikke anvendelse.
 § 3.  Bekendtgørelsen berører ikke de bestemmelser,  

 der følger af anden lovgivning vedrørende aerosolbeholdere.
Anvendelsesbegrænsninger § 4.  Aerosolbeholdere må ikke indeholde andre driv-  

 og opløsningsmidler end de stoffer, der er nævnt i bilaget til denne  

 bekendtgørelse og under de i bilaget fastsatte begrænsninger og betingelser.
 Stk. 2.  Miljøstyrelsen kan foretage ændringer i  

 bilaget.
 § 5.  Aerosolbeholdere, som er bestemt til industriel  

 brug, og som ikke opfylder bestemmelserne i § 4, stk. 1, skal forsynes med  

 påskriften »Kun til industriel brug«, og må ikke forhandles i  

 detailleddet.
Myndighederne.
Klage og dispensation § 6.  Tilsyn og kontrol med overholdelse af reglerne i  

 bekendtgørelsen udøves af kemikaliekontrollen.
 § 7.  Kemikaliekontrollens afgørelser efter § 48 i lov  

 om kemiske stoffer og produkter kan påklages til miljøstyrelsen.
 Stk. 2.  Miljøstyrelsens afgørelser efter stk. 1 kan  

 ikke indbringes for anden administrativ myndighed.
§ 8.  Miljøstyrelsen kan i særlige tilfælde, hvor  

 sundheds- og miljømæssige forholde ikke taler herimod, tillade, at reglerne i  

 bekendtgørelsen fraviges.
Anmodninger om fravigelse fra reglerne skal  

 behandles af miljøstyrelsen inden 45 dage.
 Stk. 2.  Miljøstyrelsens afgørelser efter stk. 1 kan  

 påklages til miljøministeren.
 § 9.  Klagefristen er 4 uger fra den dag, afgørelsen  

 er meddelt den pågældende.
 Stk. 2.  Klage indgives til den myndighed, der har  

 truffet afgørelsen, og fremsendes herfra til klagemyndigheden, ledsaget af  

 det materiale, der er indgået i sagens bedømmelse.
 Straf og ikrafttræden m.v.
 § 10.  Med mindre højere straf er forskyldt efter den  

 øvrige lovgivning, straffes overtrædelse af § 4, stk. 1 og § 5, med bøde  

 eller hæfte.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 11.  Bekendtgørelsen træder i kraft den 1. juli  

 1985, dog træder forbudet mod anvendelse af fuldt halogenerede  

 chlorfluorcarboner først i kraft den 1. januar 1987.
 Stk. 2.  Bekendtgørlsen træder dog først i kraft den 1.  

 januar 1987 for bekæmpelsesmidler, der i henhold til tidligere lovgivning er  

 klassificeret af Giftnævnet, eller som inden den 1. juli 1984 er godkendt i  

 henhold til bekendtgørelse nr. 410 af 17. september 1980 om  

 bekæmpelsesmidler.
 Stk. 3.  For aerosolbeholdere, der er omfattet af § 4,  

 stk. 1 i denne bekendtgørelse, ophæves anmærkningen »Ae« for driv-  

 og opløsningsmidler i § 7 i bekendtgørelse nr. 349 af 16. juni 1977 om  

 anvendelse af gifte og sundhedsfarlige stoffer, som senest ændret ved  

 bekendtgørelse nr. 106 af 21. marts 1980.
 Stk. 4.  Med mindre andet følger af den øvrige  

 lovgivning, må produkter, der er fremstillet eller importeret ved  

 bekendtgørelsens ikrafttræden, og som ikke opfylder bekendtgørelsens krav,  

 dog omsættes indtil 1. januar 1986. Produkter, der indeholder fuldt  

 halogenerede chlorfluorcarboner må dog omsættes indtil den 1. juli 1987.
 Stk. 5.  Afgørelser, der er truffet efter de hidtil  

 gældende regler, bevarer deres gyldighed, indtil der i medfør af denne  

 bekendtgørelse træffes ny afgørelse.
 Miljøministeriet, den 29. november 1984.
Christian Christensen /Erik Lindegaard Bilag Liste over stoffer, som pr. 1. juli 1985 må anvendes som driv og/eller  

 opløsningsmidler i aerosolbeholdere i overensstemmelse med de fastsatte  

 begrænsninger og betingelser.
Stoffer, der er midlertidigt tilladte skal pr.  

 1. januar 1988 enten fjernes fra listen, optages på listen uden  

 tidsbegrænsning eller fortsat være midlertidigt tilladt.
 Herudover finder følgende bestemmelser anvendelse:
 Miljøministeriets bekendtgørelse nr. 408 af 17. september 1980:  

 Klassificering, emballering, mærkning, salg og opbevaring af farlige kemiske  

 stoffer og produkter, som senest ændret ved bekendtgørelse nr. 341 af 16. maj  

 1984.
 Miljøministeriets bekendtgørelse nr. 565 af 14. oktober 1983 om  

 klassificering, emballering og mærkning af farlige malevarer.
 Miljøminmisteriets bekendtgørelse nr. 566 af 14. oktober 1983 om  

 klassificering, emballering og mærkning af farlige kemiske produkter, der  

 skal anvendes som opløsningsmidler.
 Arbejdsministeriets bekendtgørlese nr. 443 af 19. august 1977 om  

 EF-direktiv om aerosoler.
