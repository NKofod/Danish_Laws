 Ikke hjemmel til at godkende afdeling i investeringsforening som både  

 akkumulerende og udloddende såvel vedrørende certifikatudstedende som  

 kontoførende foreninger/afdelinger.
 I skrivelse af 9. november 1993 har K klaget over, at Finanstilsynet den  

 13. oktober 1993 (j.nr. 541-0006) udtalte, at en påtænkt vedtægtsbestemmelse  

 i en investeringsforening ikke var i overensstemmelse med § 27 i lov om  

 investeringsforeninger.
 Sagens omstændigheder:
 I skrivelse af 3. marts 1993 anmodede K om Finanstilsynets vurdering af,  

 om følgende vedtægtsformulering ville være i overensstemmelse med § 27 i lov  

 om investeringsforeninger:
»I udbyttebetalende afdelinger, der er kontoførende, udloddes, efter  

 fradrag af administrationsomkostninger, de i regnskabsåret indtjente renter  

 og udbytter.
Generalforsamlingen kan efter bestyrelsens forslag beslutte, at  

 den efter 1. punktum opgjorte udlodning helt eller delvist overføres til  

 udlodning for efterfølgende regnskabsår.« Den 13. oktober 1993 meddelte Finanstilsynet - under henvisning til  

 lovteksten i og forarbejderne til § 27 i lov om investeringsforeninger, at  

 den påtænkte vedtægtsformulering ikke ville være i overensstemmelse med § 27,  

 idet en afdeling ikke både kan være akkumulerende og udloddende.  

 Finanstilsynet har efter fornyet behandling den 10. november 1993 fastholdt  

 afgørelsen.
 K har over for Finanstilsynet og i klageskrivelsen af 9. november 1993  

 suppleret med skrivelse af 1. februar 1994, efter at have haft  

 Finanstilsynets redegørelse af 16. december 1993 til ankenævnet til  

 udtalelse, gjort følgende synspunkter gældende:
Den foreslåede formulering af vedlagte bestemmelser giver i højere grad  

 mulighed for at fastholde en stabil udbytteprocent år for år. § 27 i lov om  

 investeringsforeninger har kun betydning for certifikatudstedende foreninger/  

 afdelinger på grund af beskatningsreglerne, hvorefter foreningen/afdelingen  

 er selvstændigt skattesubjekt afhængig af, om den er udloddende eller  

 akkumulerende.
Kontoførende foreninger anses ikke for selvstændige  

 skattesubjekter.
Beskatning sker altid hos medlemmerne, jf. i det hele  

 ligningsvejledningen for 1992, s. 23-25. Skatteministeriet har i øvrigt  

 tilladt, at der for udbyttebetalende certifikatudstedende  

 foreninger/afdelinger sker overførsel til udlodning fra et regnskabsår til et  

 efterfølgende regnskabsår.
Certifikatudstedende foreninger/afdelinger, der  

 vedtægtsmæssigt er udloddende, kan substantielt være fuldstændig eller næsten  

 fuldstændig akkumulerende f.eks. ved investering i aktier eller tilrettelagt  

 investering i obligationer.
Finanstilsynet har hermed i praksis accepteret,  

 at selv certifikatudstedende foreninger/afdelinger de facto er både  

 akkumulerende og udloddende.
Derfor er tilsynet uberettiget til i relation  

 til kontoførende afdelinger at fortolke lovens § 27 på anden måde.
 Finanstilsynet har i den af Erhvervsankenævnet indhentede redegørelse for  

 sagen af 16. december 1993 bl.a. udtalt: »...
 På baggrund af lov om investeringsforeninger § 27, suppleret med  

 bemærkningerne til bestemmelsen, er det tilsynets opfattelse, at en afdeling  

 ikke både kan være akkumulerende og udloddende, hvorfor den omtalte  

 vedtægtsformulering ikke er i overensstemmelse med lov om  

 investeringsforeninger, § 27.
 Bestemmelsen sondrer ikke mellem kontoførende eller certifikatudstedende  

 investeringsforeninger/afdelinger.
Vedrørende anbringendet om, at tilsynet i praksis har accepteret, at  

 certifikatudstedende afdelinger de facto er både akkumulerende og udloddende,  

 således at tilsynet i relation til kontoførende afdelinger må tolke lovens §  

 27 på en tilsvarende måde, skal oplyses, at tilsynet ikke har accepteret en  

 sådan praksis.
Tilsynet er ikke orienteret om, i hvilket omfang den af K  

 omtalte »praksis« måtte være accepteret af skattemyndighederne.
 Tilsynet har i sin afgørelse alene henholdt sig til lov om  

 investeringsforeninger. ...
Af lov om investeringsforeninger § 27 fremgår, at en investeringsforenings  

 overskud (eller investeringsforeningsafdelings overskud) enten skal udloddes  

 til medlemmerne i form af udbytte eller henlægges til forøgelse af formuen i  

 overensstemmelse med vedtægternes bestemmelse herom.
Mindst en gang om året  

 skal foreningen/afdelingen udbetale udbytte eller i tilfælde af henlæggelse  

 underrette medlemmerne om det henlagte beløbs størrelse.
Af bemærkningerne hertil, lovforslag nr. 122 af 19. februar 1982, fremgår,  

 at bestemmelsen (§ 27) fastsætter det selskabsretlige princip, der allerede  

 var gældende praksis i de eksisterende investeringsforeninger.
Det var  

 således fortsat tilladt enten at udlodde en investeringsforenings overskud  

 til medlemmerne som udbytte eller henlægge overskuddet til forøgelse af  

 formuen eller foretage en kombination af de to muligheder.
Denne kombination  

 skulle ses i relation til foreninger, der er opdelt i afdelinger, hvor der  

 kan udbetales udbytte i den ene afdeling og henlægges i den anden.
 Der er ikke i lovens ordlyd eller bemærkningerne hertil gjort undtagelser  

 for kontoførende investeringsforeninger/afdelinger, der har hjemmel i lov om  

 investeringsforeninger § 43, hvorfor det grundlæggende princip i lov om  

 investeringsforeninger § 27 efter tilsynets opfattelse finder anvendelse for  

 såvel certifikatudstedende som kontoførende investeringsforeninger eller  

 afdelinger af sådanne.
Tilsynet er ikke bekendt med, hvorledes der i henhold til  

 skattelovgivningen eller praksis i relation hertil er taget højde for det  

 nævnte grundlæggende princip i lov om investeringsforeninger, idet oplysning  

 herom ikke foreligger fra Skatteministeriets side. ...' Ankenævnet udtaler:
Lov om investeringsforeninger, jf. lovbekendtgørelse nr. 85 af 12. februar  

 1990, omfatter såvel certifikatudstedende som kontoførende  

 foreninger/afdelinger, jf. bl.a. bemærkningerne til § 2 i lovforslag nr.
L  

 122 af 19. februar 1982.
 Det tiltrædes endvidere, at Finanstilsynet ikke efter den gældende  

 bestemmelse i lovens § 27 har hjemmel til at godkende den foreslåede  

 vedtægtsbestemmelse eller til på anden måde at godkende, at en afdeling er  

 både akkumulerende og udloddende.
 Det tilføjes, at den skattemæssige administration vedrørende  

 investeringsforeninger ikke har betydning for det lovmæssige grundlag for  

 Finanstilsynet ved forvaltningen af § 27 i investeringsforeningsloven.
