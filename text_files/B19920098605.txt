 I medfør af §§ 3 og 10 i lov om visse forhold på  

 telekommunikationsområdet, jf. lovbekendtgørelse nr. 398 af 13. maj 1992,  

 fastsættes:
§ 1.  Denne bekendtgørelse omfatter vilkårene for  

 udbud af teletjenester, hvormed der kommercielt tilbydes  

 datakommunikationsydelser via det offentlige telenet, i det følgende benævnt  

 datakommunikationstjenester.
En datakommunikationstjeneste leveres til  

 brugeren via et eller flere nettermineringspunkter i det offentlige telenet.
 Stk. 2.  Ved en teletjeneste forstås en tjeneste, hvis  

 ydelse helt eller delvist består i transmission og rutning af signaler gennem  

 det offentlige telenet ved hjælp af telekommunikationsteknik, med undtagelse  

 af radio- og tv-spredning.
 Stk. 3.  Ved en datakommunikationsydelse forstås en  

 ydelse, der muliggør kommunikation af data via forskellige  

 nettermineringspunkter.
 Stk. 4.  Ved det offentlige telenet forstås den  

 offentlige telekommunikationsinfrastruktur, der giver mulighed for at  

 transmittere signaler mellem bestemte nettermineringspunkter ved hjælp af  

 trådforbindelse, radiobølger, optiske medier eller andre elektromagnetiske  

 medier.
 Stk. 5.  Bekendtgørelsen finder ikke anvendelse på  

 telextjenesten, på mobilradiokommunikation, offentlig personsøgning og  

 satellitkommunikation.
 § 2.  Fra 1. januar 1993 kan alle og enhver udbyde  

 sådanne teletjenester, som er omfattet af § 1.
 § 3.  En udbyder af en datakommunikationstjeneste skal  

 på forespørgsel over for enhver oplyse de vilkår, herunder hvilken kvalitet  

 samt hvilke takster og leveringstider, der gælder for den pågældende udbyders  

 tjeneste.
 Stk. 2.  Endvidere skal udbyderen over for enhver på  

 forespørgsel præcisere de grænsefladespecifikationer og eventuelle hertil  

 knyttede offentlige standarder, som anvendes i den udbudte tjeneste.
 § 4.  Hvis en udbyder af en datakommunikationstjeneste  

 stiller krav til terminaludstyr som betingelse for brug af den udbudte  

 tjeneste, skal disse krav være offentligt tilgængelige, objektive og  

 ikke-diskriminerende.
 § 5.  For så vidt angår datakommunikationstjenester,  

 der udnytter nationalt eller internationalt fastlagte nummerplaner eller  

 adresser, varetages administration og tildeling af nummerserier eller  

 adresser af Telestyrelsen.
 Stk. 2.  Ved tildeling af nummerserier eller adresser  

 vil Telestyrelsen især lægge vægt på følgende forhold:
 Stk. 3.  I forbindelse med tildelingen af nummerserier  

 eller adresser kan Telestyrelsen fastsætte vilkår herfor.
 Stk. 4.  Tildelte nummerserier eller adresser kan  

 tilbagekaldes, hvis eventuelle vilkår i tilknytning til tildelingen ikke  

 overholdes.
 Stk. 5.  Tildeling af nummerserier eller adresser kan  

 højst ske for en periode på 5 år ad gangen.
 Stk. 6.  Telestyrelsen kan påbyde en udbyder af en  

 datakommunikationstjeneste, at tjenestens udnyttelse af numre eller adresser  

 bringes i overensstemmele med nationalt eller internationalt fastlagte  

 nummerplaner for datakommunikationstjenester.
Stk. 7.  Til dækning af omkostningerne ved  

 Telestyrelsens administration af bestemmelserne i stk. 1-6 betaler de  

 udbydere, som tildeles nummerserier eller adresser, gebyrer, som fastsættes  

 af P&T.
Gebyrerne opkræves af Telestyrelsen.
 § 6.  En udbyder af en datakommunikationstjeneste kan  

 søge om hel eller delvis fritagelse for at skulle leve op til de krav, der i  

 medfør af §§ 3-4 og § 5, stk. 1 gælder for en tjeneste, som udbydes af den  

 pågældende tjenesteudbyder, og som er omfattet af denne bekendtgørelse.
 Stk. 2.  Ansøgninger efter stk. 1 indsendes til og  

 behandles af Telestyrelsen.
 Stk. 3.  Ved afgørelser i medfør af stk. 2 kan bl.a.  

 lægges vægt på tjenestens karakter og omfang.
 § 7.  Klager over overtrædelser af bestemmelserne i §§  

 3-5 rettes til Telestyrelsen.
 Stk. 2.  I forbindelse med behandlingen af klagesager,  

 jf. stk. 1, kan Telestyrelsen afkræve tjenesteudbyderen de oplysninger, som  

 er nødvendige for sagens behandling.
§ 8.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter lovens § 10, stk.  

 2, pålægges selskabet som sådant bødeansvar.
 § 9.  Bekendtgørelsen træder i kraft den 1. januar  

 1993.
Kommunikationsministeren, Forskningsministeriet, den 11. december  

 1992 Torben Rechendorff / Susanne Andersen (* 1) Bekendtgørelsen indeholder bestemmelser, der gennemfører  

 Kommissionsdirektiv nr. 90/388/EØF, De Europæiske Fællesskabers Tidende  

 (EF-Tidende) 1990 L 192/10.
