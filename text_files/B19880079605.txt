§ 1 I bekendtgørelse nr. 24 af 19. januar 1987 affattes § 5  således:
»§ 5.  Kristendomskundskab (I 10. klasse:  

 Kristendomskundskab/religion). Formålet med undervisningen er, at eleverne  

 får kendskab til kristendommen i historisk og nutidig sammenhæng.  

 Udgangspunktet er fortællinger fra Bibelen.
Det tilstræbes, at eleverne  

 bliver fortrolige med grundlæggende værdier i dansk kultur.
 Stk. 2.  I undervisningen på de ældre klassetrin  

 inddrages kristendommens møde med andre religioner og livsopfattelser med  

 henblik på, at eleverne får forståelse for fremmede livsformer og holdninger.
Stk. 3.  Undervisningen skal således medvirke til, at  

 eleverne gennem oplysning og oplevelse kan udvikle et grundlag for personlig  

 og ansvarlig stillingtagen og handling.« § 2 Bekendtgørelsen har virkning fra skoleåret 1989-90.
Undervisningsministeriet, den 15.  

 december 1988 P.M.V.
