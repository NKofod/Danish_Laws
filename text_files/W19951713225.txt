 For sent indgivet omgørelsesanmod.
 - Omgørelse.
- for sent indgivet omgørelsesanmodning - tilbagebetaling af løn anset for kapitaltilskud fra  

 hovedaktionær til selskab Reference : SSL § 4, LV 1994 S.F.1.2.6, LV 1994 E.H.2.5 En hovedaktionær A havde klaget til Ligningsrådet over  

 kommunens afgørelse vedrørende indkomståret 1990, hvor  

 der blev givet afslag på anmodning om tilbageførsel af  

 løn og A-skat på henholdsvis 230.000 kr. og 90.000 kr.
A var hovedaktionær og direktør i selskabet B A/S.
I 1990  

 havde B A/S løbende udbetalt løn til A og indeholdt A-skat  

 heraf med i alt 395.000 kr. i løn og 105.533 kr. i A-skat.
Efter indkomstårets udløb blev der i januar 1991 via  

 oplysningssedler tilbageført 230.000 kr. i bruttoløn og 90.000  

 kr. i A-skat.
Nettobeløbet blev reguleret over A's mellemregningskonto  

 med B A/S.
 Kommunen anså A for skattepligtig af hele den udbetalte løn,  

 og anså det indbetalte beløb på 230.000 kr. for et  

 kapitaltilskud eller et lån til B A/S.
 Kommunen foretog i maj 1993 en almindelig forhøjelse af  

 indkomsten.
 Skatteankenævnet fandt ikke, at en efterfølgende reduktion af  

 lønudbetalingen med regulering over mellemregningskontoen, begrundet i  

 at A ikke havde udført arbejde svarende til lønnen, kunne  

 medføre skattemæssig tilbageregulering.
Skatteankenævnet udtalte, at løn er skattepligtig på  

 udbetalingstidspunktet, og tilbageførsel kan ikke ske med mindre, der  

 er tale om fejludbetaling.
Dette mente skatteankenævnet ikke var  

 tilfældet, da A som aktionær og daglig leder måtte anses  

 løbende at få udbetalt den løn, der svarede til  

 arbejdsindsatsen.
 Landsskatteretten stadfæstede skatteankenævnets  

 afgørelse.
Af Landsskatterettens kendelse fremgår det, at  

 skatteankenævnet ikke anerkendte tilbageregulering af allerede  

 bogført løn til A.
Under hensyn til A's stilling som  

 hovedaktionær anså nævnet ham for skattepligtig af det  

 fulde lønbeløb og differencen for et ikke fradragsberettiget  

 kapitalindskud i B A/S.
Skatteankenævnet havde herved lagt vægt  

 på en oplysning om, at B A/S's bankforbindelse havde krævet et  

 kapitalindskud som betingelse for fortsat kredit, og på at  

 lønafregninger med A-skattetræk var udskrevet til klageren  

 måned for måned året igennem.
A's advokat forklarede overfor Landsskatteretten, at reduktionen af A's  

 løn havde en rent forretningsmæssig begrundelse, nemlig at  

 omsætningen i B A/S viste sig at blive væsentlig mindre end  

 forventet.
Advokaten afviste endvidere, at B A/S skulle have haft  

 økonomiske problemer i det heromhandlede år.
 Landsskatteretten fandt i lighed med skatteankenævnet, at  

 tilbageførsel af allerede optjent løn, som havde været  

 til disposition for A løbende året igennem, måtte anses  

 for et ikke fradragsberettiget indskud i B A/S, hvori A var direktør  

 og hovedaktionær.
 Den 5/2 1995 anmodede revisor kommunen om omgørelse.
Revisor skrev i denne forbindelse, at A som direktør i B A/S i 1990  

 havde en månedsløn på ca. 35.000 kr. eller i alt 394.000  

 kr.
I januar 1991 blev lønnen korrigeret således, at der kun  

 blev udbetalt 164.000 kr.
Reguleringen blev begrundet med nedgang i B A/S's  

 aktivitet i 1990. Revisor anførte, at den reducerede aktivitet  

 medførte en tilsvarende nedgang i A's arbejde i B A/S.
Det blev  

 endvidere påpeget, at B A/S i de pågældende år ikke  

 havde økonomiske vanskeligheder.
Revisor anførte, at der i januar 1991 via  

 lønoplysningsseddel efter telefonisk henvendelse til  

 Arbejdsgiverkontrollen var tilbageført 230.000 kr. i bruttoløn  

 og 90.000 kr. i A-skat.
Nettobeløbet 140.000 kr. var reguleret via A's  

 mellemregning med selskabet.
 Revisor betonede, at betingelserne for at opnå omgørelse  

 efter SD-cirkulære 1986-22 var tilstede, og at den disposition der  

 ønskes omgjort hele tiden har været lagt klart frem for  

 myndighederne, idet det på intet tidspunkt er forsøgt skjult,  

 hvad sagen drejede sig om, ligesom der som nævnt ovenfor ikke kan  

 herske tvivl om, at en telefonisk henvendelse til Arbejdsgiverkontrollen,  

 hvor forholdet blev beskrevet og godkendt, har bragt A i god tro.
Den 10. februar 1995 nægtede kommunen omgørelse, idet den  

 kommunale skattemyndighedsadgang til på A's foranledning at ændre  

 indkomstansættelsen efter ligningsfristens udløb er fastlagt i  

 skattestyrelseslovens § 4. Det fremgår heraf, at anmodningen skal  

 indgives indenfor en tidsfrist på 3 år efter indkomstårets  

 udløb.
Det forhold, der ønskes omgjort, vedrørte  

 indkomståret 1990, og anmodningen var således indgivet for sent  

 (5/2 1995), jævnfør ovenstående.
Der henvistes samtidig  

 til LV afsnit E.H.2.5.
Det var kommunens opfattelse, at det i denne forbindelse er uden  

 betydning, hvornår indkomstansættelsen er afsluttet, og klagen  

 over denne er færdigbehandlet i Landsskatteretten.
Kommunen havde ikke  

 foretaget nogen vurdering af, om forudsætningerne for omgørelse,  

 som anført i SD-cirkulære nr. 1986-22 af 9/7 1986, var opfyldt,  

 ligesom der ikke var sket en vurdering af, om den disposition, der  

 ønskes omgjort, civilretligt lader sig gennemføre med bindende  

 virkning på nuværende tidspunkt.
 Told- og Skatteregionen tiltrådte kommunens indstilling og  

 tilføjede, at genoptagelse ud over 3 år som hovedregel kun kan  

 finde sted, såfremt skattemyndigheden har handlet  

 erstatningspådragende.
 Told- og Skattestyrelsen fandt i lighed med kommunen og regionen, at  

 omgørelse burde nægtes, da anmodningen var indgivet efter  

 tidsfristen på 3 år efter indkomstårets udløb jf.  

 skattestyrelseslovens § 4.
 Told- og Skattestyrelsen bemærkede endvidere, at selvom tidsfristen  

 i skattestyrelseslovens § 4 var overholdt, burde der i overensstemmelse med  

 Ligningsrådets hidtidige praksis ikke gives tilladelse til  

 omgørelse, idet den ordinære og løbende  

 lønudbetaling ikke havde givet anledning til uventede og  

 uforudsigelige skattemæssige konsekvenser.
Ligningsrådet fandt ikke grundlag for at ændre den trufne  

 afgørelse.
Der kunne således ikke gives tilladelse til den  

 ansøgte omgørelse.
 Told- og Skattestyrelsens bemærkninger til Ligningsrådets  

 afgørelse:
 Med afgørelsen er omgørelsespraksis nu afstemt med praksis i  

 de egentlige genoptagelsessager.
 Anmodninger om skattemæssig omgørelse, der er fremsendt  

 senere end 3 år efter udløbet af det pågældende  

 indkomstår, vil herefter kun kunne forventes imødekommet, hvis  

 skattemyndighederne har handlet på en erstatningspådragende  

 måde.
