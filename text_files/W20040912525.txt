 Landsskatteretskendelse vedr. arbejdsmarkedsbidrag.  

 Udstationering til Japan.
 Klagen vedrører spørgsmålet, om klageren, A, skal anses for  

 bidragspligtig i henhold til arbejdsmarkedsfondslovens § 7, stk. 1, litra a,  

 af  

 lønindkomst optjent ved arbejde i Japan i perioden 16. februar 1998 til 31.  

 december 1998.
Det er oplyst, at klageren er ansat som montør hos selskabet  

 B A/S, der producerer vindmøller.
B A/S har en række salgsselskaber rundt om  

 i  

 verden.
Disse selskaber står desuden for opfølgning og servicering af  

 vindmøller.
Det er oplyst, at  

    

  

 klageren i  

 perioden 16. februar til 31. december 1998 har været udstationeret til B  

 A/S  

 datterselskab i Japan, C KK.
Klageren har været fuldt skattepligtig til  

 Danmark  

 i indkomståret 1998, jf. kildeskattelovens § 1.
 Af arbejdsaftale for arbejde i udlandet mellem det danske  

 moderselskab og klageren fremgår blandt andet, at klageren er udsendt til det  

 japanske datterselskab som service supervisor, at det danske selskab indkøber  

 og afholder udgiften til billetter samt fastlægger rejserute, at klagerens  

 arbejde nærmere består i opstilling og servicering af vindmøller i henhold  

 til  

 det danske selskabs kvalitetskrav, at klageren rent fagligt, administrativt  

 og  

 sikkerhedsmæssigt refererer til det danske selskabs serviceleder, at klageren  

 vedrørende projektgennemførelsen refererer til projektlederen, at klageren er  

 forpligtig til ugentligt at afgive skriftlig rapport om projektforløbet, og  

 at  

 dispositioner, der medfører en udgift for det danske selskab på over 1.250  

 kr.  

 skal godkendes af servicelederen i Danmark, at klageren ved hjemkomst  

 indtræder  

 i det ansættelsesforhold, der var gældende før afrejse til Japan, og at  

 varigheden af arbejdet under udstationeringen skal indgå ved beregningen af  

 klagerens anciennitet i forbindelse med ansættelsen hos det danske  

 moderselskab.
 Videre fremgår det, at den daglige arbejdstid er i henhold  

 til gældende overenskomst, at der skal udfyldes en timeseddel, der hjemsendes  

 i  

 attesteret stand, at det danske selskab udbetaler lønnen, og at  

 udbetalingstid  

 og sted m.v. aftales nærmere med lønningskontoret i det danske selskab,  

 at der  

 betales et udetillæg, at takster for lønudbetaling ændres løbende i henhold  

 til  

 lokalaftalen, at der hensættes feriepenge i henhold til ferieloven, at  

 klageren  

 er omfattet af det danske selskabs pensionsordning for timelønnede, at det  

 danske selskab afholder udgifter til forsikring, og at der udbetales diæter  

 efter statens takster for forplejning m.v.
 Derudover fremgår det, at B A/S er berettiget til at  

 afslutte arbejdsaftalen og kalde klageren hjem, hvis særlige forhold  

 indtræder,  

 og at såfremt klageren misligholder kontrakten kan B A/S opsige kontrakten  

 med  

 øjeblikkeligt ophør med den virkning, at klageren straks herefter skal rejse  

 hjem til Danmark.
Der er fremlagt kopi af fakturaer fra perioden 21. april  

 1998 til 31. december 1998 fra det danske selskab til det japanske  

 datterselskab.
Det fremgår af fakturateksten, at der er tale om fakturering  

 af  

 udgifter vedrørende arbejde udført af det danske selskab (work done by B A/S)  

 samt om en service fee according to contract opgjort på  

 månedsbasis.
 Følgende fremgår endvidere af en erklæring dateret den 1.  

 februar 2002 fra en area service manager i det danske selskab:
A  udstationerings kontrakts  

 punkt 6.2 Det bekræftes hermed, at A  

 organisatorisk refererede til service og projektlederen i Danmark, fordi der  

 på  

 daværende tidspunkt ikke var udpeget nogen Japansk service og projektleder.  

 Men  

 i praksis blev stort set alle arbejdsopgaver koordineret af de ansatte på det  

 Japanske kontor.
Kontrakten der er benyttet i det her tilfælde er baseret på  

 en  

 udstationering, hvor montøren arbejder alene i udstationerings landet.
Grundet de markante kulturelle  

 forskelle mellem Japan og Danmark ville det være en meget vanskelig opgave at  

 varetage service opgaver / kunde kontakt i Japan uden koordinering og styring  

 gennem det japanske kontor. Den pågældende area service manager har i en anden erklæring  

 bekræftet, at klageren i praksis har refereret til projektlederen, som har  

 haft  

 ansvaret og instruktionsbeføjelsen over for klageren.
Videre har vedkommende  

 i  

 en yderligere erklæring bekræftet, at klageren har udført arbejde for  

 datterselskabet i Japan og har tjent til at løse datterselskabets opgaver, at  

 arbejdsstedet i perioden 16. februar 1998 til 31. december 1998 har været  

 Japan, at datterselskabet i Japan har haft instruktionsbeføjelsen over for  

 klageren, og at moderselskabet har faktureret klagerens løn til  

 datterselskabet.
 Regionen har anset klageren for bidragspligtig i henhold til  

 arbejdsmarkedsfondslovens § 7, stk. 1, litra a, af lønindkomst optjent ved  

 arbejde i Japan i perioden 16. februar 1998 til 31. december 1998, idet  

 klageren i udstationeringsperioden er anset for at have udført arbejde for  

 det  

 danske selskab og dermed at have en dansk arbejdsgiver under arbejdet i  

 udlandet.
Regionen har ved afgørelsen lagt vægt på, at den udgift, der  

 er faktureret til det japanske selskab vedrører arbejde ifølge en  

 servicekontrakt, at klageren har refereret til en service- og projektleder i  

 Danmark, samt at lønnen er beregnet efter danske forhold.
Regionen har  

 således  

 ikke anset for godtgjort, at klageren reelt har været ansat i det udenlandske  

 selskab, ligesom arbejdet efter regionens opfattelse har været i det danske  

 selskabs interesse, da det har tjent til at sikre, at det danske selskab har  

 overholdt  

 kontrakten med det japanske datterselskab.
 Videre har regionen bemærket, at der ikke er indgået en  

 mellemfolkelig aftale med Japan om ydelser omfattet af  

 arbejdsmarkedsfondsloven, hvorfor der ikke kan ske fritagelse for  

 bidragspligt  

 efter arbejdsmarkedsfondslovens § 7, stk. 4.
 Derudover har regionen bemærket, at det ikke forekommer  

 usædvanligt, at servicearbejde udføres på timebasis, således at størrelsen af  

 det fakturerede beløb afhænger af timeforbruget, at B opererer inden for en  

 koncern med såkaldte financial guidelines and procedures, og at  

 der blandt  

 andet er fastsat priser for montør og installationsydelser mellem  

 selskaberne,  

 hvilket underbygger opfattelsen af, at man inden for koncernen leverer  

 serviceydelser i henhold til skreven eller uskreven kontrakt.
 Klagerens repræsentant har over for Landsskatteretten  

 nedlagt påstand om, at klageren ikke skal anses for bidragspligtig af  

 lønindkomst optjent ved arbejde i Japan i perioden 16. februar 1998 til 31.  

 december 1998. Til støtte herfor har repræsentanten anført, at på baggrund af  

 den foreliggende praksis på området, jf. senest SKM2001.145.LSR /TfS  

 2001.275,  

 må arbejdet i Japan anses for udført for det japanske datterselskab og dermed  

 for en udenlandsk arbejdsgiver.
 Der er nærmere henvist til, at arbejdet rent faktisk er  

 udført for datterselskabet i Japan, at arbejdsstedet har været i Japan, at  

 datterselskabet har haft den direkte ledelse af og ansvaret for  

 arbejdspladsen  

 og det arbejde som klageren har udført i Japan, herunder den daglige  

 instruktionsbeføjelse, at det af klageren udførte arbejde har tjent til at  

 løse  

 datterselskabets opgaver, samt at lønudgiften for klagerens arbejde har  

 belastet det japanske datterselskab.
Repræsentanten har forklaret, at B A/S har en række  

 salgsselskaber rundt om i verden, herunder Japan, og at de pågældende  

 salgsselskaber er ansvarlige over for kunderne i de respektive lande.  

 Selskaberne står blandt andet for opfølgning og servicering af de solgte  

 vindmøller.
Det er imidlertid ikke muligt for hvert enkelt salgsselskab at  

 have  

 et fast sæt montører.
Derfor lejer selskaberne arbejdskraften af B Danmark,  

 hvilket også er sket i nærværende tilfælde.
Klageren er på denne måde udsendt  

 til arbejde i Japan hos selskabet C KK.
Endvidere har repræsentanten forklaret, at klageren i  

 nærværende tilfælde har været ansat som supervisor til styring af de lokale  

 arbejdsmænds opsætning af vindmøller.
Repræsentanten har hertil anført, at  

 klageren må anses for arbejdsudlejet arbejdskraft, der er stillet til  

 rådighed  

 for det japanske selskab, der herefter har haft instruktionsbeføjelsen over  

 for  

 ham, samt båret risikoen for arbejdet.
Til regionens bemærkning om, at man  

 har  

 lagt vægt på, at det fremgår af kontrakten, at klageren skal referere tilbage  

 til Danmark, har repræsentanten bemærket, at der ikke er noget usædvanligt  

 heri.
Dette fremgår tillige af andre kontrakter vedrørende assistance, idet  

 moderselskabet derved har mulighed for at kontrollere den information, der  

 kommer fra ledelserne i de underliggende selskaber.
Dette er dog ikke  

 ensbetydende med, at der er tale om en egentlig styring fra det danske  

 selskab.
Repræsentanten har anført, at lønnen alene af administrative  

 hensyn har været udbetalt af det danske selskab, som herefter har faktureret  

 lønudgiften til datterselskabet, idet arbejdet har været udført for  

 datterselskabet, således at udgiften i forbindelse hermed efter almindelige  

 forretningsmæssige principper skal bæres af datterselskabet.
Endvidere har  

 repræsentanten anført, at det ifølge den seneste praksis, jf. herunder  

 SKM2001.145.LSR /TfS 2001.275, ikke er et krav, at lønudgiften skal afholdes  

 af  

 den udenlandske arbejdsgiver.
Spørgsmålet, om der har været tale om en  

 udenlandsk arbejdsgiver, skal derimod afgøres ud fra en konkret vurdering.  

 Landsskatteretten har således udtale i præmisserne til den nævnte afgørelse,  

 at:
Uanset det oplyste om, at  

 lønudgifterne for såvel supervisorerne som for de lokalansatte medarbejdere  

 har  

 været afholdt af A A/S, finder retten, at der mellem klageren og  

 virksomhedsdelen i Hong Kong har været tale om et ansættelsesforhold. Videre er det anført, at der ikke er noget usædvanligt i, at  

 en fra Danmark arbejdsudlejet medarbejder bliver aflønnet efter danske  

 regler.  

 Dette har ej heller udgjort et problem i TfS 1995.123 vedrørende udlejning af  

 vikarer til et vikarbureau i Tyskland.
 Med hensyn til at der er sket honorering i henhold til en  

 servicekontrakt, har repræsentanten oplyst, at der alene har været tale om  

 udarbejdelse af dokumentation, således at det danske selskab har kunnet  

 dokumentere sine interne afregningspriser over for de danske  

 skattemyndigheder.  

 Der ikke er indgået en egentlig servicekontrakt imellem det danske og det  

 japanske selskab, hvilket følger af en erklæring fra arbejdsgiveren, som  

 bekræfter af udgifter til blandt andet løn, flybilletter, overarbejde m.v.  

 vedrørende klagerens udstationering er faktureret til det japanske selskab.  

 Såfremt der havde været indgået en servicekontrakt, ville det danske selskab  

 ikke efterfølgende havde faktureret det japanske selskab for klagerens  

 overarbejde.
Med henvisning til SKM2001.145.LSR /TfS 2001.275 har  

 repræsentanten anført, at der i dette tilfælde end ikke fandtes et  

 administrativt set up i Hong Kong, men alene et fast driftssted med tre  

 supervisorer.
Lønnen blev bogført i Danmark og udbetalt efter danske regler.  

 Supervisorerne havde ansvaret for instruktionen af 40  50 ansatte i  

 Hong Kong.  

 I modsætning hertil er der i nærværende sag tale om en selvstændig ledelse  

 m.v.  

 for det lokale foretagende.
Der har således været tale om et  

 arbejdsansættelseslignende forhold for klagerens vedkommende.
Repræsentanten har ydermere anført, at klageren under  

 arbejdet i Japan har været underlagt den japanske projektleder, som har haft  

 ansvar og instruktionsbeføjelser over for klageren, hvilket er bekræftet af  

 det  

 danske selskab.
Det danske selskab har tidligere bekræftet, at klageren  

 refererede til service- og projektlederen i Danmark, men at stort set alle  

 arbejdsopgaver blev koordineret af de ansatte på det japanske kontor, da det  

 på  

 grund af de markante kulturforskelle mellem landene er meget vanskeligt at  

 varetage serviceopgaver og kundekontakter i Japan uden koordinering og  

 styring  

 fra det japanske kontor.
 Landsskatteretten  

 skal udtale:
 I henhold til arbejdsmarkedsfondslovens § 7, stk. 1, litra  

 a, jf. lovbekendtgørelse nr. 744 af 21. september 1997, påhviler pligten til  

 at  

 svare lønmodtagerbidrag personer, der har lønindkomst fra beskæftigelse her i  

 landet eller fra beskæftigelse udført i udlandet for en arbejdsgiver her i  

 landet, og som er skattepligtige efter kildeskattelovens § 1. Det lægges til  

 grund som ubestridt, at klageren har været fuldt skattepligtig til Danmark i  

 indkomståret 1998 i henhold til kildeskattelovens § 1.
Af bemærkningerne til § 7, stk. 1, litra a, jf.
FT 1992-93,  

 lovforslag nr.
L 326, fremgår, at lønmodtagere, der udstationeres gennem  

 kortere og længere tid med bevarelse af ansættelsesforholdet hos en  

 arbejdsgiver her i landet, fortsat er bidragspligtige efter loven.
Af  

 finansministerens svar i forbindelse med det lovforberedende arbejde fremgår,  

 at spørgsmålet om bidragspligt i forhold til udlandet beror på nogle meget  

 konkrete, faktiske og retlige forhold i den enkelte ansættelsessituation.
 Følgende fremgår blandt andet af at et notat af 4. november  

 1993, offentliggjort i SU 1993.369, fra Finansministeriets Budgetdepartement:
Det er en forudsætning for  

 fritagelsen for bidragspligt, at de pågældende medarbejdere er ansat i de  

 udenlandske datterselskaber.
Indikatorer på, at ansættelse er sket i et  

 udenlandsk datterselskab, er, at arbejdsstedet er i udlandet, at  

 instruktionsbeføjelsen udgår fra datterselskabet, at arbejdsfunktionerne  

 tjener  

 til at løse datterselskabets opgaver, og at aflønningen og eventuelle sociale  

 sikringsordninger er påvirket af de lokale vilkår. Bidragspligten kan bortfalde efter lovens § 7, stk. 5,  

 såfremt Danmark har tiltrådt en mellemfolkelig aftale om de relevante sociale  

 ydelser.
Danmark har ikke tiltrådt en sådan mellemfolkelig aftale med Japan,  

 hvorfor bidragspligten ikke kan bortfalde i nærværende tilfælde efter denne  

 bestemmelse.
 Landsskatteretten finder herefter, at klageren skal anses  

 for bidragspligtig i henhold til arbejdsmarkedsfondslovens § 7, stk. 1, litra  

 a, af lønindkomst optjent ved arbejde i Japan i perioden 16. februar 1998 til  

 31. december 1998, idet klageren ikke kan anses for at have været ansat hos  

 det  

 japanske selskab i den nævnte periode og dermed ikke haft en udenlandsk  

 arbejdsgiver.
 Der er herved særligt henset til, at klageren fortsat har  

 været underlagt en service og projektleder i det danske selskab, som han skal  

 rapportere til ugentligt, at ansættelsestiden i Japan indgår i beregningen af  

 klagerens anciennitet hos moderselskabet, at lønnen er beregnet efter danske  

 forhold, at feriepenge er opgjort i henhold til ferieloven, at klageren  

 fortsat  

 har været omfattet af pensionsordningen i det danske selskab, samt at det  

 danske moderselskab har haft beføjelse til at opsige og hjemkalde klageren i  

 relation til arbejdet i Japan.
 Den påklagede afgørelse stadfæstes derfor.
