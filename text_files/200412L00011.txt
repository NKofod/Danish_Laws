Fremsat den 6. oktober 2004  

 af trafikministeren (Flemming Hansen) Forslag til Lov om anlæg af 1. etape af Frederikssundmotorvejen  

 mellem  

  

 Motorring 3 og Motorring 4 § 1.  

  

 Trafikministeren bemyndiges til:
1)  

 	  

 at anlægge en  

 hovedlandevej mellem Motorring 3 i Rødovre og Ring 3 i Glostrup (Ejby) som  

 motorvej med de fornødne tilslutninger til det eksisterende vejnet, 2)  

 	  

 at udbygge  

 Frederikssundmotorvejen mellem Ring 3 og Motorring 4 fra de nuværende 4 til 6  

 spor, 3)  

 	  

 at udbygge  

 rundkørslen i krydset Frederikssundsvej og J.F.
Willumsensvej ved  

 Frederikssund  

 og 4)  

 	  

 at nedlægge den  

 nuværende hovedlandevej Jyllingevej som hovedlandevej mellem Motorring 3 og  

 Ring 3.
 § 2.  

  

 Trafikministeren  

 kan på begæring af ejeren forlods erhverve en ejendom, der berøres særligt  

 indgribende af planerne om en motorvej på strækningen mellem Motorring 3 og  

 Motorring 4 samt på strækningen fra Motorring 4 til Frederikssund, når ejeren  

 af særlige personlige grunde ønsker at afstå ejendommen før det tidspunkt,  

 hvor  

 der kan foretages ekspropriation.
 Stk. 2.  

  

 Overtagelsessummen fastsættes af de ekspropriations- og  

 taksationsmyndigheder,  

 der er nævnt i lov om fremgangsmåden ved ekspropriation vedrørende fast  

 ejendom.
§ 3.  

  

 På  

 strækningen af Motorring 3 mellem Roskildevej og Slotsherrensvej kan der  

 pålægges  

 byggelinier med en indbyrdes afstand på op til 120 m.
Ved pålæg af  

 byggelinier  

 finder bestemmelserne i lov om  

 offentlige veje om sikring af vejanlæg i øvrigt anvendelse.
 § 4.  

  

 Loven træder i kraft dagen efter bekendtgørelsen i Lovtidende.
 § 5.  

  

 § 1,  

 nr. 4, i lov nr. 238 af 7. juni 1968 om visse hovedlandevejsstrækninger  

 ophæves.
Bemærkninger til lovforslaget Almindelige bemærkninger 1. Lovforslagets hovedindhold og baggrund 1.1 Hovedindhold Lovforslaget indeholder en bemyndigelse til  

 trafikministeren til at anlægge en ca. 1,5 km lang motorvej mellem Motorring  

 3  

 i Rødovre og Ring 3 i Glostrup (Ejby) og til at udbygge den eksisterende  

 Frederikssundmotorvej fra 4 til 6 spor på strækningen mellem Ring 3 og  

 Motorring 4 syd for Ballerup samt at udbygge rundkørslen i krydset  

 Frederikssundsvej og J.
F.
Willumsensvej ved Frederikssund.
 Forslaget er et led i udmøntningen af trafikaftalen af 5.  

 november 2003 mellem regeringen, Dansk Folkeparti, Det Radikale Venstre og  

 Kristendemokraterne om investeringer på trafikområdet for de kommende ti år.  

 Efter aftalen skal Frederikssundmotorvejen igangsættes med en 1. etape, der  

 omfatter strækningen mellem Motorring 3 og Motorring 4 og rundkørslen ved  

 Frederikssund  

 med en forventet anlægsperiode 2006-2012. Af hensyn til koordinering med  

 Motorring 3-projektet planlægges projekteringen påbegyndt allerede i 2004. I  

 aftalen indgår også, at der i 2004-2005 gennemføres supplerende undersøgelser  

 af mulighederne for udbygning af Frederikssundsvej, således at der kan  

 træffes  

 beslutning om den videre linieføring fra Motorring 4 mod vest.
1.2 Baggrund I 1963 udsendte Vejdirektoratet en rapport om det  

 fremtidige vejsystem i Nordsjælland.
Heri blev en motorvejsforbindelse syd om  

 Ballerup videre til hovedlandevej 141 øst for Frederikssund beskrevet.
 Ved lov nr. 252 af 8. juni 1967 gav Folketinget  

 projekteringsbemyndigelse til en motorvej fra Motorring 3 ved Ejby til  

 området  

 øst for Frederikssund.
 Projekteringsbemyndigelsen blev ved lov nr. 238 af 7. juni  

 1968 fulgt op af en anlægsbemyndigelse til en motorvej fra Motorring 3 til  

 Ring  

 4 (Motorring 4) i Ballerup.
Den første strækning af Frederikssundmotorvejen mellem Ring  

 3 og Motorring 4 blev anlagt i 1976-78 i henhold til den ovennævnte  

 anlægslov.  

 På den ca. 1,5 km lange strækning fra Motorring 3 til Ring 3 erhvervede  

 Vejdirektoratet arealer til anlæg af en motorvej.
Strækningen mellem Ring 3  

 og  

 Motorring 3 blev imidlertid ikke anlagt på grund af et statsligt byggestop.  

 Brugsretten til disse arealer er udlånt til statsskovvæsenet.
Den videre  

 linieføring mod Frederikssund mellem Motorring 4 og rute 6  

 (Roskilde-Slangerup)  

 blev i 1975 sikret med et byggeliniepålæg, som er tinglyst på ejendommene.  

 Disse byggelinier vil dog på baggrund af den gennemførte VVM-undersøgelse,  

 jf.  

 punkt 2.1., blive ophævet, hvor byggelinierne ikke længere er aktuelle.
I 1987-89 blev der på foranledning af de berørte kommuner  

 og amter gennemført en undersøgelse af, hvorledes trafikbetjeningen i  

 Frederikssundsfingeren kunne forbedres.
Undersøgelsen resulterede i fire  

 forslag, men der blev ikke truffet beslutning om valg af linieføring.
I 1994 udsendte Københavns Amt et regionplantillæg med en  

 VVM-undersøgelse for en første etape af Frederikssundmotorvejens forlængelse  

 i  

 form af en 2-sporet motortrafikvej i fortsættelse af den eksisterende  

 motorvej  

 fra Motorring 4 til Smørum Parkvej.
Regionplantillægget blev vedtaget, men  

 planen blev ikke realiseret.
 Den nuværende Frederikssundsvej mellem Frederikssund og  

 Motorring 3 er anlagt som landevej, men blev i 1998 overdraget til staten som  

 hovedlandevej  

 vest for Ring 4.
Vejen har blandet trafik og mange kryds i niveau både med  

 og uden signalregulering.
Vejen benyttes i stor udstrækning af pendlere,  

 bl.a.  

 mellem boligområderne ved Frederikssund, Ølstykke, Stenløse, Veksø, Måløv,  

 Ballerup og erhvervsområderne i og omkring København.
Med op til 46.000 biler pr. hverdagsdøgn (2002) lige vest  

 for Ring 4 i Ballerup er Frederikssundsvej en af de mest trafikerede  

 hovedlandeveje i Danmark, der ikke er udformet som motorvej eller  

 motortrafikvej.
De store trafikmængder giver anledning til kødannelser og  

 forsinkelser i myldretiderne, omfattende sivetrafik på det omliggende vejnet,  

 et stort antal trafikulykker samt støjgener for vejens omgivelser.
Der er i  

 dag  

 også kapacitetsproblemer i den eksisterende rundkørsel ved Frederikssundsvejs  

 krydsning med J.F.
Willumsensvej ved Frederikssund.
 Idet Frederikssundmotorvejen i dag ikke er ført helt til  

 Motorring 3, men ophører ved Ring 3, er der ikke sammenhæng i motorvejsnettet  

 omkring København mellem Motorring 4 og Motorring 3. Trafikken på Jyllingevej  

 mellem Motorring 3 og Ring 3 er ca. 37.000 biler pr. hverdagsdøgn (2002) og  

 på  

 Frederikssundmotorvejen mellem Ring 3 og Motorring 4 ca. 35.000 pr.  

 hverdagsdøgn.  

 Krydset mellem Ring 3 og Jyllingevej, hvor den eksisterende  

 Frederikssundmotorvej ophører, er en trafikal flaskehals, og på Jyllingevej  

 er  

 sket mange trafikulykker i krydsene på strækningen mellem Motorring 3 og Ring  

 3.
2. VVM-undersøgelse og høringssvar 2.1 VVM-undersøgelsen Ved aktstykke 174 af 26. april 1999, der udmønter  

 finanslovsaftalens vejpulje, blev der afsat midler til en VVM-undersøgelse af  

 en eventuel fortsættelse af Frederikssundmotorvejen.
VVM-undersøgelsen for en ny højklasset vej i  

 Frederikssundfingeren omfattede anlæg af en ca. 30 km lang motorvej fra  

 Motorring 3 til Frederikssund og er gennemført i 2000-2002 med henblik på  

 opfyldelse af Rådets direktiv 85/337/EØF af 27. juni 1985 (EF-Tidende 1985  

 nr.  

 L 175, side 40) som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5). Miljøundersøgelserne har omfattet  

 kortlægning af natur, kulturhistorie og landskab i en bred interessekorridor,  

 miljøvurdering af de foreslåede linieføringer og indarbejdelse af miljøhensyn  

 i  

 projektet, herunder justering af linieføringer, fauna- og stipassager,  

 erstatningsnatur m.m.
 VVM-processen blev indledt med en offentlighedsfase i  

 perioden fra 1. februar til 1. april 2000, hvor der blev afholdt fire  

 borgermøder,  

 og borgerne blev opfordret til at indsende idéer og forslag til  

 undersøgelsen.  

 Vejdirektoratet modtog i alt 93 svar, som er indgået i undersøgelsen.
Undersøgelsen har omfattet to hovedforslag og en række  

 alternative linieføringsforslag til anlæg af en motorvej mellem Motorring 3  

 og  

 Frederikssund.
I VVM-undersøgelsen er de to hovedforslag, Hovedforslag 1  

 (åben-land løsningen gennem Værebro Ådal) og Hovedforslag 2  

 (bymotorvejsløsningen gennem Ølstykke og Stenløse), sammenfaldende på  

 strækningen mellem Motorring 3 og Motorring 4.
 Resultatet af undersøgelserne er beskrevet i følgende rapporter  

 fra Vejdirektoratet, der kan læses på www.vejdirektoratet.dk:
Rapport 250 -  

 »Sammenfattende rapport«, Rapport 251 -  

 »Æstetisk vurdering og visualisering«, Rapport 252 -  

 »Miljøvurdering«  

 og Rapport 253 -  

 »Arealanvendelsesanalyse« Rapporterne er med brev af 23. oktober 2002 sendt til  

 Trafikudvalget. (Trafikudvalget, 2002-2003, alm. del  bilag 120).
 VVM-redegørelsen var fremlagt i offentlig høring fra 23.  

 oktober til 18. december 2002, og i tilknytning hertil blev der afholdt syv  

 borgermøder i området, hvor tilsammen ca. 2.100 borgere deltog.  

 VVM-redegørelsen blev endvidere sendt til en række myndigheder,  

 interesseorganisationer og foreninger.
2.2 Høringssvar VVM-undersøgelsen af en ny højklasset vej i  

 Frederikssundfingeren har været genstand for stor offentlig interesse, og der  

 indkom et stort antal bemærkninger og forslag i høringsperioden.  

 Vejdirektoratet modtog i denne offentlighedsfase ca. 360 høringssvar fra  

 myndigheder, borgere, virksomheder og interesseorganisationer.
Høringen er beskrevet i Vejdirektoratets notat fra juni  

 2003: »Ny højklasset vej i Frederikssundfingeren.
Høringsnotat vedr. den  

 offentlige høring 23. oktober - 18. december 2002«.  

 Notatet kan ses på www.vejdirektoratet.dk.
 Der er en overvægt af kommunale og amtslige myndigheder,  

 der går ind for etablering af en motorvej i Hovedforslag 1, men der er også  

 synspunkter imod at etablere en ny motorvej i Frederikssundfingeren.
 Frederikssund, Slangerup, Ølstykke, Stenløse, Ballerup og  

 Herlev kommuner samt Hovedstadens Udviklingsråd og Frederiksborg Amt har  

 anbefalet Hovedforslag 1.
Ledøje-Smørum Kommune og Vestegnskommunerne Rødovre,  

 Glostrup og Albertslund kommuner har ikke ønsket etablering af en ny motorvej  

 i  

 Frederikssundfingeren.
Kommunerne ønsker i stedet, at der etableres en ny  

 ringforbindelse vest for Ring 4, at Frederikssundsvej udbygges, og at den  

 kollektive trafik styrkes.
Et flertal i byrådet i Gundsø Kommune har ønsket en  

 motorvejsløsning fra Frederikssund til Ballerup.
Syv af byrådets medlemmer  

 har  

 peget på VVM-redegørelsens Hovedforslag 1, to af byrådets medlemmer har peget  

 på Hovedforslag 2, og seks medlemmer har ikke ønsket motorvej, men i stedet  

 en  

 udbygning af den eksisterende Frederikssundsvej.
 Roskilde Amt har ved gennemførelsen af Hovedforslag 1  

 anbefalet, at der ved projekteringen af motorvejen tages det fornødne hensyn  

 til områdets natur- og landskabelige værdier samt arealindgrebet i  

 sommerhusområdet ved Østrup Holme.
 Københavns Amt har anbefalet Hovedforslag 1 ud fra den  

 givne VVM-redegørelse, dog med forbehold for linieføringen af Tværvej.  

 Københavns Amt har anført, at en linieføring af en fremtidig Tværvej ikke kan  

 fastlægges af Vejdirektoratet, men skal fastlægges på baggrund af en særskilt  

 VVM-redegørelse udarbejdet af Hovedstadens Udviklingsråd.
 I næsten alle høringssvarene fra borgere og  

 interesseorganisationer har der været udtrykt stillingtagen til de to  

 hovedforslag, Hovedforslag 1 (åben land-løsningen) og Hovedforslag 2  

 (bymotorvejsløsningen) eller til, hvorvidt der skal etableres en ny motorvej  

 som sådan.
 Der er i høringssvar foreslået andre løsninger, herunder at  

 der etableres en ny ringforbindelse vest for Ballerup, evt. i kombination med  

 en udbygning af den kollektive trafik.
 En del høringssvar har sat spørgsmålstegn ved, om der er  

 behov for en motorvej til Frederikssund, fordi det er opfattelsen, at  

 trafikproblemerne kun er begrænsede, eller at det kun er gennem Ballerup, der  

 er problemer med at afvikle trafikken, og at en motorvej alligevel ikke,  

 eller  

 kun i mindre omfang, kan løse disse trafikproblemer.
 Andre høringssvar har modsat fremført, at der i lang tid  

 har været fremkommelighedsproblemer, og at den forventede trafikudvikling  

 underbygger behovet for en motorvej, hvorfor der hurtigst muligt bør  

 etableres  

 en motorvejsforbindelse i Frederikssundfingeren.
Nogle høringssvar har anmodet om, at der snarest tages  

 beslutning om motorvejens linieføring, så der bliver mulighed for at  

 disponere  

 herefter.
Flere af disse høringssvar opfordrer Folketinget og regeringen til  

 at  

 anlægge motorvejen hurtigst muligt.
 Der har desuden i mange høringssvar været peget på, at der  

 bør gennemføres en undersøgelse af en udbygning af Frederikssundsvej i stedet  

 for at anlægge en ny motorvej, og der opfordres til, at denne gennemføres,  

 inden der tages beslutning om en ny højklasset vej i Frederikssundfingeren.
En række borgere og interesseorganisationer samt nogle  

 kommuner har anført, at linieføringen indebærer store indgreb i Vestskoven,  

 og  

 der har været fremsat ønsker om, at motorvejen på denne delstrækning  

 udformes,  

 så indgrebet bliver mindre.
Der har således været peget på, at linieføringen  

 bør rykkes længere mod nord, at man bør udbygge i Jyllingevejs tracé, og at  

 tilslutningsanlægget ved Ring 3 bør begrænses.
 På baggrund af de gennemførte VVM-undersøgelser og høringen  

 af borgere og myndigheder indstillede Vejdirektoratet i brev af 30. juni 2003  

 til Trafikministeriet primært, at Hovedforslag 1 lægges til grund for en  

 beslutning om anlæg af motorvej på strækningen mellem Motorring 3 og  

 Frederikssund, og at der udarbejdes en anlægslov for hele strækningen,  

 således  

 at linieføringen derved fastlægges.
 Subsidiært indstillede Vejdirektoratet, at der, inden der  

 træffes beslutning om valg af linieføring, gennemføres en supplerende  

 undersøgelse af muligheden for og konsekvenserne af at etablere øget  

 vejtrafikkapacitet i Frederikssundsfingeren ved udbygning af den eksisterende  

 Frederikssundsvej.
 Vejdirektoratets indstilling blev den 1. juli 2003 sendt  

 til Trafikudvalget til orientering (Trafikudvalget, 2002-2003, alm. del  

  bilag  

 1322).
3. Lovforslagets indhold På baggrund af VVM-undersøgelsen og høringen om en eventuel  

 ny vej i forlængelse af Frederikssundmotorvejen samt den politiske  

 trafikaftale  

 af 5. november 2003, jf. punkt 1.1, foreslås med lovforslaget en bemyndigelse  

 til trafikministeren til at anlægge 1. etape af Frederikssundmotorvejen  

 omfattende:
·  

 	  

 anlæg af ca. 1,5 km 6 sporet  

 motorvej mellem Motorring 3 og Ring 3 syd for Jyllingevej ·  

 	  

 etablering af et tilslutningsanlæg  

 ved Ring 3 ·  

 	  

 udvidelse af den eksisterende  

 Frederikssundmotorvej fra 4 til 6 spor mellem Ring 3 og Motorring 4 ·  

 	  

 etablering af et forbindelsesanlæg  

 til Motorring 3 samt ombygning af tilslutningsanlægget mellem Motorring 3 og  

 Jyllingevej/Islevdalsvej ·  

 	  

 udbygning af rundkørslen i krydset  

 Frederikssundsvej og J.F.
Willumsensvej ved Frederikssund ·  

 	  

 igangsættelse af projektering, som  

 kan sikre koordinering med den igangværende udbygning af Motorring 3 Frederikssundmotorvejens 1. etape forventes i  

 trafikforliget fra 5. november 2003 anlagt i perioden 2006-2012. Af hensyn  

 til  

 såvel trafikafviklingen som samfundsøkonomien er det imidlertid fornuftigt at  

 koordinere anlægget af Frederikssundmotorvejens 1. etape med udvidelsen af  

 Motorring 3 (jf. punkt 10).
 Anlægget udformes på grundlag af det i Vejdirektoratets  

 VVM-redegørelse beskrevne hovedforslag med justeringer som beskrevet nedenfor  

 med henblik på yderligere at begrænse indgrebet i Vestskoven og Vestvolden.
 Samtidigt foreslås en bemyndigelse til at nedlægge den  

 nuværende hovedlandevej, Jyllingevej, mellem Motorring 3 og Ring 3 som  

 hovedlandevej.
 Lovforslaget omfatter en motorvejsstrækning, der er  

 beliggende i Rødovre, Glostrup og Albertslund kommuner i Københavns Amt.  

 Endvidere omfatter lovforslaget en udbygning af en rundkørsel beliggende i  

 Frederikssund Kommune i Frederiksborg Amt.
Anlæg af en 1. etape af Frederikssundmotorvejen medfører,  

 at der bliver sammenhæng i motorvejsnettet omkring København mellem Motorring  

 3  

 og Motorring 4, og at den trafikale flaskehals i krydset mellem Ring 3,  

 Jyllingevej og den eksisterende Frederikssundmotorvej fjernes.
Ligeledes  

 opnås,  

 at den gennemkørende motorvejstrafik adskilles fra trafikken, der har ærinde  

 i  

 området, for eksempel til erhvervsområdet nord for Jyllingevej.
Endelig  

 afhjælpes de trafikale problemer ved krydset Frederikssundsvej og J.F.  

 Willumsensvej.
Med lovforslagets § 2 foreslås en bestemmelse, der  

 giver trafikministeren mulighed for i særlige tilfælde at forlodserhverve  

 ejendomme, der berøres indgribende af motorvejsplanerne.
Endelig foreslås med  

 § 3 en bestemmelse om pålæg af byggelinier.
 Om baggrunden for disse bestemmelser henvises til  

 bemærkningerne vedrørende de enkelte bestemmelser.
I lyset af ønskerne om en flytning af vejanlægget mod nord  

 gennem Vestskoven har Vejdirektoratet arbejdet videre med mulighederne for at  

 optimere den skitseprojekterede linieføring for Hovedforslag 1 og 2 i forhold  

 til VVM-rapportens linieføring.
En justering af linieføringen vil i forhold  

 til  

 VVM-rapportens hovedforslag betyde, at indgrebet i Vestvolden yderligere  

 begrænses  

 syd for Jyllingevej.
Endvidere vil udformningen af visse af  

 tilslutningsanlæggets ramper kunne ændres, hvilket betyder, at linieføringen  

 gennem Vestskoven flyttes længere mod nord på strækningen mellem Motorring 3  

 og  

 Ring 3. Ved Oxbjergvej vil linieføringen således kunne flyttes mod nord til  

 en  

 afstand af ca. 50 meter syd for Jyllingevej, hvor VVM-rapportens hovedforslag  

 ligger ca. 85 meter syd for Jyllingevej ved Oxbjergvej.
På strækningen fra  

 Oxbjergvej og frem til udfletningen af ramperne i forbindelsesanlægget ved  

 Motorring  

 3 vil den sydligste forbindelsesrampe kunne flyttes yderligere 30-40 meter  

 længere mod nordøst.
 Det vurderes, at denne justering af linieføringen for nogle  

 af ramperne medfører, at arealindgrebet i Vestvolden og i Vestskoven vil  

 kunne  

 formindskes i forhold til VVM-rapportens hovedforslag.
 Vejdirektoratet vil i forbindelse med detailprojekteringen  

 arbejde videre med disse muligheder for en yderligere trafikal, miljømæssig  

 og  

 økonomisk optimering af projektet med særligt fokus på at begrænse indgrebet  

 i  

 Vestvolden og i Vestskoven.
 Bilaget viser den overordnede placering af lovforslagets  

 linieføring.
 I den senere projektering til besigtigelsesforretning  

 fastlægges den præcise linieføring og udformning af anlægget, som godkendes  

 af  

 ekspropriationskommissionen.
4. Beskrivelse af vejanlægget 4.1 Funktion og kvalitet Vejen anlægges som motorvej.
Den indpasses i det omgivende  

 miljø og landskab på en æstetisk og miljømæssig afbalanceret måde og med høj  

 trafiksikkerhedsmæssig standard.
Vejen dimensioneres til en tilladt maksimalhastighed på 110  

 km/t, på strækningen mellem Motorring 3 og Ring 3 dog til maksimalt 90 km/t.  

 Ramperne i forbindelsesanlægget mellem Motorring 3 og Frederikssundmotorvejen  

 dimensioneres til en tilladt maksimal hastighed på 80 km/t.
Hastigheden kan  

 dog  

 blive mindre end 80 km/t på visse rampestrækninger afhængig af den endelige  

 udformning, som fastlægges i detailprojekteringen.
Derudover udbygges den nuværende enkeltsporede rundkørsel  

 ved J.F.
Willumsensvej øst for Frederikssund til dobbeltsporet rundkørsel, og  

 for trafikken fra vest mod syd anlægges en separat kørebane udenom  

 rundkørslen.
 Vejprojektet gennemføres, så det færdige anlæg er  

 tidssvarende og med den beskrevne funktion.
 Processen, der omfatter projektering, arealerhvervelse,  

 udbud i licitation og det egentlige anlægsarbejde, gennemføres på en måde,  

 der  

 er veltilrettelagt, og hvor projektets forløb er styret, dokumenteret og  

 efterfølgende evalueret.
4.2 Tværprofil På strækningen mellem Motorring 3 og Ring 3 anlægges  

 motorvejen med 6 spor.
Den eksisterende Frederikssundmotorvej mellem Ring 3  

 og  

 Motorring 4 udbygges fra de nuværende 4 til 6 spor primært ved inddragelse af  

 en del af den brede midterrabat.
 Mellem Motorring 3 og Ring 3 anlægges de 6 spor med et 36  

 meter tværprofil, bestående af 2 kørebaner à 11,5 meter afstribet med 3  

 kørespor à 3,50 meter og 2 kantbaner à 0,5 meter, en 4 meter bred midterrabat  

 med autoværn og 2 belagte nødrabatter à 1,0 meter samt 2 nødspor à 2,50 meter  

 og 2 yderrabatter à 1 meter.
 På den eksisterende Frederikssundmotorvej mellem Ring 3 og  

 Motorring 4, der udbygges fra 4 til 6 spor, bliver tværprofilet som på den  

 førstnævnte strækning, bortset fra en midterrabat, der ved udbygningen  

 indsnævres fra den eksisterende bredde på ca. 16,5 meter til ca. 7,5 meter.
4.3 Linieføring Den overordnede placering af motorvejsanlægget mellem  

 Motorring 3 og Motorring 4 svarer til VVM rapportens Hovedforslag 1 og 2 med  

 en  

 mindre justering af linieføringen, jf. punkt 3. Af bilaget fremgår den  

 omtrentlige placering.
 Motorvejsanlægget har sit udgangspunkt ved Motorring 3 og  

 forløber i afgravning (4-6 meter under terræn) langs Jyllingevej frem til  

 Ring  

 3. Det tilstræbes at udforme motorvejen således, at indgrebet i den fredede  

 Vestvold bliver mindst muligt.
Derudover placeres linieføringen tæt på Jyllingevej med  

 henblik på at begrænse indgrebet i Vestskoven.
Med udgangspunkt i  

 VVM-rapportens linieføring for Hovedforslag 1 og 2 tilstræbes det i  

 detailprojekteringen at flytte motorvejens linieføring gennem Vestskoven på  

 strækningen mellem Motorring 3 og Ring 3 yderligere mod nord med særligt  

 fokus  

 på at begrænse indgrebet i Vestvolden og Vestskoven.
Ved Oxbjergvej  

 tilstræbes  

 en afstand til Jyllingevej på ca. 50 meter.
 Både VVM-rapportens Hovedforslag 1 og 2 og den optimerede  

 linieføring er placeret i et nordligere forløb end det areal, der i 1968 blev  

 erhvervet af staten og udskilt i matriklen som motorvej.
Vest for Ring 3 tilsluttes vejanlægget den eksisterende  

 Frederikssundmotorvej, der inddrages i det samlede anlæg i forbindelse med en  

 udbygning af vejen fra 4 til 6 spor.
Der sker ingen ændringer i det  

 eksisterende forbindelsesanlæg mellem Frederikssundmotorvejen og Motorring 4.
Ved lov nr. 444 af 10. juni 2003 blev der givet  

 trafikministeren bemyndigelse til at udvide Motorring 3 fra 4 til 6 spor  

 mellem  

 Jægersborgvej og Holbækmotorvejen.
Frederikssundmotorvejens forbindelse til  

 Motorring 3 betyder imidlertid, at Motorring 3 på en delstrækning skal  

 udvides  

 til 8 spor for at kunne sikre, at de nødvendige ind- og udfletninger kan  

 afvikles  

 sikkert  

.
 Der vil i projekteringen til besigtigelsesforretning ske en  

 nærmere præcisering af linieføringen, som vil blive endelig fastlagt af  

 ekspropriationskommissionen.
4.4 Tilslutninger Jyllingevej er i dag tilsluttet Motorring 3 via to  

 tilslutningsanlæg ved Jyllingevej.
Ved sammenkobling af  

 Frederikssundmotorvejen  

 med Motorring 3 etableres et forbindelsesanlæg med 2-sporede ramper med  

 direkte  

 adgang mellem de to motorveje.
De eksisterende tilslutningsanlæg ved  

 Motorring  

 3 (frakørsel nr. 22 ved Islevdalsvej og nr. 23 ved Jyllingevej) ombygges og  

 reduceres til ét fuldt tilslutningsanlæg til Jyllingevej.  

 Tilslutningsanlægget  

 ved Motorring 3 til Jyllingevej udformes, så det giver adgang til og fra  

 Motorring 3, men ikke fra Jyllingevej til og fra Frederikssundmotorvejen,  

 hvorfor trafikken hertil henvises til tilslutningsanlægget ved Ring 3.
 Den eksisterende frakørselsrampe nr. 22 til Islevdalsvej  

 nedlægges, da behovet for udveksling af trafik mellem Motorring 3 og  

 Jyllingevej bliver mindre som følge af etableringen af forbindelsesanlægget  

 mellem Frederikssundmotorvejen og Motorring 3. De øvrige ramper omlægges for  

 at  

 give plads til ramperne i forbindelsesanlægget.
Forbindelses- og tilslutningsanlægget ved Motorring 3 er  

 forsøgt udformet, så det kan etableres med færrest mulige gener for trafikken  

 i  

 anlægsperioden.
Udformningen af forbindelsesanlægget vil endvidere ske under  

 hensyntagen til Vestskoven og Vestvolden.
Således planlægges  

 forbindelsesrampen  

 fra Frederikssundmotorvejen i østgående retning til Motorring 3 i nordgående  

 retning at gå under Motorring 3 og under Jyllingevej for at begrænse den  

 visuelle påvirkning af Vestvolden.
Der anlægges et fuldt tilslutningsanlæg  

 mellem Frederikssundmotorvejen og Ring 3.
 Forbindelsesanlægget og tilslutningernes præcise udformning  

 vil blive fastlagt i detailprojekteringen.
4.5 Sideanlæg Der planlægges ikke etableret samkørselspladser ved  

 tilslutningsanlæggene.
Behovet for busstoppesteder vil blive drøftet med HUR,  

 som forudsættes at betale eventuelle merudgifter hertil.
4.6 Lokalvejnet og stier Oxbjergvej og Ring 3 føres over motorvejen.
Både Oxbjergvej  

 og Ring 3 placeres ved skæringen med motorvejen i omtrent samme vertikale  

 niveau som i dag.
De to eksisterende stiforbindelser under Motorring 3 nord  

 og syd for Parcelgårdens Rideskole i Glostrup opretholdes.
Stien nord for  

 rideskolen forlægges på grund af forbindelsesramperne.
I den nordlige del af  

 Vestskoven på strækningen mellem Motorring 3 og Ring 3 forlægges cykel- og  

 gangstierne, hvor Frederikssundmotorvejen skærer disse.
Den endelige  

 udformning  

 og placering af stiforløb og -passager fastlægges i detailprojekteringen i  

 samarbejde med Skov- og Naturstyrelsen, idet der lægges vægt på at sikre god  

 adgang til og sammenhæng mellem de forskellige dele af Vestskoven.
Vest for Ring 3 forlægges og overføres den eksisterende sti  

 mellem Ejby og Vestskoven.
Den eksisterende stiunderføring mellem Vestskoven  

 og  

 Harrestrup opretholdes.
 For at skovens brugere også efter anlægget af motorvejen  

 har gode muligheder for at komme til og færdes i området, etableres en ny  

 stiforbindelse lidt syd for motorvejens underføring af Ring 3, hvorved der  

 skabes sammenhæng i stisystemet mellem de to dele af Vestskoven på hver side  

 af  

 Ring 3.
 Endelig fastlæggelse af ændringer i det lokale vejnet vil  

 først ske i detailprojekteringsfasen og ved ekspropriationskommissionens  

 behandling.
4.7 Faunapassager På strækningen mellem Motorring 3 og Motorring 4 føres en  

 grøft umiddelbart vest for Motorring 3 under motorvejen.
Den eksisterende  

 underføring af Bymose Rende opretholdes.
 Der opsættes efter behov vildthegn langs vejen.
4.8 Erstatningsnatur De skovområder og vandhuller, der bliver inddraget ved  

 anlæg af vejen, bliver retableret andetsteds efter nærmere aftale med Skov-  

 og  

 Naturstyrelsen.
4.9 Støjafskærmning I detailprojekteringen vil den endelige placering af  

 forbindelsesanlægget mellem Motorring 3 og Frederikssundmotorvejen blive  

 fastlagt, og det er herefter muligt at vurdere behovet for og omfanget af  

 evt.  

 støjafskærmning i forhold til boligbebyggelser i Rødovre Kommune.
 I det omfang, der vil forekomme overskudsjord fra  

 vejanlægget, vil dette, hvor det er hensigtsmæssigt, blive oplagt i volde  

 langs  

 Vestskoven og ved kolonihaverne ved Harrestrup efter nærmere aftale med Skov-  

 og Naturstyrelsen.
4.10 Vejudstyr og beplantning Vejen udstyres med vejtavler, autoværn, nødtelefoner,  

 kantpæle, trafikregistrerings- og vintervarslingsudstyr m.v.
Afmærkning på  

 kørebanen vil blive udført med reflekterende afmærkning.
Der etableres  

 vejbelysning langs vejen mellem Motorring 3 og Ring 3 på grund af det store  

 omfang af vejvisning og mange flettestrækninger.
Signalregulerede kryds  

 belyses  

 ligeledes.
Der opsættes vildthegn for at beskytte dyrelivet mod  

 påkørsel, ligesom der beplantes.
Omfanget aftales med Skov- og  

 Naturstyrelsen.
4.11 Vejafvanding Der etableres kantopsamling af vejvand i vejsiderne, og  

 vejvandet ledes i et lukket opsamlingssystem til regnvandsbassiner.
I  

 bassinerne kan urenheder bundfældes og afstrømningen reguleres, inden vandet  

 ledes til de nærliggende recipienter.
Regnvandsbassinerne er desuden med til  

 at  

 sikre de lokale vandløb mod forurening i forbindelse med uheld på vejen, idet  

 bassinerne er forsynet med olieudskiller og lukkemekanisme.
 Placeringen og udformningen af bassinerne fastlægges i  

 forbindelse med detailprojekteringen.
4.12 Naboarealer Vejen forløber på strækningen mellem Motorring 3 og  

 Motorring 4 gennem Vestskoven.
Det tilstræbes at indpasse vejen i det  

 omgivende  

 miljø og landskab på en æstetisk og miljømæssig afbalanceret måde.
 Den fredede Vestvold berøres kun i meget begrænset omfang  

 af forbindelsesramperne ved Motorring 3. En af de eksisterende  

 tilslutningsramper, der forløber langs Vestvolden, vil blive flyttet længere  

 væk fra voldanlægget og tættere på Motorring 3.
 Anlægget vil desuden berøre Parcelgårdens Rideskole i  

 Glostrup og rekreative arealer i Vestskoven.
 Fra Ring 3 til Motorring 4 påregnes der kun erhvervet  

 mindre arealer, idet udvidelsen af antallet af kørespor sker ved delvis  

 inddragelse af midterrabatten.
Den nuværende enkeltsporede rundkørsel ved J.F.  

 Willumsensvej øst for Frederikssund udbygges til en dobbeltsporet rundkørsel,  

 og for trafikken fra vest mod syd anlægges en separat kørebane uden om  

 rundkørslen.
Til dette formål forventes kun erhvervet areal i mindre omfang,  

 primært ubebygget landbrugsjord, og evt. vil en landbrugsejendom med andet  

 erhverv blive berørt.
For at gennemføre anlægsarbejderne er det nødvendigt at  

 disponere over arbejdsarealer.
Disse afleveres efter endt brug til ejerne.  

 Omfanget af arbejdsarealerne vil først blive fastlagt i forbindelse med  

 detailprojekteringen.
5. Trafikale konsekvenser De trafikale konsekvenser af anlægget af en 1. etape af  

 Frederikssundmotorvejen er beregnet med en trafikmodel med udgangspunkt i en  

 beregning for basisåret 2010.
 Uden anlæg af 1. etape af Frederikssundmotorvejen forventes  

 i 2010 på Jyllingevej ca. 40.700 biler pr. hverdagsdøgn mellem Motorring 3 og  

 Oxbjergvej og ca. 37.500 biler pr. hverdagsdøgn mellem Oxbjergvej og Ring 3.  

 På  

 den eksisterende strækning af Frederikssundmotorvejen mellem Ring 3 og  

 Motorring 4 forventes tilsvarende ca. 42.600 biler pr. hverdagsdøgn i 2010.
 Anlægget af en 1. etape af Frederikssundmotorvejen vil  

 medføre, at Jyllingevej aflastes for trafik på strækningen mellem Motorring 3  

 og Ring 3. Med anlæg af motorvejen forventes således 18.400 biler pr.  

 hverdagsdøgn mellem Oxbjergvej og Ring 3 og 23.000 biler pr. hverdagsdøgn  

 mellem Motorring 3 og Oxbjergvej, svarende til en aflastning på mellem 18.000  

 og 19.000 biler pr. hverdagsdøgn på Jyllingevej mellem Motorring 3 og Ring 3.  

 Den ny motorvej mellem Motorring 3 og Ring 3 forventes at få ca. 45.200 biler  

 pr. hverdagsdøgn og den eksisterende strækning af Frederikssundmotorvejen  

 mellem Ring 3 og Motorring 4 ca. 56.400 biler pr. hverdagsdøgn, svarende til  

 en  

 forøgelse på ca. 13.800 biler pr. hverdagsdøgn.
Ved anlæg af motorvejen fra Motorring 3 til Motorring 4  

 skabes sammenhæng i motorvejsnettet omkring København.
Samtidig fjernes den  

 alvorlige trafikale flaskehals, der udgøres af krydset Ring 3 og Jyllingevej.
En 1. etape af Frederikssundmotorvejen vil, udover  

 aflastning af Jyllingevej mellem Motorring 3 og Ring 3, indebære, at der  

 overflyttes trafik fra andre dele af vejnettet til det overordnede  

 motorvejsnet.
Nogle veje, som fører trafikken til og fra  

 Frederikssundmotorvejen,  

 vil få øget trafik.
Dette gælder især Motorring 3 og Motorring 4 samt i  

 mindre  

 omfang Sydbuen i Ballerup, Ring 3 syd for Frederikssundmotorvejen og  

 Fabriksparken samt Roskildevej og Holbækmotorvejen øst for Motorring 3. Til  

 gengæld  

 aflastes Holbækmotorvejen mellem Motorring 3 og Motorring 4, Ring 4 nord for  

 Ballerup, Klausdalsbrovej, Frederikssundsvej mellem Motorring 3 og Ring 4,  

 Ballerup Boulevard, Slotsherrensvej, Tårnvej, Ring 3 nord for Jyllingevej  

 samt  

 Roskildevej vest for Motorring 3. På Jyllingevej øst for Motorring 3  

 forventes  

 ligeledes en mindre aflastning af trafikken.
6. Trafiksikkerhed Det er beregnet, at anlægget af en 1. etape af  

 Frederikssundmotorvejen vil medføre færre trafikuheld som følge af den  

 trafikale  

 aflastning på det eksisterende vejnet, også når der tages hensyn til de  

 uheld,  

 der kan forventes på den nye vej og på forbindelsesveje til denne.
Det er  

 beregnet, at der vil kunne spares ca. 6 personskadeuheld pr. år.
7. Plan- og beskyttelsesforhold Gennemførelsen af en 1. etape af Frederikssundmotorvejen  

 berører nogle vandløb, skovarealer, vandhuller og andre arealer og  

 fortidsminder, der er beskyttet af naturbeskyttelseslovens § 3 m.fl.
Vestvolden er omfattet af fredningsbestemmelser, jf.  

 Naturklagenævnets fredningsafgørelse af 28. juni 1996. Hertil kommer, at  

 selve  

 Vestvolden er et fredet fortidsminde omfattet af naturbeskyttelsesloven.  

 Projektet vil blive udformet med størst mulig hensyntagen til voldanlægget og  

 fredningen og vil kun i meget begrænset omfang berøre et areal langs  

 Motorring  

 3 og ramperne ved forbindelses- og tilslutningsanlægget ved Jyllingevej.  

 Det skønnes, at en 1. etape af  

 Frederikssundmotorvejen medfører et indgreb i fredningsområdet omfattende ca.  

 0,5 % af det fredede areal, hvoraf mere end en tredjedel er en knallertbane,  

 der ligger på Vestvoldområdet.
Det bemærkes, at vejprojektet indebærer, at en  

 del af det eksisterende tilslutningsanlæg, nemlig tilkørselsrampen fra  

 Jyllingevej mod Motorring 3 i nordgående retning, forlægges og flyttes  

 længere  

 væk fra voldanlægget og tættere på Motorring 3. I henhold til  

 fredningsafgørelsen må der ikke foretages ændringer af den nuværende tilstand  

 indenfor det fredede område  medmindre dette kan gennemføres inden for  

 fredningens formål og foretages i overensstemmelse med en særlig godkendt  

 pleje- og anlægsplan eller tillades efter dispensation i henhold til  

 naturbeskyttelseslovens § 50, stk. 1. Inden for fredningsområdet  

 træder fredningsbestemmelserne i kraft i stedet for bestemmelserne i  

 naturbeskyttelsesloven §§ 3, 16, 17 og 18 samt for bestemmelserne i  

 planlovens § 35, stk. 1 (landzone).
 Udbygningen vil kræve, at der af Fredningsnævnet for  

 København meddeles dispensation i henhold til naturbeskyttelseslovens  

 § 50, stk. 1, eller at der gennemføres en ny fredningssag for de  

 arealer af fredningsområdet, der berøres af forbindelsesanlæggets ramper.  

 Indgreb i selve det fredede fortidsminde Vestvolden kræver desuden tilladelse  

 fra Kulturarvsstyrelsen efter naturbeskyttelseslovens § 12. Endvidere  

 kræves der uden for fredningsområdet  men inden for beskyttelseslinien  

 af  

 fortidsmindet Vestvolden  dispensation efter naturbeskyttelseslovens  

 § 18  

 (beskyttelseslinier omkring fortidsminder). Dispensationen skal meddeles af  

 Københavns Amt.
 På strækningen fra Oxbjergvej til Motorring 4 forløber  

 vejen gennem områder, der i regionplanen er udpeget som områder med  

 værdifuldt  

 landskab, hvor eventuelle nye bebyggelser og anlæg skal placeres og udformes  

 med hensyntagen til de landskabelige interesser.
 Vejanlægget berører ikke EF-fuglebeskyttelsesområder eller  

 EF-habitatområder.
 Vestvolden er udpeget som spredningskorridor for dyre- og  

 planteliv, mens Vestskoven er udpeget som kerneområde, som er et større  

 sammenhængende naturområde af særlig betydning for plante- og dyrelivet.  

 Vestskoven er desuden i regionplanen udlagt som fritidsområde.
 Københavns Amt har meddelt, at de for projektet nødvendige  

 tilladelser efter naturbeskyttelsesloven og miljøbeskyttelsesloven kan  

 forventes givet, og at der kan knyttes vilkår til tilladelserne.
 Skov- og Naturstyrelsen har meddelt sin principgodkendelse  

 af projektet i henhold til naturbeskyttelseslovens § 20.
 Kulturarvsstyrelsen har meddelt, at styrelsen er indstillet  

 på at meddele tilladelse til de nødvendige indgreb i fortidsminderne på visse  

 vilkår, som vil blive fastlagt, når der foreligger en detailprojektering af  

 projektet  

.
 De konkrete tilladelser og dispensationer, der er  

 nødvendige for vejanlæggets gennemførelse, vil løbende blive søgt i  

 forbindelse  

 med projekteringen af anlægget.
8. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af vejanlægget i sin helhed fra  

 Motorring  

 3 til Frederikssund.
Konsekvenserne er resumeret nedenfor for 1. etape.  

 Vejdirektoratet vil gennemføre en evaluering af de forventede miljømæssige  

 konsekvenser 3-5 år efter åbningen af motorvejen.
8.1 Arealindgreb og barrierevirkning En 1. etape af Frederikssundmotorvejen forløber på  

 strækningen fra Motorring 3 til Motorring 4 gennem den nordlige del af  

 Vestskoven.
Nord for Jyllingevej berører forbindelsesanlæggets ramper bolig-  

 og  

 erhvervsområder vest for Motorring 3 og Vestvolden og boligbebyggelser øst  

 for  

 Motorring 3 ved Slotsherrensvej.
Syd for Jyllingevej berører ramperne til  

 forbindelsesanlægget Vestskoven vest for Motorring 3 og Vestvolden øst for  

 Motorring 3.
 Da der i forbindelse med detailprojektering af anlægget kan  

 ske justeringer af linieføringen, og da Statens Ekspropriationskommission  

 afgør  

 dels projektets endelige linieføring, dels ekspropriationens omfang, er det  

 ikke muligt med sikkerhed at fastslå, hvilke arealer der skal afstås.
 Med disse forbehold kan konsekvenserne for arealindgrebet  

 resumeres på følgende måde:
På strækningen fra Motorring 3 til Ring 3 forventes der at  

 skulle eksproprieres arealer fra en række bolig- og erhvervsejendomme langs  

 Motorring 3. En enkelt erhvervsejendom og op til 10-20 enfamiliehuse må  

 forventes totaleksproprieret, ligesom anlægget vil berøre Parcelgårdens  

 Rideskole i Glostrup og en knallertbane.
Der skal erhverves et areal af  

 Vestskoven, som delvis vil kunne magelægges med det areal, Vejdirektoratet i  

 sin tid har erhvervet til anlæg af Frederikssundmotorvejen, men som ikke skal  

 benyttes til vejanlægget.
 Fra Ring 3 til Motorring 4 påregnes kun erhvervet mindre  

 arealer, idet udvidelsen af antallet af kørespor sker ved delvis inddragelse  

 af  

 midterrabatten.
 Ved udbygningen af rundkørslen ved Frederikssund skal der  

 kun i mindre omfang erhverves arealer, primært landbrugsjord.
 Vejanlæggets barrierevirkning for mennesker vil være stort  

 set uforandret, da eksisterende vej- og stiforbindelser bibeholdes eller  

 forlægges på mindre delstrækninger.
8.2 Støj, luft og klima De støjmæssige effekter af en 1. etape af motorvejsanlægget  

 er dels støjudbredelsen fra selve vejen, dels nedsættelse af støjen langs det  

 vejnet, der aflastes som følge af anlægget.
Antallet af støjbelastede  

 ejendomme  

 langs influensvejnettet med støj over 55 dB reduceres med ca. 80.
De rekreative områder i Vestskoven er i dag generelt  

 belastet af støj fra bl.a. den nuværende Frederikssundmotorvej, Jyllingevej,  

 Ring 3 og Motorring 3. Anlægget af 1. etape af Frederikssundmotorvejen vil  

 medføre en begrænset forøgelse af støjen i Vestskoven.  

 Frederikssundmotorvejen  

 vil på størstedelen af strækningen mellem Motorring 3 og Ring 3 være gravet  

 ca.  

 4-6 meter ned under terræn, hvilket betyder, at støj vil blive dæmpet af  

 skråningsanlægget.
På strækningen mellem Ring 3 og Motorring 4 vil udvidelse  

 fra 4 til 6 spor, hvor udvidelsen sker ind mod midterrabatten, kun medføre en  

 mindre forøgelse (1-2 dB) i forhold til i dag.
Der er forudsat en  

 normalbelægning, som vil reducere støjen noget i forhold til den nuværende  

 belægning på Frederikssundmotorvejen mellem Ring 3 og Motorring 4.
I det omfang, der vil forekomme overskudsjord fra vejanlægget,  

 kan dette, hvor det er hensigtsmæssigt og efter nærmere aftale med Skov- og  

 Naturstyrelsen, anvendes i volde langs motorvejen for at begrænse  

 støjpåvirkningen fra motorvejen.
Der vil dog stadig være støj fra de  

 omliggende  

 veje, som f.eks.
Ring 3 og Jyllingevej, der kan virke generende for naboerne.
 Forbindelsesanlægget mellem Frederikssundmotorvejen og  

 Motorring 3 planlægges udformet med hensyntagen til Vestvolden, således at  

 rampen fra Frederikssundmotorvejen i østgående retning til Motorring 3 i  

 nordgående retning går under Motorring 3 og under Jyllingevej.
Ved gennemførelse af 1. etape af Frederikssundmotorvejen  

 forventes en mindre stigning i de samlede udledninger af CO (ca. 26 tons pr.  

 år), NOx, (ca. 13 tons pr. år), SO2  

 (ca. 0,1 ton pr. år)  

 og partikler (ca. 1 ton pr. år) på vejnettet i hovedstadsområdet, mens VOC  

 (kulbrinter) stort set er uændret.
Forskellen mellem emissioner fra det  

 eksisterende vejnet og et vejnet, som også omfatter en 1. etape af  

 Frederikssundmotorvejen ligger i 2010 i intervallet 0,1-0,3 %. Der sker dog  

 en  

 omfordeling af emissionerne, så der sker en større stigning i ubebyggede  

 områder (langs det overordnede vejnet) og en reduktion på 0,2 til 0,3 % i  

 bebyggede områder.
Det samlede trafikarbejde med bil i hovedstadsområdet vil  

 ifølge beregningerne stige med ca. 0,19 % (ca. 23 mio. kørte km pr. år) som  

 følge af anlæg af motorvejsetapen.
Da der samtidig opnås en mere glidende  

 afvikling af trafikken, bliver stigningen i energiforbrug og dermed  

 stigningen  

 i emissionerne af CO2  

 lidt mindre, ifølge beregningerne ca. 0,15 %  

 (ca. 3.800 tons pr. år).
8.3 Natur, landskab og fortidsminder Det vurderes, at vejen kan indpasses i landskabet på en  

 æstetisk og landskabelig afbalanceret måde.
Mellem Motorring 3 og Ring 3  

 rummer  

 området både braklagte marker, ældre overvejende nåleskov samt nyere  

 tilplantede partier med overvejende løvtræer.
På strækningen mellem Motorring 3 og Ring 3 er vandhuller  

 samt et mindre vandløb periodevis tørlagte.
Der må forventes at være  

 forekomst  

 af padder ved vandhullerne.
Området er karakteriseret som lokalitet med  

 fugleinteresser.
Generelt vil vejanlægget inddrage visse naturarealer og  

 dermed medføre tab af levesteder for planter og dyr.
Vejanlægget vil i nogen  

 grad opsplitte den østligste del af Vestskoven og forringe områdets  

 naturmæssige oplevelsesværdi.
Det vurderes, at vejanlægget med de nødvendige  

 hensyn i form af f.eks. erstatningsvandhuller og hegning ikke vil få  

 væsentlig  

 indvirkning på arternes generelle forekomst i området.
 Vejanlægget forløber nord for Hvissingestenen, der er  

 fredet og i regionplanen udpeget som af geologisk interesse.
Vestvolden berøres kun i begrænset omfang af  

 forbindelsesrampen fra vest mod nord på Motorring 3. Denne rampe forløber  

 langs  

 til- og frakørselsramperne øst for Motorring 3 og syd for Jyllingevej og vil  

 indebære et begrænset indgreb.
Nord for Jyllingevej fortsætter  

 forbindelsesrampen langs Motorring 3 gennem den vestlige del af en  

 knallertbane, der er beliggende langs Vestvolden.
En af de eksisterende  

 tilslutningsramper, der forløber langs Vestvolden, flyttes til gengæld  

 længere  

 væk fra voldanlægget og tættere på Motorring 3.
 Forbindelsesrampen fra syd på Motorring 3 mod vest til  

 Frederikssundmotorvejen berører ikke fredningen af Vestvolden.
 I forbindelse med detailprojekteringen vil indgrebet i  

 Vestvolden blive søgt formindsket.
8.4 Friluftsliv Der er til nærområdet langs motorvejen gennem Vestskoven på  

 strækningen mellem Motorring 3 og Motorring 4 knyttet rekreative interesser,  

 herunder ridning.
Langs østsiden af Motorring 3 langs Vestvolden er ligeledes  

 knyttet rekreative interesser.
Visse områder benyttes til konkrete  

 aktiviteter  

 så som spejderaktiviteter, hundetræning og knallertbane.
En gennemførelse af  

 en  

 1. etape af Frederikssundmotorvejen vil indebære en omlægning af dele af den  

 rekreative anvendelse af området som følge af arealindgrebet og støjen fra  

 vejtrafikken.
Stierne, der krydses af motorvejen, vil enten blive bibeholdt  

 (samtlige regionale stier) eller forlagt, jf. nærmere punkt 4.6.
8.5 Overfladevand og grundvand Motorvejsprojektet krydser en grøft vest for Motorring 3 og  

 Bymose Rende, der er beliggende mellem Ring 3 og Motorring 4. Bymose Rende er  

 målsat med lempet målsætning.
Grundvandet er i et område beliggende nord for den  

 nuværende Frederikssundmotorvej og vest for Ring 3 tillagt særlige  

 drikkevandsinteresser.  

 Området i Vestskoven syd for den nuværende Frederikssundmotorvej og øst for  

 Ring 3 er i regionplanen kategoriseret som sårbart grundvand med et dæklag,  

 der  

 anslås til at bestå af mellem 5 og 15 meter lavpermeable lag af moræneler.  

 Området er klassificeret som område med drikkevandsinteresse.
Den nuværende  

 Frederikssundmotorvej, som udbygges med to ekstra kørespor i midterrabatten,  

 forløber gennem den sydligste del af beskyttelseszonen hørende til Københavns  

 Vands Kildeplads III.
Enkelte private vandboringer kan blive berørt.
 Afledning af vejvand fra det færdige anlæg vil ske til de  

 forskellige vandløb, der krydses af linieføringen eller ligger nær herved.  

 Vejvandet bliver opsamlet i regnvandsbassiner, som udjævner afstrømningen og  

 nedbringer mængden af skadelige stoffer, inden det ledes til vandløb og  

 herved  

 sikrer, at vandløbene ikke forurenes, jf. punkt 4.11.
 Afvandingssystemet sikrer, at der under normale  

 omstændigheder ikke vil være nogen risiko for belastning af  

 grundvandskvaliteten.  

 Risikoen for at forringe kvaliteten af drikkevandet i forhold til i dag  

 vurderes som yderst begrænset.
8.6 Ressourceforbrug Det samlede forbrug af grusmaterialer til vejens opbygning  

 er vurderet til ca. 130.000 m3  

 samt 7.000 m3  

 beton.  

 Forbruget af sand og grus svarer til ca. 5 % af det årlige forbrug i  

 hovedstadsområdet.
Hertil kommer forbrug af asfalt på ca. 160.000 tons og ca.  

 1.000 tons stål.
Ved anlæg af motorvejen skønnes det, at der bliver ca.  

 400.000-500.000 m3  

 jord i overskud.
Mængden af overskudsjord vil  

 afhænge af den endelige udformning af forbindelsesanlægget.
Overskudsjorden  

 vil, hvor det er hensigtsmæssigt, blive oplagt i volde langs Vestskoven efter  

 nærmere aftale med Skov- og Naturstyrelsen.
Det forventes, at genanvendelige  

 materialer så vidt muligt anvendes ved anlæg af den nye vej, herunder  

 forurenet  

 jord og restprodukter, i det omfang de ikke udgør nogen fare for jord eller  

 grundvand.
8.7 Forurenet jord Motorvejen berører ingen kendte lokaliteter med forurenet  

 jord, men anlæg af vejen medfører, at der vil blive foretaget anlægsarbejde i  

 vejrabatjord, som er klassificeret som potentielt forurenet.
Som udgangspunkt  

 vil denne jord indgå i vejanlægget i volde, dæmninger og tilslutnings- og  

 forbindelsesanlæg efter myndighedernes anvisning/tilladelse efter mere  

 detaljerede undersøgelser som grundlag for den konkrete jordhåndtering i  

 forbindelse med projektet.
9. Alternativer 9.1 Alternativer i Vejdirektoratets  

 VVM-undersøgelse Der er i VVM-undersøgelsen undersøgt en række alternativer  

 til linieføringer vest for Ring 4, der ud fra en samlet vurdering af miljø,  

 arealinteresser, trafikale og landskabelige konsekvenser er fravalgt som  

 mindre  

 egnede end Hovedforslag 1 og 2.
 Konsekvensen af ikke at anlægge en ny vej er i  

 VVM-undersøgelsen beskrevet i form af:
 En fremskrivning af de trafikale og miljømæssige forhold  

 med uændret vejnet (også kaldet Basis 2010) og mulig forbedring af det  

 eksisterende vejnet (0+alternativet) samt mulige forbedringer af den  

 kollektive  

 trafik (K+alternativet).
På strækningen fra Motorring 3 til Motorring 4 omfatter  

 0+alternativet en udbygning af krydset ved Ring 3, Frederikssundmotorvejen og  

 Jyllingevej med ekstra ligeud-baner og svingbaner.
I VVM-undersøgelsen er  

 0+alternativet fravalgt som mindre egnet end Hovedforslag 1 og 2.
9.2 Yderligere foreslåede alternativer i  

 offentlighedsfasen I forbindelse med såvel  

 VVM-høringen som efterfølgende har der været fremsat forslag til alternativ  

 udformning af vejanlægget på strækningen mellem Motorring 3 og Ring 3.  

 Kulturøkologisk forening i Albertslund (jf.
Trafikudvalget, 2003-2004, alm.  

 del  

  bilag 313), Grøn Trafik i Bycirklen (jf.
Trafikudvalget, 2003-2004,  

 alm. del  

  bilag 558), og Glostrup Kommune (den såkaldte »William-model«  

 ) (jf.
Trafikudvalget,  

 2003-2004, alm. del  bilag 654) har således fremsat forslag med henblik  

 på at  

 mindske indgrebet i Vestskoven.
Kulturøkologisk Forening i Albertslund medgiver, at der er  

 kapacitetsproblemer på strækningen, og at der skal ske udbedringer ikke  

 mindst  

 af krydset Frederikssundmotorvejen, Ring 3 og Jyllingevej.
Foreningen  

 foreslår  

 derfor en løsning som alternativ til en 6 sporet motorvej gennem Vestskoven.  

 Løsningen omfatter, at:
·  

 	  

 Jyllingevej udvides med 2 spor til  

 en 6 spors hovedvej mellem Ring 3 og Motorring 3 ·  

 	  

 der etableres niveaufri skæring i  

 krydset Frederikssundmotorvej/Jyllingevej/Ring 3 ·  

 	  

 der etableres niveaufri skæring i  

 krydset Jyllingevej/Oxbjergvej/Ejby Industrivej ·  

 	  

 krydset/udfletningen mellem  

 Jyllingevej og Motorring 3 udbygges Foreningen Grøn Trafik i  

 Bycirklen har foreslået en forsænket motorvej med 4 spor i den eksisterende  

 Frederikssundmotorvejs og Jyllingevejs tracé. På strækningen fra Ring 3 og  

 til  

 forbindelsesanlægget ved Motorring 3 er motorvejen omgivet af en højere  

 beliggende lokalvej med et spor i hver retning.
I forslaget anlægges en  

 niveaufri tilslutning ved Ring 3, og Ejby Industrivej/Oxbjergvej føres over  

 motorvejen, mens krydset mellem Ejby Industrivej/Oxbjergvej og Jyllingevej  

 udformes som en rundkørsel.
Ved Motorring 3 etableres i forslaget et  

 forbindelsesanlæg mellem Frederikssundmotorvejen og Motorring 3. Der  

 etableres  

 ligeledes et tilslutningsanlæg fra Motorring 3 til Jyllingevej.
William-modellen, som er foreslået af Glostrup Kommune,  

 indebærer, at den eksisterende Frederikssundmotorvej rettes ud på den  

 ovennævnte delstrækning og flyttes længere mod nord i Vestskoven mellem  

 Frederikssundmotorvejen og Ejby vest for Ring 3. Motorvejen føres under Ring  

 3  

 og videre over i en udbygget Jyllingevej.
Jyllingevej udbygges i  

 William-modellen  

 med en ensrettet parallelvej nord for Jyllingevej fra Islevdalsvej til Ring  

 3.  

 Der etableres et ekstra parallelspor i sydsiden af Jyllingevej fra Ring 3 til  

 Ejbyvej/Oxbjergvej.
Der anlægges en niveaufri tilslutning ved Ring 3, og Ejby  

 Industrivej/Oxbjergvej føres over den udbyggede Jyllingevej og parallelvejen  

 uden tilslutning til disse.
Ved Motorring 3 etableres et forbindelsesanlæg  

 mellem Frederikssundmotorvejen og Motorring 3 og et tilslutningsanlæg mellem  

 Motorring 3 og Jyllingevej.
Vejdirektoratets sammenfattende vurdering er, at forslagene  

 om at skåne en bræmme af Vestskoven mod at flytte den inderste strækning af  

 Frederikssundmotorvejen mellem Motorring 3 og Ring 3 mod nord, så den  

 kombineres med Jyllingevej vil være til ulempe for trafikafviklingen på  

 strækningen.
Der er knyttet en række vejtekniske problemer til forslagene,  

 bl.a. i forhold til utilstrækkelige flettestrækninger, dårlige sigtforhold på  

 ramperne og sammenblanding af lokaltrafik med motorvejstrafik, som vil  

 medføre  

 en øget uheldsrisiko.
Det er derfor Vejdirektoratets trafikfaglige vurdering,  

 at de alternative forslag ikke er egnede til at sikre en hensigtsmæssig  

 afvikling af trafikken i området.
Forslagene om at flytte linieføringen væsentligt længere  

 mod nord indebærer, at Vestskoven berøres i mindre omfang end det i  

 VVM-redegørelsen fremlagte hovedforslag.
Til gengæld vil den fredede Vestvold  

 øst for Motorring 3 og syd for Jyllingevej i højere grad blive berørt.  

 Ligeledes vil det betyde et større arealmæssigt indgreb i erhvervsområdet i  

 Rødovre nord for Jyllingevej og langs vestsiden af Motorring 3.
Albertslund og Glostrup kommuner har ved Rambøll Nyvig A/S  

 den 30. april 2004 fremsat tre alternative forslag til en 1. etape af  

 Frederikssundmotorvejen.
Projektet, som omfatter to motorvejsløsninger og en  

 motortrafikvejsløsning, er udarbejdet som alternativ til Vejdirektoratets  

 hovedforslag i VVM-redegørelsen med det formål at undgå indgreb i Vestskoven.
Fælles for de tre forslag er, at den eksisterende del af  

 Jyllingevej, der i dag er en primær fordelingsvej, ombygges.
I forslagene er  

 vejanlægget gravet ca. 3 meter ned på strækningen mellem tilslutningsanlægget  

 ved Motorring 3 og Ring 3. Dette indebærer, at Ring 3 og Oxbjergvej, der  

 føres  

 over vejanlægget, skal hæves ca. 3,5 meter.
De tre forslag adskiller sig  

 primært fra hinanden i udformningen af tilslutningen til Motorring 3 øst for  

 Oxbjergvej.
Vejdirektoratet har gennemgået de tre forslag og har  

 vurderet de trafiksikkerhedsmæssige, trafikafviklingsmæssige og miljømæssige  

 forhold.
De tre forslag har i forhold til VVM-forslaget den fordel, at  

 indgrebet i Vestskoven i vid udstrækning undgås, og de støjmæssige  

 konsekvenser  

 i Vestskoven er på visse delstrækninger mindre end i VVM-forslaget.  

 Vejdirektoratet vurderer imidlertid, at ingen af de tre forslag vil kunne  

 afvikle trafikken, og at de trafiksikkerhedsmæssigt er problematiske.
 Vejdirektoratet kan derfor ikke anbefale forslagene som et  

 alternativ til VVM-forslaget.
 Dette skyldes primært:
·  

 	  

 at de tre forslag ikke indeholder  

 tilstrækkelig kapacitet i forbindelsesanlægget ved Motorring 3 og for  

 motortrafikvejsløsningen endvidere heller ikke tilstrækkelig kapacitet i en  

 fordelerring og i vejnettet i erhvervsområdet vest for Motorring 3 ·  

 	  

 at de tre forslag indebærer en  

 væsentlig forringelse af tilgængeligheden til erhvervsområdet omkring Ejby  

 Industriområde og Islevdalsvej nord for Jyllingevej ·  

 	  

 at de tre forslag har en  

 afslutning og overgang til Jyllingevej ved Motorring 3, som  

 trafiksikkerhedsmæssigt giver en stor risiko for uheld.
Tilsvarende gælder  

 for  

 to af forslagene, at der skal etableres signalregulerede kryds, som er  

 trafiksikkerhedsmæssigt problematiske ·  

 	  

 at der ikke længere er en  

 stiforbindelse langs Jyllingevej, hvorfor cyklister og gående i stedet er  

 henvist til at benytte stier i Vestskoven og gennem erhvervsområdet.
Dette  

 indebærer bl.a. på grund af omvejskørslen forringede forhold for cyklister og  

 gående.
10. Økonomiske og administrative konsekvenser for  

 det offentlige På baggrund af en vurdering af udgifterne til projektering,  

 tilsyn, administration, arealerhvervelse og anlæg er der beregnet et samlet  

 basisoverslag over udgifterne til anlæg af 1. etape af  

 Frederikssundmotorvejen  

 svarende til VVM-forslaget.
Basisoverslaget er behæftet med usikkerhed, da udgifterne  

 til bl.a. ekspropriationer, jordarbejder, broarbejder og asfaltarbejder ikke  

 kan beregnes præcist på forhånd, idet projektets detaljerede linieføring,  

 mængder mv. først kendes på et senere tidspunkt, ligesom konjunktur- og  

 konkurrencesituationen på licitationstidspunktet er af væsentlig betydning  

 for  

 anlægsomkostningernes endelige størrelse.
Desuden indebærer vejrlig og andre  

 udefra kommende faktorer også usikkerhed i anlægsoverslaget.
Vejdirektoratet gennemfører derfor risikoanalyser ved  

 anvendelse af »successiv princippet«.
Analyserne har bl.a. til formål at  

 identificere de risici og usikkerheder, der kan påvirkes, og hvilke der ikke  

 kan påvirkes, for eksempel vejrlig og jordbundsforhold.
Der er i januar 2004 gennemført en risikoanalyse baseret på  

 VVM-rapportens hovedforslag på strækningen fra Motorring 3 til Motorring 4.  

 Analysen viste, at udgiften med 90 % sandsynlighed vil blive mindre end 896  

 mio. kr. og med 10 % sandsynlighed vil blive mindre end 576 mio. kr.
De 712  

 mio. kr., der er afsat i trafikaftalen af 5. november 2003, vil give en  

 budgetsikkerhed på 43 %.
Blandt de forhold, der vil kunne forsinke eller fordyre  

 henholdsvis billiggøre projektet, er projektets indledende stade og den deraf  

 følgende usikkerhed vedrørende anlæggets præcise placering og udformning.  

 Anlægslovforslaget lægger i bemærkningerne op til, at Vejdirektoratet i  

 detailprojekteringen skal søge at flytte anlægget mod nord af hensyn til  

 indgrebet i Vestskoven.
Hertil kommer konjunkturer, som kan give gunstige  

 eller  

 ugunstige priser på udbudstidspunktet, projektets mængdeopgørelse, der er  

 baseret på foreløbige vurderinger, vejrliget, der kan blive godt eller  

 dårligt  

 i forhold til normalen, jordbundsforhold, der kan vise sig bedre eller værre  

 end forudsat, omfanget af jord og eksisterende vejafvanding, der kan  

 genanvendes i projektet, kan variere, forekomster af ukendt forurening eller  

 ændrede myndighedskrav til motorvejsanlægget, knyttet til f.eks.  

 trafiksikkerhed, støj, vejafvanding, arealerhvervelse eller lignende, der kan  

 påvirke omkostningerne.
Anlægget skal for en del udføres, mens der er trafik på  

 vejen.
Dette giver anledning til omkostninger til afspærringer og  

 vejafmærkning,  

 der skal flyttes efter anlæggets fremadskriden.
Denne anlægslogistik  

 planlægges  

 senere, når entreprenøren går i gang, hvorfor der er en usikkerhed heri.
 I risikoanalysen er anlægget for at sikre kvaliteten og  

 begrænse risikoen forudsat udbudt i hovedentreprise på grundlag af et af  

 bygherre og bygherrerådgiver udarbejdet detailprojekt koordineret med  

 Motorring  

 3-projektet på delstrækningen mellem Slotsherrensvej og Roskildevej.
 Projektets tidsplan foreslås ændret i forhold til  

 trafikaftalen således, at der af hensyn til koordinering med Motorring  

 3-projektets etape 3 og for at fremme færdiggørelsen af Motorring 3 på  

 delstrækningen mellem Slotsherrensvej og Roskildevej mest muligt, bliver  

 mulighed for allerede i 2004 at påbegynde projekteringen for så vidt angår  

 strækningen mellem Motorring 3 og Ring 3. Der er ikke fastlagt en tidsplan  

 for  

 anlæg af anden etape af Frederikssundmotorvejen vest for Ring 4.
Projektet søges som ovenfor beskrevet ændret i forhold til  

 det projekt, som er beskrevet i VVM-redegørelsen med henblik på yderligere at  

 mindske indgrebet i Vestskoven og Vestvolden.
Vejdirektoratet vil efter  

 projektering til besigtigelse er afsluttet og inden besigtigelsen med  

 ekspropriationskommissionen gennemføre en fornyet risikoanalyse.
Folketingets  

 Trafikudvalg og Finansudvalg orienteres om resultatet af analysen, såfremt  

 denne måtte give anledning til ændring af det foreliggende overslag.
 De 712 mio. kr. forventes tidsmæssigt at fordele sig som  

 følger (2004-priser):
 2004: 12 mio. kr.
 2005: 40 mio. kr.
 2006: 60 mio. kr.
 2007: 50 mio. kr.
 2008: 50 mio. kr.
 2009: 38 mio. kr.
 2010: 136 mio. kr.
 2011: 188 mio. kr.
 2012: 138 mio. kr.
 Frederikssundmotorvejens 1. etape forventes i trafikaftalen  

 fra 5. november 2003 anlagt i perioden 2006-2012. Af hensyn til såvel  

 trafikafviklingen som samfundsøkonomien er det imidlertid fornuftigt at  

 koordinere anlægget af Frederikssundmotorvejens 1. etape med udvidelsen af  

 Motorring 3, således at ovennævnte projektering mellem Motorring 3 og Ring 3  

 igangsættes i 2004.
Med henblik på at opnå den fulde gevinst ved en  

 koordinering med Motorring 3-projektet, har projekteringen af 3. etape af  

 Motorring 3 mellem Slotsherrensvej og Roskildevej været stillet i bero.
For  

 at  

 reducere forsinkelsen af denne delstrækning af Motorring 3 mest muligt, har  

 Finansudvalget den 2. september 2004 godkendt, at projekteringen af  

 Frederikssundmotorvejens 1. etape igangsættes i 2004.
 Anlægsarbejdet forestås af Vejdirektoratet og har således  

 primært økonomiske og administrative konsekvenser for Vejdirektoratet.
Arbejdet med at beskrive anlægget i et detailprojekt, som  

 kan danne baggrund for udbud, udføres af Vejdirektoratet i samarbejde med  

 eksterne rådgiverfirmaer.
Rådgivningsopgaver og anlægsarbejder udbydes efter  

 gældende regler herfor.
Vejdirektoratet og dets bygherrerådgivere fører  

 tilsyn  

 med entreprenørernes arbejde for at sikre, at det aftalte arbejde leveres i  

 den  

 aftalte kvalitet, tid og pris.
Herudover skal projektforløbet styres,  

 kontrolleres og dokumenteres.
Trafikafviklingen skal overvåges, og den  

 nødvendige information formidles til trafikanter og naboer.
Endelig skal  

 trafiksikkerhedsmæssige og arbejdsmiljømæssige indsatser gennemføres.
Af den samlede udgift er budgetteret med ca. 17 % til  

 projektering, tilsyn og administration.
Heraf er der som forudsætning for  

 totaludgiften forudsat en fordeling med 4,6 % lønninger til Vejdirektoratets  

 eget personale, 7 % omkostninger til eksterne rådgivere og 5 % øvrige  

 driftsudgifter.
Der er beregnet en intern rente for projektet på ca. 10 %  

 og en netto nutidsværdi på ca. 810 mio. kr.
I beregningen indgår anlægs- og  

 driftsomkostninger samt trafikanternes tidsbesparelser og  

 kørselsomkostninger,  

 uheldsomkostninger, trafikstøj, barrierevirkning og oplevet risiko, lokal og  

 regional luftforurening.
11. Økonomiske og administrative konsekvenser for  

 erhvervslivet Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering,  

 der har vurderet, at forslaget ikke  

 indeholder administrative konsekvenser for erhvervslivet.
Det er derfor ikke  

 blevet forelagt et af Økonomi- og Erhvervsministeriets virksomhedspaneler.
Lovforslaget skønnes at medføre en lille positiv afledt  

 konsekvens i form af øget direkte og indirekte beskæftigelse på ca.  

 1.500-2.000  

 mandår i forbindelse med anlægsarbejdet.
Samtidig har lovforslaget en lille  

 strukturel virkning for erhvervslivet, da transportforholdene forbedres ved  

 en  

 bedre infrastruktur.
12. Konsekvenser for borgerne Det færdige anlæg vil samlet set forbedre trafik- og  

 miljøforholdene for borgerne i området, men berører samtidig direkte og  

 indirekte en del naboer bl.a. i form af ekspropriationer.
 I det videre forløb i anlægsprocessen vil borgerne i  

 området bl.a. på  

  

 www.vejdirektoratet.dk  

 løbende blive informeret om vejarbejdets  

 karakter og tidsplan, og ejerne af de berørte ejendomme vil blive inddraget  

 direkte ved breve fra og møder med Vejdirektoratet og  

 ekspropriationsmyndighederne.
 Vejdirektoratet vil gennem brugerundersøgelser måle naboers  

 og lodsejeres tilfredshed med Vejdirektoratets kommunikation.
13. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985  

 nr.
L 175, side 40) som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5).
14. Høring over lovforslaget Lovforslaget har været i høring hos Hovedstadens  

 Udviklingsråd, Københavns Amt, Frederiksborg Amt samt Rødovre, Glostrup,  

 Albertslund og Frederikssund kommuner.
 Høringssvarene vil blive fremsendt til Trafikudvalget,  

 ledsaget af de kommentarer, som udtalelserne måtte give anledning til.
Samlet  

 vurdering af lovforslagets konsekvenser Positive konsekvenser / mindreudgifter Negative konsekvenser / merudgifter Økonomiske konsekvenser for stat, kommuner og  

 amtskommuner Mindre udgifter for stat, kommuner og amtskommuner som  

 følge af færre trafikuheld Udgift for staten på 712 mio. kr. for 1. etape (43 %  

 budgetsikkerhed) 2004-priser Begrænsede merudgifter til drift og vedligehold af veje Administrative konsekvenser for stat, kommuner og  

 amtskommuner Ingen Meradministration for Vejdirektoratet i anlægsfasen Økonomiske konsekvenser for erhvervslivet Forventes at forbedre trafikafviklingen og derved  

 reducere transportudgifterne Ingen Administrative konsekvenser for erhvervslivet Ingen Ingen Miljømæssige konsekvenser Antallet af støjbelastede ejendomme med støj over 55 dB  

 reduceres.
Ændrer naturområder og giver en barriere og en ny  

 støjkilde i Vestskoven.
Den samlede luftforurening og CO2  

 -  

 emission  

 bliver lidt forøget Konsekvenser for borgerne Forbedring af trafik- og miljøforhold for borgerne i  

 området.
 En mindre gruppe borgere vil blive berørt direkte af  

 anlægget, bl.a. i form af ekspropriation.
Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet.
Bemærkninger til lovforslagets enkelte bestemmelser Til § 1 Bestemmelsen omfatter en bemyndigelse til at anlægge en ca.  

 1,5 km motorvej mellem Motorring 3 og Ring 3 i forlængelse af den nuværende  

 Frederikssundmotorvej samt at udbygge Frederikssundmotorvejen mellem Ring 3  

 og  

 Motorring 4 fra de nuværende 4 til 6 spor.
Bestemmelsen indeholder endvidere  

 en  

 bemyndigelse til at udbygge rundkørslen i krydset Frederikssundsvej og J.F.  

 Willumsensvej ved Frederikssund.
 Som en konsekvens af bestemmelsen i nr. 1 foreslås i nr. 4  

 en bemyndigelse til trafikministeren til at nedlægge strækningen af den  

 nuværende hovedlandevej 112, Jyllingevej, mellem Ring 3 og Motorring 3, der  

 vil  

 blive afløst af den i nr. 1 nævnte hovedlandevejsstrækning, som  

 hovedlandevej.  

 Ud fra en vurdering af sammenhængen med det nuværende vejnet vil Jyllingevej  

 på  

 strækningen mellem Motorring 3 og Ring 3 blive foreslået nedklassificeret til  

 kommunevej.
Til § 2 VVM-redegørelsen, der ligger til grund for dette  

 lovforslag, omfatter hele strækningen mellem Motorring 3 og Frederikssund.  

 Redegørelsen belyser to hovedforslag henholdsvis Hovedforslag 1 (åben  

 land-løsningen) og Hovedforslag 2 (bymotorvejsløsningen gennem Stenløse og  

 Ølstykke). De to hovedforslag er optaget på vejplanen for hovedlandeveje.  

 Redegørelsen indeholder bl.a. en række kort og visualiseringer, der viser,  

 hvordan en motorvej i hvert af de undersøgte hovedforslag kan indpasses i  

 landskabet og gennem byområderne.
VVM-redegørelsen giver dermed en relativ  

 klar  

 indikation af, hvordan en motorvej  afhængig af hvilken løsning, der  

 vælges   

 vil gribe ind i de ejendomme, der er beliggende i de områder, som de to  

 hovedforslag gennemløber.
Med dette lovforslag fastlægges den overordnede linieføring  

 på strækningen mellem Motorring 3 og Motorring 4, hvor de to hovedforslag er  

 sammenfaldende.
Af den politiske aftale af 5. november 2003 fremgår, at  

 projektet gennemføres i perioden 2006-2012. Af hensyn til koordinering med  

 Motorring 3 påbegyndes projekteringen dog i 2004, jf. afsnit 10. For  

 strækningen vest for Motorring 4 fra Motorring 4 til Frederikssund er det  

 besluttet, at der skal gennemføres yderligere undersøgelser af en udbygning  

 af  

 Frederikssundsvej, inden der kan træffes endelig beslutning om vejforløbet  

 videre mod vest.
For begge hovedforslag samt en evt. udbygning af  

 Frederikssundsvej gælder, at den helt præcise fastlæggelse af linieføring  

 fastlægges af ekspropriationskommissionen, som led i dennes prøvelse af  

 projektet, jf. lov om fremgangsmåden ved ekspropriation vedrørende fast  

 ejendom  

 (lovbekendtgørelse nr. 672 af 19. august 1999). Prøvelsen sker på grundlag af  

 et projekt udarbejdet af Vejdirektoratet efter vedtagelse af en anlægslov.  

 Når  

 linieføringerne er lagt fast, udfærdiger Vejdirektoratet en  

 ekspropriationsplan  

 med fortegnelse over alle ejere og brugere, der vil blive berørt af de for  

 anlægget nødvendige ekspropriationer.
Planen danner grundlag for  

 ekspropriationskommissionens bestemmelser om, hvordan projektet og  

 ekspropriationerne nærmere skal gennemføres.
Det forhold, at VVM-redegørelsen på den ene side viser,  

 hvordan en motorvej i henholdsvis Hovedforslag 1 (åben land-løsningen) eller  

 Hovedforslag 2 (bymotorvejsløsningen) vil kunne forløbe gennem landskabet og  

 byområderne sammenholdt med på den anden side, at omfanget af nødvendige  

 ekspropriationer  

 først vil kunne fastlægges endeligt af ekspropriationskommissionen på et  

 senere  

 tidspunkt, indebærer, at nogle af de berørte grundejere i den mellemliggende  

 periode kan komme ud for, at de, på grund af vejplanerne, ikke  eller  

 kun med  

 betydeligt økonomisk tab  kan sælge deres ejendomme.
Situationen for  

 den  

 enkelte grundejer er som udgangspunkt ikke væsentlig anderledes end andre  

 steder, hvor der planlægges en ny vej.
Men processen og de forskellige  

 linieføringer, der har været bragt i spil, har haft stor betydning for den  

 usikkerhed, som opleves af borgerne i Frederikssundfingeren.
De reelle  

 problemer synes mest udtalt i forhold til de formentlig få grundejere, der  

 ufrivilligt bliver bragt i en situation, hvor afhændelse af vedkommendes  

 ejendom,  

 inden der sker endelig fastlæggelse af linieføringen, er en forudsætning for,  

 at den pågældende kan komme videre i sin tilværelse på en rimelig måde.
For at sikre, at anlægget af 1. etape af  

 Frederikssundmotorvejen ikke fører til urimelige resultater for de berørte  

 grundejere, foreslås en bestemmelse, der giver trafikministeren mulighed for,  

 på begæring af ejeren, forlods at erhverve en ejendom, der berøres særligt  

 indgribende af planerne om en motorvej mellem Motorring 3 og Frederikssund,  

 når  

 ejeren af særlige personlige grunde ønsker at afstå ejendommen før det  

 tidspunkt, hvor der kan foretages ekspropriation.
Bestemmelsen giver ikke  

 grundejeren  

 et egentligt retskrav på at få deres ejendom overtaget, men er en mulighed,  

 der  

 kan bruges til at hjælpe grundejere i særlige tilfælde.
Ved »særligt indgribende«  

 sigtes til en  

 situation, hvor anlægsmyndigheden (Vejdirektoratet) vurderer, at den  

 pågældende  

 ejendom vil blive totaleksproprieret i forbindelse med projektets eventuelle  

 gennemførelse.
Der må på det tidspunkt, hvor anmodningen om overtagelse  

 fremsættes, foretages en konkret vurdering af projektets betydning for den  

 pågældende ejendom, baseret på den viden Vejdirektoratet har om linieføringen  

 ud fra den foretagne projektering på dette tidspunkt.
 Overtagelse kan ske af ejendomme, der berøres særligt  

 indgribende af enten Hovedforslag 1 eller Hovedforslag 2 for en motorvej fra  

 Motorring 3 til Frederikssund, der er belyst i VVM-undersøgelsen fra 2002.  

 Såfremt det senere besluttes at opgive en af disse linier eller dem begge som  

 konsekvens af de supplerende undersøgelser af en udbygning af  

 Frederikssundsvej, der er besluttet som led i trafikaftalen af 5. november  

 2003, vil muligheden for at overtage ejendomme, som berøres af den eller de  

 opgivne linier, ophøre, da den opgivne linie herefter ikke er en del af  

 statens  

 vejplaner.
 »Særlige personlige grunde«  

 vil f.eks. foreligge, hvor en grundejer på  

 grund af sygdom, alder, familiemæssige eller af andre sociale grunde ønsker  

 at  

 afhænde ejendommen for at flytte til et andet sted.
 Overtagelsessummen fastsættes efter stk. 2 af de  

 ekspropriations- og taksationskommissioner, der er nedsat i henhold til lov  

 om  

 fremgangsmåden ved ekspropriation vedrørende fast ejendom, jf.  

 lovbekendtgørelse nr. 672 af 19. august 1999.
 Udgifterne til forlodsovertagelser på strækningen Motorring  

 4-Frederikssund, hvor der endnu ikke er truffet beslutning om linieføring  

 mv.,  

 afholdes af den på finansloven hertil afsatte bevilling under konto  

 28.21.20.50. Anlæg af hovedlandeveje m.v. (forlodsovertagelser). Udgifterne  

 til  

 forlodsovertagelser på strækningen Motorring 3-Motorring 4 afholdes af  

 anlægsbevillingen.
Ejendomme, der måtte være overtaget forlods, kan senere  

 afhændes efter de almindelige regler for salg af statens ejendomme, såfremt  

 det  

 måtte vise sig, at ejendommen alligevel ikke skal anvendes til vejformål.
For  

 så vidt der er tale om forlodsovertagelse af landbrugsejendomme, kan  

 ejendommens jord eventuelt anvendes som led i en jordfordeling i forbindelse  

 med et kommende vejanlæg.
Til § 3 Bestemmelsen udvider muligheden for at pålægge byggelinier  

 efter § 34 i lov om offentlige veje på Motorring 3 i forbindelse med  

 tilslutning af Frederikssundmotorvejen, således at Vejdirektoratet får  

 mulighed  

 for at pålægge byggelinier med en indbyrdes afstand på op til 120 m.
 Begrundelsen for at udvide byggeliniernes maksimumafstand  

 er, at de almindelige bestemmelser i lov om offentlige veje, hvorefter  

 hovedlandeveje kan pålægges byggelinier på begge sider af vejen med en  

 indbyrdes afstand af 100 meter, ikke vurderes at være tilstrækkelige, når  

 vejen  

 etableres med 8 eller flere spor.
 Ved pålæg af byggelinierne finder reglerne i lov om  

 offentlige veje i øvrigt anvendelse.
Til § 4 Det foreslås, at loven træder i kraft dagen efter  

 bekendtgørelsen i Lovtidende.
Til § 5 Ved § 1, nr. 4, i lov nr. 238 af 7. juni af 1968 om  

 visse hovedlandevejsstrækninger blev ministeren for offentlige arbejder  

 bemyndiget  

 til at anlægge en hovedlandevej som motorvej fra Motorring 3 ved dennes  

 skæring  

 med Jyllingevej til Ballerupvej med tilslutning til den i lovens § 1,  

 nr.  

 2, nævnte motorvejsstrækning (Motorring 4). Vejen er anlagt på strækningen  

 fra  

 Ring 3 til Motorring 4.
 Som konsekvens af bestemmelsen i § 1, nr. 1, foreslås  

 § 1, nr. 4, i lov nr. 238 af 7. juni af 1968 om visse  

 hovedlandevejsstrækninger  

 ophævet.
