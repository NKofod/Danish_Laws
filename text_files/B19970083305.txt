 I medfør af § 83, stk. 5, i lov nr. 1072 af 20. december 1995 om  

 værdipapirhandel m.v., senest ændret ved lov nr. 475 af 10. juni 1997,  

 fastsættes:
Formål § 1.  Fondsrådet skal virke for et velfungerende dansk  

 værdipapirmarked, som har en sådan effektivitet, gennemskuelighed og  

 konkurrencedygtighed, at det er attraktivt for udstedere, investorer og  

 værdipapirhandlere, og som lever op til internationale standarder.
Organisation § 2.  Fondsrådet består af 11 medlemmer med  

 henholdsvis økonomisk eller juridisk indsigt samt indsigt i  

 værdipapirmarkedet. Økonomiministeren udnævner formanden og næstformanden, og  

 udnævner efter indstilling de øvrige medlemmer samt suppleanter herfor.  

 Udnævnelsen sker for indtil 4 år ad gangen.
 Stk. 2 .  Et medlem af Fondsrådet og suppleanter for et  

 medlem må ikke samtidig være medlem af ledelsen for en fondsbørs, en  

 autoriseret markedsplads, en clearingcentral, en værdipapircentral, en  

 autoriseret pengemarkedsmægler eller en værdipapirmæglervirksomhed.
 § 3.  Formanden tilrettelægger Fondsrådets arbejde og  

 leder forhandlingerne på rådets møder.
 Stk. 2 .  Formanden varetager på Fondsrådets vegne den  

 løbende kontakt med sekretariatet.
Stk. 3 .  Formanden kan træffe beslutning i sager, der  

 ikke kan afvente rådsmøde.
Rådets medlemmer skal snarest muligt underrettes  

 skriftligt herom.
 Stk. 4 .  Formanden repræsenterer Fondsrådet over for  

 offentligheden, medmindre Fondsrådet i det enkelte tilfælde træffer anden  

 beslutning.
Sekretariat § 4.  Fondsrådets sekretariatsopgaver varetages af  

 Finanstilsynet.
§ 5.  Sekretariatet forelægger Fondsrådet de sager,  

 som det i henhold til kapitel 6 påhviler Fondsrådet at behandle, eller som  

 sekretariatet i øvrigt finder bør forelægges.
Sekretariatet udfører  

 Fondsrådets beslutninger og holder det underrettet om sekretariatets daglige  

 forretninger.
Stk. 2 .  Sekretariatet kan afgøre Stk. 3 .  Sekretariatet fører, medmindre Fondsrådet  

 træffer anden beslutning, de med sekretariatets virksomhed forbundne  

 forhandlinger med offentlige myndigheder, organisationer, finansielle  

 virksomheder under tilsyn og private.
Møder § 6.  Fondsrådet holder møder på de af Fondsrådet  

 vedtagne mødedage og i øvrigt så ofte, formanden eller i dennes fravær  

 næstformanden finder anledning hertil, eller når 3 medlemmer eller  

 sekretariatet fremsætter ønske om afholdelse af møde til behandling af  

 nærmere angivne spørgsmål.
Rådets enkelte medlemmer kan begære en sag gjort  

 til genstand for behandling i rådet.
 Stk. 2 .  Møder indkaldes med mindst 7 dages varsel, med  

 mindre formanden bestemmer andet.
Stk. 3 .  Med mødeindkaldelsen skal følge en dagsorden,  

 der skal indeholde angivelse af de sager, der kommer til behandling og så  

 vidt muligt være vedlagt det materiale, der er nødvendigt til belysning af  

 sagerne.
Materialet skal så vidt muligt være medlemmerne i hænde senest 7  

 dage inden mødet.
 Stk. 4.  Fondsrådet kan til enhver tid begære sig  

 meddelt alle fornødne oplysninger til behandling af en sag fra sekretariatet.
 Stk. 5 .  Formanden kan bestemme, at skriftligt  

 materiale først omdeles på rådsmødet og tilbageleveres ved mødets slutning.
 Stk. 6 .  Finanstilsynets direktør, eller hvem denne  

 bemyndiger dertil, deltager uden stemmeret i Fondsrådets møder.
§ 7.  Fondsrådet er beslutningsdygtigt, når mindst  

 halvdelen af medlemmerne er til stede.
Fondsrådets møder er ikke offentlige.
 Stk. 2 .  Fondsrådet træffer afgørelse med simpelt  

 flertal.
§ 8 .  Fondsrådets formand kan tillade, at oplysninger  

 om forretnings- eller driftshemmeligheder ikke afgives over for Fondsrådets  

 medlemmer.
Formanden afgør, i hvilket omfang og under hvilken form  

 oplysningerne skal gives.
§ 9 .  Formanden sørger for, at der føres en  

 forhandlingsprotokol, der indeholder et referat af Rådets forhandlinger og  

 beslutninger.
Et rådsmedlem, der ikke er enig i en beslutning, har ret til at  

 få sin mening indført i referatet.
Stk. 2.  Rådsmedlemmer skal snarest efter mødet have  

 tilsendt referatet.
Indsigelser og rettelsesforslag til referatet fra de  

 medlemmer, der har deltaget i mødet, fremsendes skriftligt og inden det  

 følgende rådsmøde.
 Stk. 3 .  Referatet med eventuelle rettelser forelægges  

 til godkendelse for Fondsrådet på det næstfølgende møde og underskrives  

 derefter af formanden og de medlemmer, der var til stede på det pågældende  

 møde.
Inhabilitet og tavshedspligt § 10.  Et medlem må ikke være til stede under  

 behandlingen af en sag, hvis der foreligger specielle omstændigheder, der er  

 egnet til at svække tilliden til medlemmets upartiskhed i sagen.
 Stk. 2 .  Et sådant medlem har pligt til, inden sagens  

 behandling påbegyndes, over for formanden at meddele, at vedkommende ikke kan  

 deltage i sagens behandling, eller redegøre for de omstændigheder, som vil  

 kunne medføre medlemmets inhabilitet.
 Stk. 3 .  Fondsrådet afgør selv og uden deltagelse af  

 det pågældende medlem, om vedkommende kan deltage i sagens behandling.
 Stk. 4.  Spørgsmålet om inhabilitet skal indgå som et  

 fast punkt på Fondsrådets dagsorden.
 § 11.  Fondsrådets medlemmer og deres suppleanter er  

 forpligtet til over for alle uvedkommende at hemmeligholde, hvad de gennem  

 deres virksomhed i Fondsrådet bliver vidende om.
 Fondsrådets kompetence.
 § 12.  Fondsrådet fastsætter regler om:
 § 13.  Fondsrådet kan fastsætte regler om:
 § 14.  Følgende regler samt ændringer heri skal  

 anmeldes til Fondsrådet:
 Stk. 2.  Fondsrådet kan give fondsbørser, autoriserede  

 markedspladser og clearingcentraler pålæg om at ændre de af stk. 1 omfattede  

 regler eller fastsætte supplerende regler.
§ 15.  Fondsrådet træffer afgørelse Stk. 2.  Afgørelser i sager af vidtrækkende eller  

 principiel betydning, som fondsbørser, clearingcentraler, værdipapircentraler  

 og autoriserede markedspladser træffer over for værdipapirhandlere,  

 udstedere, investorer og clearingdeltagere, kan indbringes for Fondsrådet.  

 Afgørelser skal indbringes for Fondsrådet senest 4 uger efter, at afgørelsen  

 er meddelt den pågældende.
Indbringelsen kan tillægges opsættende virkning,  

 jf. værdipapirhandelslovens § 88, stk. 2.
 Stk. 3.  Fondsrådet afgiver udtalelse i sager, som  

 forelægges af Finanstilsynet, herunder om en virksomhed eller et marked  

 opfylder betingelserne for at drive børsvirksomhed.
 § 16.  Fondsrådet træffer afgørelse om, hvorvidt der  

 skal rettes henvendelse til anklagemyndigheden om tiltale for overtrædelse af  

 den i nærværende kapitel nævnte lovgivning, regler udstedt i medfør heraf  

 samt straffeloven.
 Stk. 2.  På nærmere afgrænsede områder, og i sager, hvor  

 rådet har fastlagt en praksis, kan rådet delegere kompetencen til at indgive  

 politianmeldelse til Finanstilsynet.
 Årlig beretning.
§ 17.  Fondsrådet og Finanstilsynet afgiver en årlig  

 beretning til økonomiministeren.
Beretningen offentliggøres, jf.  

 værdipapirhandelslovens § 84, stk.3.
