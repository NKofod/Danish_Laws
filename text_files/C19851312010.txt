 Til samtlige til eksport af kødprodukter autoriserede virksomheder samt  

 dyrlægerne ved disse.
 En virksomhed har forespurgt, om det er i overensstemmelse med  

 kødproduktdirektivet og danske bestemmelser at anføre sundhedsmærket på  

 etikette, eller om sundhedsmærket skal påføres ved tryk eller præg direkte på  

 dåsen.
Sagen har været forelagt landbrugsministeriet, der har meddelt, at kravet  

 om, at sundhedsmærket skal påføres dåserne ved prægning eller litografering,  

 er ophævet, og at de gældende bestemmelser om sundhedsmærkning af  

 kødprodukter til eksport fremgår af bilag A, kap.
VII, pkt. 32-34b, i  

 landbrugsministeriets bekendtgørelse af 29. juni 1979 om udførsel af  

 kødprodukter og til hjemmemarkedet af § 4, stk. 3, i landbrugsministeriets  

 bekendtgørelse af 20. februar 1981 om færdigpakket kød m.m.
 Sundhedsmærkning af kødkonserves kan således foretages ved, at  

 sundhedsmærket sammen med andre foreskrevne oplysninger anbringes på en  

 effektiv fastlimet papiretiket, som ikke kan fjernes uden at brydes itu.
Opmærksomheden er endvidere henledt på, at visse lande, blandt andet USA  

 og Canada, har nationale regler om anbringelse af sundhedsmærke på dåser.
I  

 det omfang, der ikke fra veterinærdirektoratet er informeret om sådanne krav,  

 henvises virksomheden til selv at søge oplysning herom hos pågældende lands  

 myndigheder.
 P.V.V.
