Aktier  handelsværdi  medarbejder - interessesammenfald Spørgsmål Vil A uden  

 skattemæssige konsekvenser kunne tegne anparter i Holding ApS til ca. 1/3 af  

 den indre værdi? Svar Nej.
Se  

 sagsfremstilling og begrundelse Beskrivelse af de  

 faktiske forhold Holding ApS er  

 moderselskab for Drift A/S, hvis virksomhed består i at udarbejde  

 markedsanalyser  

 og undersøgelser.
Anparterne i Holding ApS, nominelt kr. 125.000, ejes med 50  

 %  

 til hver af de to anpartshavere X og Y.
A er betroet medarbejder i Drift A/S,  

 og det er hensigten at lade A tegne anparter i Holding ApS til ca. 1/3 af den  

 indre værdi, nærmere bestemt kurs 281.
 Efter A´s  

 nytegning af anparter i Holding ApS vil der således være tre anpartshavere i  

 selskabet; X og Y med hver en ejerandel på 35 % og A med en ejerandel på 30  

 %.
 Den indre værdi i  

 Holding ApS er ifølge ansøger opgjort til kurs 849, inklusive bogført  

 goodwill  

 (kr. 58.000 i Drift A/S).
 Repræsentanten har til sagen oplyst nedenstående:
 Ingen af parterne,  

 X, Y eller A er i familie med hinanden.
 A´s stilling hos  

 Drift A/S er salgsdirektør med ansvar for salg til eksisterende og nye kunder  

 samt daglig ledelse af selskabets ene kontor.
 A har været ansat  

 af Drift A/S i 2 år og af et andet selskab i koncernen i 18 måneder.
 A har siden  

 etableringen af samarbejdet med Drift A/S i år 2000 haft en afgørende  

 indflydelse på Drift A/S´s vækst på mere end 30 % pr. år.
 Drift A/S vil  

 højst sandsynligt ikke være i stand til at rekruttere tilsvarende  

 arbejdskraft  

 via andre kanaler.
Baggrunden for  

 optagelsen som medejer er de seneste tre års omsætningsmæssige fremgang, som  

 A  

 i allerhøjeste grad har bidraget til via sine kompetencer indenfor salg og  

 networking.
Det var i øvrigt en forudsætning for etableringen af samarbejdet  

 i  

 sin tid, at det senere kunne udmønte sig i et medejerskab.
Det er endvidere  

 oplyst, at A hidtil har oppebåret en løn på ca. kr. 300.000 om året, hvortil  

 kommer et pensionsbidrag på 4 %. A har ikke fri firmabil eller telefon.
Der  

 findes ikke andre ansatte i selskabet, som er ansat i stillinger, der er  

 sammenlignelige  

 med A´s.
Der er endvidere ingen andre ansatte i selskabet, der har de samme  

 kompetencer og kapaciteter i forbindelse med salgsudviklingen i firmaet.
Repræsentantens  

 opfattelse af sagen Det er umiddelbart  

 repræsentantens vurdering, at den påtænkte nytegning af anparter vil kunne  

 ske  

 uden skattemæssige konsekvenser for A.
 Repræsentanten  

 henviser i den forbindelse til den bindende forhåndsbesked, der er  

 offentliggjort  

 i TfS1999, 905 LSR, som efter repræsentantens opfattelse er meget analog til  

 den  

 foreliggende sag.
I TfS 1999, 905  

 LSR var der således tale om et tilfælde, hvor et selskab skulle udvide  

 aktiekapitalen  

 ved, at en yngre medarbejder skulle tegne aktier.
Den hidtidige aktiekapital  

 ejedes med 50 % til hver af de to gamle aktionærer.
Efter nytegningen  

 var aktiekapitalen fordelt med 1/3 til hver af aktionærerne.
Parterne havde  

 selv opgjort den indre værdi på aktierne til kurs 160, hvortil nytegningen  

 skulle ske.
Ligningsrådet mente, at der skulle beregnes goodwill og opgjorde  

 kursværdien til 1689.
 Landsskatteretten  

 fandt, at der var tegnet til markedsværdien og ændrede således den bindende  

 forhåndsbesked  

 og gav skatteyderen medhold.
Styrelsen har  

 overfor repræsentanten anført, at den lave tegningskurs, som A har fået  

 tilbudt, kunne tænkes at være et udslag af, at det ville være svært at finde  

 en  

 lige så kvalificeret arbejdskraft som A - at den tilbudte tegningskurs  

 simpelthen kunne være en form for et fastholdelsestiltag.
Repræsentanten har  

 hertil svaret, at styrelsens antagelse herom må afvises som ren spekulation.
Styrelsens indstilling og begrundelse Overdragelse af  

 aktier skal ske til handelsværdien.
For unoterede aktier fastsættes  

 handelsværdien  

 med udgangspunkt i TSS-cirkulære 2000, nr. 9 til kurs indre værdi med  

 korrektion for en række poster.
 Det resultat, der  

 følger af hjælpereglens anvendelse, vil kunne fraviges i sin helhed eller for  

 så vidt angår enkeltposter, når det må anses for relevant og væsentligt for  

 at  

 finde et egnet udtryk for værdien af de overdragne aktier.
 Ifølge Ligningsvejledningen  

 2004-1, Selskaber og aktionærer, afsnit S.G.2.4.4 vil skattemyndighederne  

 sædvanligvis godkende en overdragelsespris, der er lagt til grund ved en  

 aktieoverdragelse  

 mellem ikke-interesseforbundne parter.
 Ved salg mellem  

 slægtninge, indbyrdes afhængige selskaber og disses hovedaktionærer eller  

 andre, der må anses for interesseforbundne, kan en kurs, der er lagt til  

 grund  

 mellem parterne fraviges.
Der er således i  

 Ligningsvejledningen lagt op til, at også f.eks. ansatte og arbejdsgivere  

 eller  

 andre kan anses for at være interesseforbundne.
Forholdet mellem køber og  

 sælger må vurderes konkret i hvert enkelt tilfælde.
 Ved vurderingen må  

 lægges afgørende vægt på, hvorvidt parterne har modsatrettede interesser i  

 relation til prisfastsættelsen.
I den af  

 repræsentanten anførte afgørelse, TfS 1999, 905 LSR ønskede to ejere af  

 selskabet A/S at optage en medarbejder i ejerkredsen ved nytegning af  

 anparter.  

 Der var mellem parterne aftalt en tegningskurs på 160. Repræsentanten i sagen  

 anførte, at kursen var resultatet af forhandlinger mellem uafhængige parter.  

 Den pågældende medarbejder var på væsentlige arbejdsområder en kapacitet, og  

 han havde ingen konkurrenceklausaul eller bindinger af nogen art.
Ved flere  

 lejligheder havde han modtaget tilbud fra konkurrerende ingeniørfirmaer.  

 Medarbejderen havde dermed en gunstig forhandlingsposition, hvorfor der i  

 lang  

 tid var en vis afstand mellem parterne.
Hvorvidt der  

 mellem parterne i nærværende sag kan siges at foreligge et  

 interessefællesskab  

 må afgøres ud fra de konkrete oplysninger, der er forelagt.
Selv på baggrund  

 af  

 disse oplysninger er det forbundet med en vis usikkerhed at afgøre, hvorvidt  

 parterne kan anses for uafhængige.
Ved vurderingen af, hvorvidt der er  

 handlet  

 til markedskursen, vil den aftalte kurs i sig selv kunne være en indikator  

 på,  

 om der er tale om interesseforbundne parter.
En markant afvigelse fra  

 handelsværdien kan således skabe en formodning for, at parterne har  

 interessesammenfald.
I TfS 1999, 905  

 LSR (refereret oven for) svarede den aftalte pris til kurs indre værdi uden  

 tillæg  

 af goodwill.
I nærværende sag svarer den aftalte pris til ca. 1/3 af indre  

 værdi uden tillæg af goodwill i Holding ApS - helt præcis 33,1 %. Dog er der  

 medregnet goodwill indeholdt i datterselskabet Drift A/S (kr. 58.000). Renses  

 egenkapitalen i Holding ApS for denne goodwill, fås kurs indre værdi til 803  

 og  

 tegningskursen, kurs 281 udgør så 35 % af indre værdi uden goodwill.
Styrelsen finder,  

 at den aftalte pris er meget lav og anser det umiddelbart ikke for  

 sandsynligt,  

 at uafhængige parter ville nå frem til en kurs på samme niveau.
En fælles  

 interesse i en pris under markedskursen kan være motiveret af de hidtidige  

 aktionærers ønske om at fastholde en meget kompetent medarbejder og  

 medarbejderens ønske om at købe aktierne billigt.
 Styrelsen finder  

 ikke, at parterne har godtgjort, at den aftalte pris svarer til  

 markedsprisen.
 Styrelsen finder  

 endvidere ikke, at parterne har underbygget påstanden om, at aftalen er  

 indgået  

 mellem uafhængige parter og at kursen derfor må være den "rigtige",  

 som anført af repræsentanten.
Styrelsen  

 indstiller således, at der svares nej til det stillede spørgsmål.
Det  

 bemærkes  

 endvidere, at den skattepligtige formuefordel, som A opnår ved at tegne til  

 en  

 kurs under markedskursen betragtes som yderligere løn til denne og beskattes  

 som sådan.
 Ligningsrådet  

  

 tiltrådte  

 styrelsens indstilling.
