 Ved lov nr. 107 af 28. marts 1984 er skattestyrelseslovens § 15, stk. 2,  

 blevet ændret, således at det med virkning fra den 1. juli 1984 er blevet  

 overladt til ministeren for skatter og afgifter at fastsætte regler,  

 hvorefter ligningskommissionerne efter udløbet af fristen i  

 skattestyrelseslovens § 3, stk. 5, (tidligere § 5) skal kunne ændre  

 skatteansættelser og foretage nye, hvor sådanne tidligere med urette ikke er  

 blevet foretaget.
Ved skatte- og afgiftsministeriets bekendtgørelse nr. 318 af 13.juni 1984  

 er der nu givet sådanne regler.
I tilknytning hertil fastsættes følgende  

 nærmere retningslinier:
 1. Ligningskommissionerne skal - som hidtil - have  

 foretaget skatteansættelserne senest den 31. marts i det andet kalenderår  

 efter det indkomstår, som ansættelsen vedrører, jfr. skattestyrelseslovens §  

 3, stk. 5.
2. Skatte- og afgiftsministeriets bekendtgørelse åbner  

 imidlertid mulighed for, at en ligningskommission tager en skatteansættelse  

 op til prøvelse og ændring efter udløbet af denne frist.
Dette gælder dog  

 ikke i det omfang, der af landsskatteretten, ligningsrådet, et  

 amtsligningsråd eller et skatteråd er taget stilling til ansættelsen, jfr.  

 skattestyrelseslovens § 15, stk. 2, 2. pkt.
Herudover anfører bekendtgørelsen  

 følgende begrænsninger:
a.
Forhøjelse af en skatteansættelse vil ikke kunne foretages, hvor  

 forhøjelsen må anses for at være af uvæsentlig betydning, jfr.  

 bekendtgørelsens § 1, stk. 1, litra a.
Ved bedømmelsen af, om en forhøjelse  

 må anses for uvæsentlig, må der anlægges en samlet vurdering, idet både dens  

 forhold til den konkrete ansættelse og dens eventuelle følger for andre af  

 skatteyderens ansættelser tages i betragtning.
Forhøjelser, der andrager  

 mindre end 3.000 kr. i alt, må i almindelighed anses for uvæsentlige og kan  

 ikke foretages med hjemmel i bekendtgørelsen.
b. Ændring af en skatteansættelse vil ikke kunne foretages, såfremt  

 ændringen har sammenhæng med ansvarspådragende forhold, hvor ministeren for  

 skatter og afgifter har bemyndiget ligningsrådet til at afgøre sager  

 vedrørende efterbetaling af skat uden egentlig ændring af skatteansættelsen  

 (efterbetalingssager), jfr. skattestyrelseslovens § 17 samt § 27 i  

 forretningsordenen for ligningsrådet og statsskattedirektoratet.
Er  

 ligningskommissionen i tvivl om, hvorvidt der kan gøres strafansvar gældende,  

 forelægges spørgsmålet for amtsskatteinspektoratet (statsskattedirektoratet),  

 der kan udtage sagen til nærmere undersøgelse eller bestemme, at der i  

 kommissionens underretning til skatteyderen om den påtænkte ansættelse  

 ("agterskrivelsen") skal tages forbehold om eventuelt strafansvar.
c. Ændring af en skatteansættelse vil ikke kunne foretages i tilfælde,  

 hvor ansættelsen er under behandling ved en højere skattemyndighed, jfr.  

 bekendtgørelsens § 1, stk. 1, litra c.
Dette er ensbetydende med, at  

 ligningskommissionene i tilfælde, hvor en ansættelse, som behandles af  

 skatterådet, landsskatteretten eller en anden højere skattemyndighed, f.eks.  

 et amtsskatteinspektorat, må afvente behandlingen ved denne myndighed.
Når  

 behandlingen er afsluttet, vil ligningskommissionen kunne foretage ændringer  

 i det omfang, der ikke er taget stilling til ansættelsen af den overordnede  

 myndighed.
En ansættelse betragtes som værende under behandling i skatterådet  

 eller landsskatteretten, så snart klagen fra skatteyderen eller dennes  

 repræsentant er kommet frem til skatterådet respektive landsskatteretten.
3. De gældende begrænsninger i adgangen til at  

 foretage forhøjelser af skatteansættelser, hvori der indgår et skøn, jfr.  

 skattestyrelseslovens § 15, stk. 3, herunder den særlige begrænsning med  

 hensyn til forhøjelser, der vedrører privatforbrugsposter, jfr.
SD-cirkulære  

 1979-17, er opretholdt.
SD-cirkulære 1979-17 kan imidlertid forventes  

 revideret i nær fremtid i forbindelse med ændringerne i kildeskattelovens  

 bestemmelser om årsopgørelsen.
4. SD-cirkulære 1983-20 om atmsskatteinspektoraternes,  

 henholdsvis Københavns Skatte- og registerforvaltnings behandling af  

 ansøgninger om genoptagelse af skatteansættelser opretholdes.
Cirkulærets  

 retningslinier finder i fremtiden tilsvarende anvendelse på  

 ligningskommissionernes behandling af de omhandlede ansøgninger.  

 Opmærksomheden henledes især på pkt. 6, hvorefter ansøgninger, der begrundes  

 med henvisning til en afgørelse, hvorved landsskatteretten eller domstolene  

 har underkendt en hidtil fulgt praksis, skal forelægges for  

 statsskattedirektoratet, med mindre direktoratet allerede i cirkulære m.v.  

 har givet anvisning på, hvorledes afgørelsen skal tages i betragtning ved  

 skatteansættelsen, herunder ved genoptagelse af allerede foretagne  

 ansættelser.
5. Skatte- og afgiftsministeriets bekendtgørelse åbner  

 endvidere mulighed for, at en ligningskommission efter udløbet af fristen i  

 skattestyrelseslovens § 3, stk. 5, kan foretage en ny ansættelse, hvor en  

 sådan med urette ikke er foretaget tidligere, f.eks. på grund af fejl eller  

 udeladelser i mandtalslisten m.v., jfr. bekendtgørelsens § 1, stk. 3. Af  

 bestemmelsens sammenhæng med lovens regel fremgår, at beføjelsen udelukkende  

 tager hensyn til ansættelser, som ligningskommissionen ikke har kunnet  

 foretage i ligningsperioden, fordi den ikke har været bekendt med, at den  

 skattepligtige skulle ansættes til skat i kommunen.
Bestemelsen giver således  

 ikke adgang til at udskyde skatteansættelser til efter ligningsfristens  

 udløb.
6. Når en ligningskommission optager en ansættelse til  

 prøvelse og ændring i medfør af § 1, stk. 1, eller foretager en ny ansættelse  

 i medfør af § 1, stk. 3, i bekendtgørelsen, skal vedkommende  

 amtsskatteinspektorat (statsskattedirektoratet) underrettes om den påtænkte  

 ansættelse (ændring), jfr. bekendtgørelsens § 1, stk.4. Den foreskrevne  

 underretning kan f.eks. ske i form af en genpart af  

 "agterskrivelsen" til den skattepligtige, men i øvrigt efter  

 ligningskommissionens eget valg.
Såfremt der gives underretning om flere  

 ansættelser (ændringer) under et, skal hver enkelt ansættelse (ændring) og  

 begrundelsen for denne fremgå af meddelelsen.
Underretningen skal i alle  

 tilfælde være amtsskatteinspektoratet (statsskattedirektoratet) i hænde  

 senest 5 hverdage inden ansættelsen agtes gennemført.
Det er ikke hensigten,  

 at amtsskatteinspektoraterne (statsskattedirektoratet) skal foretage en  

 vurdering af hver enkelt ansættelse (ændring), men alene at der skal udøves  

 tilsyn med ligningskommissionernes anvendelse af adgangen til at optage  

 ansættelser vedrørende ældre indkomstår.
 7. Statsskattedirektoratets instruks af 10. maj 1979  

 til amtsskatteinspektoraterne (bemyndigelsesinstruksen) bortfalder samtidig.
