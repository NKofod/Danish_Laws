Skriftlig fremsættelse (3. oktober  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 afgift af affald og råstoffer. (Afgift på cement).
(Lovforslag nr.
L 23).
Regeringen foreslår en  

 afgift på 58 kr. pr. ton ren cement eller magnesit-cement, der enten  

 fremstilles i Danmark eller importeres til Danmark.
Afgiften lægges  

 på den del af produktionen og importen af cement og magnesit-cement,  

 der forbruges i Danmark.
 Magnesit-cement er afgiftsbelagt ud fra den betragtning,  

 at produktet kan erstatte cement.
Den gældende CO2-afgift indeholder lave  

 satser for fremstillingen af cement, til trods for at fremstillingen af  

 cement er meget energiintensiv.
Den foreslåede afgift vil ud over at  

 være en del af finansieringen på finansloven sikre, at den  

 energiintensive produktion pålægges en afgift, der svarer til  

 energiforbruget ved fremstillingen.
Afgiften tilbagebetales ved eksport af  

 ren cement og magnesit-cement, hvorfor eksportvirksomhedernes konkurrenceevne  

 ikke forringes i forhold til udlandet.
En tilsvarende forhøjelse af  

 energiafgifterne ville ikke kunne tilbagebetales.
 For at undgå konkurrenceforvridning indeholder  

 forslaget derfor en dækningsafgift, hvorved afgiften tilbagebetales ved  

 eksport af færdige produkter, der indeholder cement eller  

 magnesitcement, og hvorved der skal betales afgift af cementindholdet eller  

 indholdet af magnesit-cement ved importen af færdige produkter.
 Det er en betingelse for at få godtgørelsen  

 ved eksport og en forudsætning for at skulle betale afgift ved import,  

 at den pågældende virksomheds godtgørelse henholdsvis  

 afgiftsbetaling udgør mindst 125 kr. pr. kvartal.
Ved import af de varer, som indeholder cement eller  

 magnesit-cement, skal indholdet af cement og magnesit-cement dokumenteres.
Er  

 dette ikke muligt vil det blive lagt til grund, at cementindholdet eller  

 indholdet af magnesit-cement udgør henholdsvis 95 pct. af  

 eternitprodukters vægt, 40 pct. af betonprodukters vægt, 65 pct.  

 af mørtelprodukters vægt og 95 pct. af andre produkters  

 vægt.
Procentsatsen er fastsat ud fra kendskabet til cementindholdet i  

 færdigvarer.
Både importører og producenter er omfattet af  

 afgiften.
Cementafgiften betyder, at producenter og importører af  

 cement ligestilles, i modsætning til den nuværende situation,  

 hvor en række cementimportører har klaget over  

 afgiftsmæssige skævheder i forhold til de danske producenter.  

 Disse skævheder opstår, fordi cement i den nuværende  

  råstofafgiftslov afgiftsbelægges ved import, mens der af den  

 nationale produktion betales afgift af de råstoffer, der indvindes og  

 indgår i cementen.
Den nuværende afgiftsbelastning skønnes  

 på baggrund af oplysninger fra importørerne ikke at være  

 den samme.
 For at undgå dobbeltbeskatning indføres en  

 bestemmelse i råstofafgiften, hvorefter den allerede betalte  

 råstofafgift tilbagebetales, hvis det kan dokumenteres, at  

 råstofferne er anvendt i cement.
Med dette forslag forhøjes afgiften på cement  

 til 58 kr. pr. ton.
Denne afgiftsforhøjelse skønnes at give et  

 merprovenu på ca. 90 mill. kr. på helårsbasis og ca. 45  

 mill. kr. i finansåret 2002.
