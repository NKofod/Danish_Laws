Skriftlig fremsættelse (4. oktober 2006) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om ændring af lov om statens uddannelsesstøtte  

 (SU-loven) (Ophævelse af revisionsbestemmelse om tillæg til  

 uddannelsessøgende  

 i videregående uddannelse med varig funktionsnedsættelse) (Lovforslag nr.
L 12).
 Tillægsstipendium til  

 studerende i videregående uddannelser blev indført den 1. august 2004.  

  

 Tillægget gives til studerende med varig fysisk eller psykisk  

 funktionsnedsættelse,  

 som har meget betydelige begrænsninger i evnen til at påtage sig  

 erhvervsarbejde ved siden af deres uddannelse på tilsvarende måde som andre  

 studerende.
 Da der i forbindelse med  

 lovbehandlingen viste sig en vis usikkerhed om afgrænsning af personkredsen  

 og  

 om graden af begrænsning af arbejdsevnen, blev det skønnet hensigtsmæssigt at  

 indsætte en bestemmelse i loven om revision af ordningen efter 2 år.  

 Revisionen  

 skulle bl.a. fokusere på, om målene i forhold til personkreds og  

 arbejdsevnekriterium  

 blev nået.
Ansøgningerne om tillægget  

 er blevet behandlet ud fra de visitationskriterier og den særlige  

 arbejdsevnevurdering,  

 der er udviklet til ordningen.
I det første år, fra den 1. august 2004 til  

 31.  

 juli 2005, fik 352 studerende tildelt et tillæg, mens 153 studerende fik  

 afslag.
I det andet år, fra den 1. august 2005 til den 31. juli 2006, fik 467  

 studerende med handicap tildelt et tillægsstipendium, mens 231 studerende fik  

 afslag.
 I 2-årsperioden har  

 Ankenævnet for Uddannelsesstøtten behandlet 55 klager, hvoraf 48 afslag er  

 stadfæstet,  

 svarende til 87 pct. af klagerne.
De statistiske oplysninger  

 fra den 2-årige periode, fra den 1. august 2004 til den 31. juli 2006, viser,  

 at ordningen i det andet år, fra den 1. august 2005 til den 31. juli 2006,  

 stort set har nået det i lovforslaget (nr.
L 81, Folketingsåret 2003-04)  

 forventede antal personer på ca. 500-600.
Lovforslaget har været sendt  

 i høring, men de indkomne høringssvar har ikke givet anledning til at foreslå  

 ordningen ændret.
På dette grundlag foreslår jeg revisionsbestemmelsen  

 ophævet.
 Idet jeg i øvrigt henviser  

 til lovforslaget med tilhørende bemærkninger, tillader jeg mig at anbefale  

 forslaget til velvillig behandling i det høje Ting.
