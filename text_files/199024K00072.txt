Nr BTL 72 Betænkning over Forslag til lov om foderstoffer   

 Nr L 72 1990-91, 2. samling Afgivet af Landbrugs- og Fiskeriudvalget Afgivet: 19910403 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
Et af udvalgets spørgsmål og ministerens besvarelse heraf er optrykt som bilag til denne betænkning.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse  

 uændret.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
Mindretallet gør opmærksom på, at man med et EF-direktiv og med  

 opfølgningen af direktivet gennem dette lovforslag (jf. lovforslagets  

 bemærkninger s. 3) tilsidesætter hensynet til forbrugerne.
Det er nemlig  

 reelt ikke muligt at garantere forbrugerne, at eventuelle rester af uønskede  

 stoffer i det færdige produkt ikke vil få indflydelse på folks  

 sundhedstilstand.
På den baggrund indstiller mindretallet lovforslaget til  

 forkastelse.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Gade (SF) Rønholt (KF) Grove (KF) Mejdahl (V)  

 Sønderby (V) fmd.
Svend Heiselberg (V) Ernst B.
Schmidt (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
Bilag Et af udvalgets spørgsmål til landbrugsministeren og dennes besvarelse  

 heraf Spørgsmål:
Vil der være mulighed for at forbyde anvendelse af råstoffer, der ikke er  

 nævnt i hverken negativ- eller positivlisten? Svar:
 I henhold til artikel 10 a, nr. 2, i Rådets direktiv 90/44 af 22. januar  

 1990 om ændring af direktiv 73/373 om handel med foderblandinger skal  

 medlemsstaterne generelt tillade anvendelse og salg af andre råvarer end dem,  

 der er optaget på positivlisten, på betingelse af at råvarerne er sunde og af  

 sædvanlig handelsmæssig kvalitet, og at de angives under betegnelser, som  

 ikke kan vildlede køberen.
 Heraf følger, at der vil kunne skrides ind over for råvarer, der ikke  

 opfylder disse betingelser.
