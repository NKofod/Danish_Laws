(ministeriet for forureningsbekæmpelse) På statsministeriets derom nedlagte forestilling har Hans Majestæt Kongen  

 den 11. oktober 1971 bestemt, at der oprettes et ministerium for  

 forureningsbekæmpelse, og at der til dette ministerium henlægges:
 sager vedrørende bekæmpelse af luftforurening, jordforurening og støj,  

 beskyttelse af levnedsmidler, beskyttelse og anvendelse af grundvand og det  

 ferske overfladevand, herunder tilledning af drænvand og spildevand,  

 beskyttelse af saltvandsområder samt behandling af fast affald, slam, olie-  

 og kemikalieaffald.
 Det er samtidig bestemt, at der til ministeriet for forureningsbekæmpelse  

 overføres følgende områder:
fra indenrigsministeriet: sager vedrørende sundhedskommissionerne,  

 omgivelseshygiejne, vandforsyning, grundvandsforurening, levnedsmidler,  

 radioaktive stoffer, gifte samt hygiejnisk beredskab, fra landbrugsministeriet: sager vedrørende vandafledning samt sager  

 vedrørende kemikaliekontrol og giftstoffer, fra fiskeriministeriet: sager vedrørende beskyttelse af ferske og salte  

 vande og fra handelsministeriet: sager vedrørende bekæmpelse af olie- og  

 kemikalieforurening.
 Statsministeriet, den 13. oktober 1971.
J.O.
Krag.
 / Ruth Christensen.
