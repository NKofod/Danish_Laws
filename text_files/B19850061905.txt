 I medfør af § 11, nr. 1, i lov om søfartsuddannelse, jfr.  

 lovbekendtgørelse nr. 518 af 4. december 1985, fastsættes:
 § 1.  For at kunne optages på en navigationsskole  

 eller på en skipperskole til forberedelse til kystskippereksamen,  

 fiskeskippereksamen af 3. grad eller skibsførereksamen må den pågældende  

 opfylde de i medfør af sønæringsloven fastsatte krav til fartstid i søgående  

 skibe, som gælder for erhvervelse af et sønæringsbevis, der svarer til  

 vedkommende eksamen.
 Stk. 2.  For at kunne optages på en navigations- eller  

 skipperskole til forberedelse til sætteskippereksamen eller til  

 fiskeskippereksamen af 1. grad må den pågældende have bestået henholdsvis  

 kystskippereksamen eller fiskeskippereksamen af 3. grad.
§ 2.  Optagelse på en navigationsskole sker efter  

 ansøgning til direktoratet for søfartsuddannelsen, hvorfra ansøgningsskema  

 udleveres.
Optagelse på en skipperskole sker efter ansøgning til den skole,  

 på hvilken optagelse ønskes.
Ansøgningsskema udleveres fra vedkommende skole.
 § 3.  Direktøren for søfartsuddannelsen kan under  

 særlige omstændigheder tillade, at elever optages på de nævnte skoler, uden  

 at de pågældende opfylder betingelserne efter § 1.
 § 4.  Undervisningen er gratis.
 § 5.  Elever, der groft forser sig mod skolens  

 ordensregler eller gentagne gange forsømmer undervisningen, kan bortvises af  

 skolens leder.
 § 6.  Bekendtgørelsen træder i kraft den 1. januar  

 1986.
 Stk. 2.  Samtidig ophæves bekendtgørelse nr. 502 af 22.  

 september 1975 om optagelse på navigations- og skipperskoler som ændret ved  

 bekendtgørelse nr. 601 af 16. december 1976.
