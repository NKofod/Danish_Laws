 1. Rejseholdets arbejdsområde omfatter alle arresthuse  

 i Danmark med undtagelse af Københavns fængsler, Grønland og Færøerne.
 Stedtillæg beregnes efter stedtillægssats i den kommune, hvor den  

 pågældende bor.
 2. Rejseholdet er oprettet med henblik på at sikre  

 arresthusene personalemæssig bistand i følgende tilfælde:
 Rejseholdet kan efter direktoratets bestemmelse anvendes til andre  

 opgaver.
 Det tilstræbes, at udstationeringerne fra rejseholdet til de enkelte  

 tjenestesteder bliver af kortere varighed, normalt ikke over 4 uger.
 3. Rejseholdet er direkte underlagt direktoratet.
 Personalet kan kun anvendes efter direkte ordre fra direktoratet.
Rejseholdet er under udstationeringen til de enkelte tjenestesteder underlagt det pågældende tjenestesteds leder.
 4. Administration af tjenestetid m.v.
A.
Rejseholdets personale afvikler 3 ugers sommerferie over en 9 ugers  

 periode ca. 1. juni til ca. 1. august.
Der foretages en opdeling i 2 hold,  

 således, at hold 1 afvikler 3 ugers ferie i de første 4 1/2 uge, og hold 2  

 afvikler 3 uger i den efterfølgende 4 1/2 ugers periode.
 I vinterhalvåret tillægges der rejseholdet 4 ugers frihed, heraf 2 ugers  

 vinterferie og 2 uger til samlet kompensation for frihed 14.00 - 06.00 samt  

 manglende søn- og helligdagsfrihed (jfr. arbejdstidscirkulærets §§ 5 og 13).  

 Der føres ikke regnskab for rejseholdets kompensationsfrihed, som anses for  

 afviklet med de nævnte 2 uger.
 Ændringen træder i kraft med ferieafviklingsåret 1981.
B.
Fridage.
Rejseholdets personale går ind i den fridagsturnus, der gælder på de  

 enkelte tjenestesteder.
De pågældende kan ikke pålægges ekstratjeneste i  

 større omfang end arresthusets øvrige personale.
I forbindelse med afslutning af hver enkelt udstationering gives den  

 pågældende 3 fridage.
Den første af disse medregnes ikke i opgørelsen over  

 fridage, idet den kompenserer dels rejsetid og dels procenttillæg for  

 flytning af fridagsturnus.
Såfremt rejseholdets personale under udstationering kan blive boende  

 hjemme, medregnes rejsetiden fra hjemstedet til tjenestestedet i  

 overensstemmelse med gældende regler herom.
Også i disse tilfælde gives den i  

 fornævnte stykke ekstra fridag.
 5. Rejseholdets personale har tilladelse til at  

 anvende eget motorkøretøj til højeste kilometertakst, i øvrigt under de  

 almindelige regler for godtgørelse for brug af eget køretøj (aftale af 23.  

 februar 1978).
 Rejseholdets personale får telefongodtgørelse til laveste takst, jfr.  

 cirkulære af 17. november 1967, § 3.
 6. På tjenestefri dage i hjemmet er det pågældende  

 medlem af rejseholdet til rådighed.
 Pågældende forpligter sig til at kunne træffes telefonisk i tidsrummet kl.  

 09.00 - 11.00 og i øvrigt således, at man med rimeligt varsel kan komme i  

 forbindelse med ham indenfor almindelig kontortid.
 Falder tjenestefridage på lørdage/søndage/skæve helligdage, betragtes  

 disse som ordinære fridage.
 7. Ansatte i rejseholdet får  

 udstationeringsgodtgørelse beregnet fra bopælen i henhold til bestemmelserne  

 herom i cirkulæret vedrørende time- og dagpenge.
 Rejseholdets personale får udbetalt et a conto rejseforskud, der afregnes  

 med regelmæssige mellemrum.
 Udstationeringsgodtgørelse afregnes direkte med direktoratet for  

 kriminalforsorgen.
 8. Rekruttering til rejseholdet vil kunne ske fra  

 samtlige uniformerede grupper, herunder værkmestre.
Rejseholdets personale vil i overensstemmelse med de almindeligt gældende  

 regler kunne søge stillinger indenfor styrelsens område.
Såfremt der på det  

 tjenestested, den pågældende kom fra ved ansættelsen i rejseholdet, bliver en  

 stilling ledig i samme lønramme, som den pågældende havde ved ansættelsen i  

 rejseholdet, har denne fortrinsret til stillingen.
9. Aftalen erstatter tidligere indgåede aftale af 1.  

 april 1979. Aftalen kan opsiges af hver af parterne med 6 måneders varsel til  

 en 1. januar.
Såfremt en af parterne måtte ønske det, kan nærværende aftale i  

 øvrigt tages op til drøftelse med henblik på mindre justeringer af aftalens  

 indhold.
 København, den 18. januar 1981.
F.
Lambæk Direktoratet for kriminalforsorgen /S.
Andersen.
