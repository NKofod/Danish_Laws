B.1 Lovens anvendelsesområde B.2 Momspligtens omfang Følgende paragraffer i momsloven fastlægger anvendelsesområdet:
§ 1, stk. 1 og 2 Der skal betales moms ved erhvervsmæssig omsætning af varer og ydelser  

 samt ved indførsel af varer fra steder uden for EF.
Derudover skal der i  

 visse tilfælde betales moms af varer, der erhverves i andre EF-lande. § 1 er  

 uddybet i B.1.
§ 2, stk. 1 og 2 Her fastlægges momspligtens omfang.
Der skal som udgangspunkt betales moms  

 af alle varer og ydelser, bortset fra de ydelser, der er nævnt i § 2, stk. 3,  

 jf. også G.1.
Selv om en vare eller ydelse principielt er momspligtig, findes der en  

 lang række begrænsninger for, hvem der skal betale moms og hvornår, ligesom  

 der findes en række egentlige fritagelses- og godtgørelsesordninger, jf.  

 bl.a.
C.3., D.2 samt afsnit G. § 2, stk. 1 og 2, gennemgås nærmere i B.2.1  

 samt i B.2.2.
§ 29 Denne bestemmelse indeholder regler om moms ved indførsel af varer fra  

 steder uden for EF.
Reglerne er beskrevet i afsnit L.
§ 29 a Reglen er en bemyndigelse til skatteministeren, hvorefter denne kan  

 fastsætte regler for, i hvilket omfang der skal betales moms ved køb af  

 momspligtige ydelser i udlandet til brug her i landet.
Ordningen er beskrevet  

 i B.2.3.
§ 29 b Virksomheder, der udfører turistkørsel i Danmark med busser indregistreret  

 i udlandet, skal betale dansk moms.
Ordningen er beskrevet i B.2.4.
§ 29 c I overensstemmelse med EF's regler herom betales moms af transport af  

 varer samt ydelser knyttet til transport af varer inden for EF.
De nærmere  

 regler for, om der skal betales dansk moms eller moms i et af de øvrige  

 EF-lande, fremgår af D.4, men gennemgås i øvrigt ganske kort i B.2.5.
§ 29 d I overensstemmelse med EF's regler herom, betales moms af varer, der  

 kommer fra andre EF-lande i andre tilfælde end nævnt i § 1, stk. 2 og 3. Der  

 tænkes her bl.a. på den situation, hvor en virksomhed overfører varer til  

 virksomhedens eget brug i et andet EF-land, jf. også B.1.4. Reglerne  

 vedrørende indenlandsk salg anvendes også ved erhvervelse af varer i andre  

 EF-lande, medmindre andet er nævnt.
B.1 Lovens anvendelsesområde § 1 Bestemmelsen er en indlednings- og formålsparagraf og er som sådan  

 begrænset af de øvrige bestemmelser i loven.
Paragraffen fastslår imidlertid  

 nogle hovedprincipper for lovens anvendelsesområde, jf.
B.1.1 - B.1.3.
B.1.1 Erhvervsmæssigt salg og import § 1, stk. 1 Der skal betales moms i alle led af den erhvervsmæssige omsætning af varer  

 og ydelser samt ved indførsel af varer fra steder uden for EF.
Derudover  

 fastslås det i § 1, stk. 2 og 3, i hvilke tilfælde der skal betales moms af  

 varer, der er erhvervet i andre EF-lande, jf. også B.1.2 samt G.3.
 For så vidt angår varer og ydelser, der sælges her i landet, finder loven  

 altså alene anvendelse over for erhvervsmæssig omsætning af varer og ydelser,  

 jf. også § 2 a, mens der, for så vidt angår indførsel af varer fra steder  

 uden for EF, ikke skelnes mellem erhvervsmæssigt køb og køb til privat brug.  

 Fastlæggelsen af, hvad der anses for erhvervsmæssig omsætning, og hvem der  

 skal registreres, er omtalt nærmere i C.1 og C.2.
For så vidt angår indførsel af varer fra steder uden for EF, herunder fra  

 Færøerne og Grønland, henvises til afsnit L.
Om køb af momspligtige ydelser  

 fra steder uden for EF til brug her i landet henvises til B.2.3. Reglerne om  

 salg af momspligtige ydelser til udlandet er omtalt nærmere i D.2.13.
B.1.2 Varer, der erhverves i andre EF-lande § 1, stk. 2 Der skal fra og med 1. januar 1993 ikke mere betales importmoms af varer,  

 der erhverves fra andre EF-lande.
Erhvervelsesmoms Der skal beregnes en erhvervelsesmoms på 25% af varer, der erhverves i et  

 andet EF-land, hvis sælger er en registreret virksomhed, og køber er en  

 afgiftspligtig virksomhed.
Ved afgiftspligtige virksomheder forstås  

 virksomheder, der driver selvstændig erhvervsvirksomhed med afsætning af  

 varer og ydelser, herunder også ydelser, der er undtaget fra momspligten  

 efter § 2, stk. 3, jf. § 2 a.
Ikke registrerede virksomheders køb i andre EF-lande Momsfri virksomheder, foreninger og offentlige institutioner mv., som  

 køber varer hos registrerede virksomheder i andre EF-lande, skal også beregne  

 erhvervelsesmoms, men kun, hvis købet er på 80.000 kr. eller derover pr. år.  

 Ved køb af punktafgiftspligtige varer (mineralolie, alkohol mv. samt  

 tobaksvarer) eller ved køb af nye transportmidler, skal momsfri virksomheder  

 mv. dog altid betale moms, jf. § 4, stk. 3. Se også C.2.7 samt B.1.3.
Privates køb i andre EF-lande Private skal ikke betale dansk moms, hvis de rejser til et andet EF-land  

 og køber varer hos en registreret sælger dér eller hos en privat og  

 herefter bringer varerne til Danmark.
Varen vil derimod være pålagt moms i  

 det land, hvor varen købes.
Private skal dog altid betale moms i  

 forbrugslandet ved køb af nye transportmidler, jf.
B.1.3.
Fjernsalg Virksomheder i andre EF-lande, som sælger varer til private kunder i  

 Danmark, og som direkte eller indirekte forsender eller transporterer varen  

 til disse kunder, skal registreres i Danmark, hvis salget i det løbende eller  

 i det foregående kalenderår overstiger 280.000 kr.
 Virksomheder, der har fjernsalg af punktafgiftspligtige varer, skal dog  

 altid registreres i Danmark og betale dansk moms af salget, jf. § 3, stk. 1,  

 litra f, samt § 4, stk. 2. Se også C.2.8.1.
Der skal som udgangspunkt ikke beregnes erhvervelsesmoms af varer, som en  

 sælger i et andet EF-land selv leverer her til landet, og som virksomheden  

 selv installerer eller monterer eller lader installere eller montere for egen  

 regning.
Den udenlandske virkomhed skal derimod som udgangspunkt registreres  

 her i landet, jf. også C.2.8.
Registrerede virksomheder, der erhverver varer fra andre EF-lande, skal  

 beregne momsbeløbet og periodevis angive det samlede momstilsvar.
Momsen kan  

 regnes med til købsmomsen efter de almindelige bestemmelser, jf.
H.2 og H.3.
 Ikke registrerede virksomheder og offentlige institutioner mv. skal selv  

 beregne og angive moms af varer, der er erhvervet i andre EF-lande, jf.  

 H.2.2.
B.1.3 Køb af nye transportmidler i andre EF-lande § 1, stk. 3 Der skal altid betales dansk moms ved køb af nye transportmidler i andre  

 EF-lande.
Afgrænsningen af, hvad der anses for nye transportmidler behandles  

 i C.2.6.
Privatpersoner samt ikke registrerede virksomheder, der køber et nyt  

 transportmiddel hos en registreret virksomhed eller hos en privatperson mv. i  

 et andet EF-land, skal skriftligt anmelde erhvervelsen til den lokale told-  

 og skatteregion.
Faktura og andre dokumenter vedrørende erhvervelsen skal  

 medsendes.
Momsen beregnes på grundlag af den pris, der er betalt for  

 transportmidlet, og skal betales samtidig med anmeldelsen eller senest 14  

 dage efter at told- og skatteregionen har sendt påkrav herom.
Sker handlen mellem to momsregistrerede virksomheder i hvert sit EF-land,  

 bruges de almindelige bestemmelser om moms ved EF-handel.
Se også C.2.6 samt  

 H.2.
B.1.4 Overførsel af varer inden for EF § 29 d, stk. 4 I overensstemmelse med EF's regler, skal der betales moms af varer, der  

 kommer fra andre EF-lande i andre tilfælde end nævnt i § 1, stk. 2 og 3.
 Der tænkes her bl.a. på den situation, hvor en udenlandsk virksomhed  

 overfører varer til sin danske filial med henblik på brug her i landet.
 Overførsel af varer fra et EF-land til et andet ligestilles således med  

 levering af varer mod betaling, og der skal derfor udstedes faktura med samme  

 oplysninger som ved traditionelt varesalg.
Midlertidig overførsel Reglerne om overførsel af varer gælder ikke for varer, der kun  

 midlertidigt overføres til virksomhedens eget brug i et andet EF-land.
Som  

 eksempel på en sådan midlertidig overførsel kan nævnes:
- varer, der midlertidigt anvendes i forbindelse med reparationsarbejde  

 mv. i et andet EF-land, samt - varer, der anvendes på en udstilling i et andet EF-land.
 For så vidt angår virksomheder, der overfører varer fra et andet EF-land  

 til brug her i landet, henvises i øvrigt til C.1.3.
B.2 Momspligtens omfang § 2 § 2, stk. 1 og 2, fastlægger momspligtens omfang, dvs. beskriver, hvilke  

 varer og ydelser der som udgangspunkt skal betales moms af.
Bestemmelserne er  

 suppleret ved bl.a. §§ 29 a, 29 b samt 29 c, jf. også B.2.3, B.2.4 samt  

 B.2.5.
B.2.1 Momspligten for varer § 2, stk. 1 Alle varer - såvel nye som brugte - er omfattet af momspligten.
Lovteksten  

 fastslår, at gas, vand, el, varme o.l. anses for varer.
Leveres gas, vand  

 o.l. som led i udlejning af hus eller husrum, medfører dette dog ikke pligt  

 til at betale moms, jf. § 3, stk. 3 samt C.3.1.
 Til yderligere belysning af varebegrebet kan nævnes, at følgende også  

 anses for varer:
- levering af kulde til fryse- og kølerum, jf.
Mn.142. Det samme gælder  

 damp til opvarmning eller produktion, - dyr og planter, - lægemidler, herunder sera, vacciner og næringssubstrater til  

 bakteriologisk brug, jf.
Mn.13, - blodfraktioneringsprodukter af donorblod (blodderivater), jf.
Mn.779.  

 Der skal dog ikke betales moms ved salg af fuldblod og blodkomponenter.
- kosmetiske proteser, som fx kunstige ører og øjne.
Se også Mn.17.
- frimærker - såvel nye som brugte - der sælges til samlerbrug, jf.  

 Dep.823. Der skal dog ikke betales moms af frankeringsgyldige danske  

 frimærker, hvis salget sker til en pris, der ikke overstiger mærkets  

 pålydende.
Sælges mærket til en pris, der overstiger pålydende, skal der  

 betales moms af hele salgsprisen.
Se Dep.872 og Dep.1085/89 A.
Salg af gangbare udenlandske, herunder færøske og grønlandske frimærker,  

 samt salg af ikke gangbare frimærker anses derimod altid for salg til  

 samlerbrug.
Tilsvarende gælder uadresserede førstedagskuverter, jf.
Mn.515.  

 Se også Dep.823. Frimærkehandlere skal betale moms af de gebyrer, de opkræver  

 for at foranledige, at kunder modtager førstedagskuverter.
 Kiosker mfl., der får provision ved salg af det "almindelige"  

 julemærke, der udgives af Julemærkekomiteen og som kan sælges momsfrit, jf.  

 G.2.6, kan indtil videre undlade at betale moms af denne provision, jf.  

 Mn.664. Det samme gælder provision ved salg af tilsvarende mærker udgivet af  

 andre velgørende organisationer, der anvender overskuddet til humanitære og  

 filantropiske formål.
 Kiosker mfl. kan indtil videre også undlade at betale moms af provision  

 ved salg af gangbare danske frimærker, og der skal ikke tages hensyn til  

 disse mindre provisionsindtægter ved opgørelse af fradragsretten.
- mønter - såvel gangbare som ikke gangbare - der sælges til samlerbrug,  

 jf.
Mn.265 samt Mn.516. Gangbare danske og udenlandske mønter anses for  

 forhandlet til samlerbrug, når de sælges til en pris, der overstiger den  

 pålydende værdi tillagt pengeinstitutternes normale ekspeditionsgebyr for  

 valutahandel.
For udenlandske mønter omregnes den pålydende værdi efter  

 valutakursen - sælgerkursen.
Salg af medaljer er også momspligtigt.
Se dog  

 også G.2.6 vedrørende gangbare mønter, der udgives og sælges til fordel for  

 velgørende eller almennyttigt arbejde.
- lysbilledserier til fx undervisning, jf.
Mn.742, - pressefotografier, der fremstilles og sælges af pressefotografer, jf.  

 Mn.145, - reklame- og mønstertegninger jf.
Mn.143, - ædelmetaller i barreform og ædelstene (investeringsobjekter), - mærkater og emblemer.
Der skal dog ikke betales moms ved salg af mærker  

 mv., der sælges som led i en indsamling, som velgørende eller almennyttige  

 organisationer har anmeldt til politiet efter reglerne om offentlige  

 indsamlinger i tilfælde, hvor mærket virker som en slags kvittering for  

 bidrag til indsamlingen.
Se også G.2.6.
 Følgende anses derimod ikke for varer:
- fast ejendom.
Som fast ejendom hører ud over selve bygningerne også  

 bygningstilbehør som er fast anbragt på grunden eller bygningen, grundstykket  

 samt træer, avl på roden (fx uhøstet korn), hegn, brønde og andre anlæg på  

 grunden eller bygningen.
Fritagelsen for avl på roden gælder dog kun, hvis  

 avlen sælges sammen med grundstykket.
- fordringer og rettigheder mv.
Til illustration af forskellen mellem en  

 vare og en fordring kan nævnes, at værdipapirer som fx obligationer og  

 aktier, lodsedler, gavekort, frimærker o.l. anses for varer, når de sælges  

 som tryksager, mens de fordringer, som værdipapiret egentlig er udtryk for,  

 ikke anses for en vare.
- modermælk, og - organer fra mennesker (fx nyrer til transplantation).
B.2.2 Momspligtige ydelser § 2, stk. 2 Momspligten omfatter alle ydelser, bortset fra de ydelser, der er nævnt i  

 § 2, stk. 3. En ydelse, der ikke kan henføres til en af  

 undtagelsesbestemmelserne i § 2, stk. 3, (som gennemgås nærmere i G.1, er  

 dermed momspligtig.
 De momspligtige ydelser, som omfatter mange og meget forskellige  

 aktiviteter, kan opdeles i 4 hovedgrupper:
- ydelser i forbindelse med varer, - ydelser i forbindelse med fast ejendom, - serviceprægede ydelser, og - salg eller overdragelse af rettigheder (immaterielle ydelser).
 For at illustrere rækkevidden af momspligten er der i det følgende omtalt  

 nogle af de mest typiske momspligtige ydelser inden for hovedgrupperne.
B.2.2.1 Ydelser i forbindelse med varer Momspligtige ydelser i forbindelse med varer kan opdeles i tre kategorier:
- arbejdsydelser på varer, - ydelser i tilknytning til udlejning af varer, samt - ydelser vedrørende transport og opbevaring af varer.
B.2.2.1.1 Arbejdsydelser på varer Arbejdsydelser på varer, herunder fremstilling, bearbejdning, montering,  

 afprøvning, analyse, forandring, reparation, vedligeholdelse og rengøring  

 samt konstruktion og formgivning af varer er momspligtig, jf. dog § 12, stk.  

 1, samt afsnit D.2.6.
 Som eksempler på momspligtige arbejdsydelser i forbindelse med varer kan  

 nævnes:
- afprøvning og undersøgelse af gas- og elmateriel, oliefyr mv., - designervirksomhed, - dyrlægevirksomhed, jf.
Mn.15 og Mn.101, - hesteopdræt mv. (bedækning, træning, pasning, fodring, opstaldning), jf.  

 Mn.93 samt Østre Landsrets dom af 23. september 1968, Mn.670. Se også N.7  

 samt N.9.
- kartografisk bistand (udarbejdelse af forskellige geografiske kort), - kontrolforeningers virksomhed med bl.a. undersøgelse af mælkemængde og  

 fedtindhold, jf.
Mn.51, - kvægmarkeder (af- og pålæsning og trækning af dyr samt dyrlægeeftersyn  

 mv.), jf.
Mn.105, - kønssortering af kyllinger, - laboratorievirksomhed, jf.
Mn.12. Se dog også Mn.13 samt Mn.14.
- patentundersøgelser, jf. også G.1.12, - "prøvning" af frimærker, jf.
Mn.746 - renovation mv., jf.
Mn.289 og Mn.720. Se også C.2.3 samt F.1.1.
- sømærketilsyn, - undersøgelse af byggematerialer i forbindelse med byggeforskning, - vedligeholdelse af radio- og tv-apparater mv., herunder  

 abonnementsordninger for sådanne arbejder, - tilsyns-, kontrol- og klassificeringsvirksomhed vedrørende fx skibe,  

 boreplatforme, dykkerklokker, broer, kraner og andet teknisk udstyr er  

 momspligtig.
B.2.2.1.2 Udlejning af varer Udlejning af varer er som hovedregel momspligtig.
Som eksempler herpå kan  

 nævnes:
- udlejning af bøger (læsekredse), studiemateriale o.l.
Bibliotekers udlån  

 af bøger mv. er dog undtaget fra momspligten, jf. § 2, stk. 3, litra d, - udlejning og forevisning af film, fx til undervisningsbrug, jf.
Mn.49,  

 Mn.50 samt Dep.488, - udlejning (udstationering) af hunde, som bruges til vagttjeneste o.l., - udlejning af kunstgenstande, - udlejning af køretøjer af enhver art, - udlejning af liggestole på badesteder, - udlejning af driftsmidler og løsøregenstande.
Driftsmidler mv. der  

 udlejes sammen med fast ejendom, er dog på visse betingelser undtaget fra  

 momspligten, jf.
G.1.8.
- udlejning af telte og flytbare træbarakker til brug ved afholdelse af  

 festarrangementer o.l., jf.
Mn.21 samt G.1.8. Udlejning af flytbare, men mere  

 permanente bygninger, ligestilles ofte med udlejning af fast ejendom, der er  

 undtaget fra momspligten, jf. også Mn.971.
B.2.2.1.3 Transport og opbevaring mv. af varer Transport og opbevaring mv. af varer er momspligtig.
Som eksempel på  

 sådanne momspligtige ydelser kan nævnes:
- bjergning, bugsering, slæbning, stevedoring og trosseføring, jf.
Mn.52, - dyrepensionsvirksomhed, jf.
Mn.377 - fiskeauktionshaller (halafgift for opsætning mv. af fisk), - fragtcentralers boksleje, jf.
Mn.147, - kontrolfirmaers opsyn ved losning og lastning, tilsyn med vejning,  

 kvalitetsbedømmelse, herunder udtagelse af prøver til analyse, samt ydelse af  

 en vis forsikringsmæssig garanti, - lodsning, - opbevaring, jf. bl.a.
Mn.26 samt Mn.1087/90 A.
- optælling af godsmængder ved losning og lastning af skibe (tally), - skibsmæglervirksomhed, herunder bistand i forbindelse med salg af skibe,  

 jf.
Mn.576. Se dog også D.2.13.
- spedition, godsregistrering, toldklarering mv.
Godsregistreringssteder  

 skal betale moms af det vederlag, staten yder til dækning af udgifterne ved  

 at stille godsregistreringsfaciliteter til rådighed, ligesom der skal betales  

 moms af arbejdspenge samt af indtægter i forbindelse med fx opbevaring af  

 varer, spedition, toldklarering o.l., - udlejning af bankbokse, jf. § 2, stk. 3, litra j, 2. punktum, - udlejning af fryse- og kølerum, jf.
Mn.142, - udlejning af tanke, fx i forbindelse med drift af beredskabslagre for  

 benzin og olie mv., - udstillingsvirksomhed, jf. dog G.1.4, - vinteropbevaring af lystfartøjer, jf.
Mn.1036.
B.2.2.2 Ydelser i forbindelse med fast ejendom Momspligtige ydelser i forbindelse med fast ejendom kan opdeles i to  

 kategorier:
- arbejdsydelser på fast ejendom, herunder projekteringsarbejde og anden  

 teknisk bistand i forbindelse med fast ejendom, - udlejning af camping-, parkerings- og reklameplads.
B.2.2.2.1 Arbejdsydelser på fast ejendom Arbejdsydelser på jord, bygninger og anden fast ejendom, herunder  

 jordbearbejdning, udgravning, planering, opførelse, ombygning, forbedring,  

 reparation, vedligeholdelse og rengøring, er momspligtige.
Tilsvarende gælder  

 projekteringsarbejde og anden teknisk bistand i forbindelse med anlæg,  

 opførelse, ombygning, indretning, reparation og vedligeholdelse mv. af  

 bygninger og anden fast ejendom.
 Som eksempler på andre momspligtige arbejdsydelser i forbindelse med fast  

 ejendom kan nævnes:
- arkitekt- og ingeniørvirksomhed, jf.
Mn.48 og Mn.709.
- byfornyelsesvirksomhed, jf. dog C.3.6, - fyringskontrol, jf.
Mn.175 samt Mn.1057, - gebyrer for kommunal eller statslig sagsbehandling i forbindelse med  

 byggeri er principielt momspligtige.
Kommunerne og staten skal dog ikke  

 betale moms af gebyr for ydelserne, der ikke afsættes i konkurrence med  

 registrerede virksomheder, jf. også C.2.4.
- kalibrering af olietanke, jf.
Mn.239, - kirkegårdsdrift, jf.
Mn.22 samt Dep.253. Se også G.1.14 og H.7.17.
- konduktørvirksomhed og anden tilsynsvirksomhed, - konsulentbistand med henblik på brandsikring i ældre ejendomme, jf.  

 Mn.463, - konsulentordning vedrørende varmebesparelser, jf.
Mn.420, - låseservice, jf.
Mn.94, - recipientundersøgelser, dvs. undersøgelser af et vandområde med henblik  

 på at konstatere dets evne til at modtage spildevand, - renovation mv., jf. bl.a.
Mn.289, - skadedyrsbekæmpelse, jf.
Mn.16, - skorstensfejning, brandsyn mv., jf.
Mn.23, - tilsyn og inspektion af brandalarmer og sprinkleranlæg, jf.
Mn.434, - varmemålerservice og udarbejdelse af varmeregnskab, jf.
Mn.533, - vedligeholdelse af oliefyr og sanitetsartikler mv., herunder  

 abonnementsordninger for sådanne arbejder, jf.
Mn.169.
B.2.2.2.2 Udlejning af camping-, parkerings- og reklameplads Udlejning af camping-, parkerings- og reklameplads er momspligtig.
Udlejning af fast ejendom er derimod med ganske få undtagelser undtaget  

 fra momspligten.
For så vidt angår udlejning af fast ejendom, herunder  

 momspligtig udlejning af hotelværelser mv. henvises til G.1.8.
§ 2, stk. 3, litra h Udlejning af campingplads er som nævnt momspligtig, jf.
Mn.593, Mn.611,  

 Mn.671 samt Mn.1303. Som momspligtig udlejning i forbindelse med campingplads  

 betragtes endvidere udlejning af campingvogne, stationære telte og  

 campinghytter, salg af el ifølge måler eller ved opkrævning af særskilt beløb  

 for brug af el-stik, udlån af telefon samt benyttelse af brusebad, vaskerum  

 o.l. faciliteter på campingpladser.
 Salg af campingpas (nødpas) er undtaget fra momspligten moms, da en del af  

 betalingen herfor vedrører en ansvarsforsikring, som er undtaget fra  

 momspligten som forsikringsvirksomhed.
Benyttelse af svømmebad mod særskilt betaling er normalt undtaget fra  

 momspligten, jf.
Mn.580, men kommerciel drift af en svømmehal som en ren  

 forlystelse i tilknytning til en campingplads er momspligtig, jf.
Mn.1303.
Udlejning af parkeringsplads/garage er momspligtig.
Sker udlejningen i  

 direkte forbindelse med udlejning af bolig eller erhvervslokaler eventuelt på  

 særskilt lejekontrakt, kan udlejningen dog ske momsfrit, da udlejningen i  

 disse tilfælde anses for et integreret led i udlejning af fast ejendom, som  

 er undtaget fra momspligten.
Se også G.1.8.1.1.
Udlejning af bådeplads i lystbådehavne anses for momspligtig  

 havnevirksomhed og ikke som momsfri udlejning af fast ejendom.
Der skal  

 derfor betales moms af pladsleje, herunder evt. indskud eller deposita, der  

 opkræves ved udlejning til faste lejere, samt af havnepenge, der opkræves for  

 gæstesejleres benyttelse af havnen, jf. også Mn.601, samt Mn.739. En  

 lystbådehavns medvirken ved overdragelse af bådepladser kan i visse tilfælde  

 ske momsfrit, jf.
Mn.717.
Som eksempel på andre momspligtige aktiviteter, der udøves af  

 lystbådehavne, kan nævnes vinteropbevaring af lystfartøjer, jf.
Mn.1036,  

 søsætning og optagning af både.
Udlejning af staldplads for heste (boksleje) er momspligtig, da  

 udlejningen sidestilles med udlejning af parkeringsplads, jf.
Mn.670.
Udlejning af reklameplads, dvs. udlejning af plakattavler, plakatpladser,  

 skiltepladser o.l., herunder lysskilte og streamers på hyrevogne og busser,  

 bygninger mv., er momspligtig.
Tilsvarende gælder udlejning af reklameplads  

 på askebægre og fremlæggelse af brochurer, fx i lufthavne og i foyerer, jf.  

 Mn.221. Også udlejning af udstillingsmontrer og udhængsskabe o.l., der er  

 indrettet til udstilling af varer, er momspligtig.
Se Mn.423.
Husejere, som udlejer arealer på husgavle og hustage til opsætning af  

 reklamer, skal dog ikke betale moms, hvis udlejningen udelukkende sker til  

 registrerede virksomheder, jf.
Dep.371. Se også C.3.6.
B.2.2.3 Serviceprægede ydelser Som eksempel på serviceprægede ydelser, der som udgangspunkt er  

 momspligtige, kan nævnes:
- administrationsydelser, - advokatydelser, - annonce- og reklameydelser, - forlystelser, - formidlingsvirksomhed, - forsknings-, udviklings- og forsøgsarbejder, - konsulent- og rådgivningsydelser, - kontorservice samt edb-ydelser, - mægler- og agenturydelser, herunder ejendomsmæglerydelser, - revisions- og bogføringsydelser, - servering, - telefon-, telex- og telegrafydelser, - udlejning af hotelværelser, og - vagt- og overvågningsvirksomhed.
 Disse eksempler på serviceprægede ydelser gennemgås i de følgende afsnit.
B.2.2.3.1 Administrationsydelser Administration er som hovedregel momspligtig.
En undtagelse herfra er  

 administration af fast ejendom, jf.
G.1.8.2.
Der er truffet afgørelse om, at kontoringe skal betale moms af deres  

 administration af de tilsluttede detailforretningers kontosystemer samt af  

 anden servicevirksomhed for disse i form af fx duplikering, bogføring, fælles  

 indkøb af tryksager og reklame.
Kontoringe skal derimod ikke betale moms af  

 beløb, der opkræves hos kontokunder, da disse beløb anses for betaling for  

 momsfri finansieringsvirksomhed, jf. også G.1.10.
Factoring- og finansieringsselskabers administration af fremmede  

 fordringer er momspligtig.
Det gælder administration af fordringer, der er  

 overdraget til sikkerhed for et lånemellemværende, og fordringer, hvis  

 transport nok er formuleret som en overdragelse til eje, men med samtidig  

 aftale om tilbagetransport/regres.
Administrerer selskaberne alene  

 fordringer, som er overdraget til eje, skal der derimod ikke betales moms,  

 jf.
Dep.877.
Der er endvidere truffet afgørelse om, at organisationer med et socialt  

 sigte inden for børne-, ungdoms- og ældrearbejdet, ikke skal betale moms af  

 de honorarer, organisationerne modtager for bl.a. det administrations- og  

 regnskabsarbejde, de udfører for tilsluttede selvejende institutioner, idet  

 ydelserne anses for et integreret led i social forsorg og bistand, der er  

 undtaget fra momspligten.
Se også Mn.582, Mn.662 samt G.1.2. Også den  

 administration, som visse fagforeninger udfører for arbejdsløshedskasser, er  

 undtaget fra momspligten som en integreret del af social forsorg og bistand.
Erhvervsorganisationer skal betale moms af evt. administration af  

 lovbestemte ordninger, jf.
Mn.743.
 Der er truffet en række konkrete afgørelser om momspligt/momsfrihed for  

 administration i forbindelse med forsikrings- og finansieringsvirksomhed.  

 Disse afgørelser omtales nærmere i G.1.9 samt G.1.10.
B.2.2.3.2 Advokatydelser Advokatvirksomhed er som udgangspunkt omfattet af momspligten.
Advokater  

 præsterer imidlertid i et vist omfang de samme ydelser som virksomheder, der  

 er undtaget fra momspligten, og for at undgå konkurrenceforvridning har man i  

 en række tilfælde anset advokaters afsætning af sådanne ydelser som momsfri  

 forsikrings-, bank- og/eller finansieringsvirksomhed.
Momspligtige advokatydelser Som eksempler på momspligtige advokatydelser kan nævnes:
- almindelig juridisk bistand og rådgivning i retssager o.l., herunder  

 varetagelse af hvervet som beskikket forsvarer.
Se også Mn.689. Momspligten  

 omfatter også udarbejdelse af analyser, responsa o.l. for  

 forsikringsselskaber samt anden form for rådgivning og bistand til  

 forsikringsselskaber mfl. i sager om forsikringsforhold, jf. også Mn.672.
- bistand i forbindelse med virksomheders betalingsstandsning,  

 gennemførelse af frivillig akkord, tvangsakkord eller konkurs samt  

 efterfølgende bobehandling.
Tilsvarende gælder i øvrigt kreditforeningers  

 bistand til medlemmerne ved bobehandling o.l.
- formueforvaltning, jf.
G.1.10, - hvervet som eksekutor testamenti, jf.
Mn.702 - inkassovirksomhed.
Momspligten for inkassovirksomhed omfatter alle de  

 ydelser, som udføres i tilknytning til inddrivelse af klientens fordring,  

 herunder også ejendomsvurdering og udarbejdelse af indstillinger mv. til  

 pengeinstitutter eller forsikringsselskaber i forbindelse med tvangsauktioner  

 over fast ejendom, hvor pengeinstituttet eller forsikringsselskaber har pant,  

 jf.
Mn.620. Se også Dep.563.
- bestyrelseshonorarer og andre ydelser, der præsteres ved, at advokater  

 stiller deres ekspertise til rådighed ved deltagelse i bestyrelser, som  

 medhjælp for anklagemyndigheden eller som sekretær, forretningsfører eller  

 direktør for legater, fonds, stiftelser, organisationer og selskaber, jf.  

 Mn.520, - administration mv. af foreninger, fx førelse af medlemskartotek,  

 opkrævning af kontingenter, varetagelse af foreningens kontakt til  

 myndigheder mfl., udarbejdelse af korrespondance, deltagelse i interne møder  

 samt varetagelse af hvervet som dirigent på foreningens generalforsamling,  

 jf.
Mn.577, - afgivelse af Legal Opinion, dvs. en erklæring om, at en låneaftale  

 mellem fx Dansk Eksportfinansieringsfond og en udenlandsk låntager er gyldig  

 efter dansk ret, jf.
Mn.963, - taksations- og vurderingsydelser, - ydelser i forbindelse med overdragelse af selskaber, bortset fra  

 udfærdigelse af transportpåtegninger på aktiebreve samt udstedelse af nye  

 aktiebreve, jf.
Mn.1356.
Momsfri advokatydelser Som eksempler på momsfri advokatydelser kan nævnes:
- administration af fast ejendom, jf.
G.1.8.2, - behandling af lånesager, herunder udstedelse af pantebreve og andre  

 lånedokumenter, køb og salg af pantebreve samt visse ydelser i forbindelse  

 med overdragelse af aktier og pantebreve mv., jf.
Mn.520, Mn.672 samt  

 Mn.1356, - administration af investeringsforeninger, jf.
G.1.10.
B.2.2.3.3 Annonce- og reklameydelser Momspligten omfatter reklamevirksomhed af enhver art, herunder:
- annoncer af enhver art i aviser og blade mv., herunder også salg af  

 kampagneandele, jf.
Mn.1335, - konsultativ og kreativ virksomhed i forbindelse med reklame, - modefremvisninger, som tilrettelægges i samarbejde med forskellige  

 handlende med henblik på at præsentere disses varer (beklædning mv.) for  

 publikum, jf.
Mn.208. Der skal betales moms af billetprisen samt af de beløb,  

 der modtages fra de handlende til gennemførelse af arrangementerne.
- udlejning af reklameplads, jf. også B.2.1, - sportsforeningers reklameydelser i forbindelse med sponsoraftaler,  

 herunder reklameydelser i form af, at foreningens medlemmer under  

 idrætsudøvelse (sportskampe, træning mv.) bruger sportsbeklædning forsynet  

 med en virksomheds navn eller mærke, jf.
Mn.339, - sponsor- og reklamekontrakter, der giver sponsorer ret til i annoncer og  

 på mærkater at reklamere med, at de støtter en bestemt idrætskomite,  

 respektive eneret til inden for et brancheområde at bruge et bestemt logo i  

 markedsføringen samt i reklameøjemed at gøre brug af de idrætsudøvere, der  

 støttes af komiteen.
B.2.2.3.4 Kontorservice samt edb-ydelser Kontorservice af enhver art, herunder maskinskrivning, adressering,  

 kopiering, duplikering, læsning, sekretærhjælp, konsulentbistand og  

 rådgivning er momspligtig.
Tilsvarende gælder salg af edb-ydelser, jf.
Mn.121  

 samt Mn.602.
Oversættelse af litterære værker er undtaget fra momspligten, mens  

 translatørvirksomhed bestående i oversættelse af teknisk og kommercielt  

 materiale er momspligtig, jf.
Mn.675. Se også G.1.12. Korrekturlæsning er  

 altid momspligtig, også selv om der indgår redaktionelle rettelser.
B.2.2.3.5 Forlystelser Forlystelser, herunder teater- og biograf- og varieteforestillinger,  

 sommerrevyer mv., er momspligtige.
Det betyder, at der skal betales moms af  

 entreindtægten vedrørende de pågældende arrangementer.
Afgrænsningen mellem  

 momspligtige forlystelser og kulturelle aktiviteter behandles i G.1.4.
B.2.2.3.6 Formidlingsvirksomhed Formidling af varer og ydelser er som udgangspunkt momspligtig.
 Vikarbureauer skal således betale moms af de honorarer, de modtager for  

 deres formidling af arbejdskraft.
Kunsthandlere (gallerier), kunstforeninger, impresarier, bogforlag,  

 musikkontorer o.l. skal betale moms af deres formidlingsprovision ved salg af  

 kunst etc., jf.
Mn.545 og TSS.1134. Se endvidere G.1.12.
 Pengeinstitutternes service med formidling af udbetaling fra centralt  

 anbragte pengeautomater er undtaget fra momspligten efter § 2, stk. 3, litra  

 j.
 Formidlingsvirksomhed vedrørende udlejning af fast ejendom, fx sommerhuse,  

 hytter, ferieboliger i feriecentre, ferielejligheder og hotelværelser, er som  

 udgangspunkt momspligtig, jf. også G.1.8.
Auktionssalærer anses for betaling for momspligtig formidling af varer, og  

 der skal derfor betales moms af såvel køber- som sælgersalær.
Da  

 sælgersalærer indgår i budsummen, hvoraf der (med tillæg af købersalær) skal  

 betales moms ved salget, er auktionerne - for at undgå dobbeltbeskatning -  

 fritaget for at betale moms af sælgersalær ved afregning med sælger, jf. også  

 C.2.5.
B.2.2.3.7 Forsknings-, udviklings- og forsøgsarbejder Virksomheder og institutioner, som udfører forskning, udviklings- og  

 forsøgsarbejder, skal som udgangspunkt betale moms ved salg af sådanne  

 arbejder, herunder af opnåede tilskud fra det offentlige.
Hvis der ikke sker afsætning af de nævnte arbejder, vil evt. tilskud kunne  

 holdes uden for momspligten, forudsat tilskudsgiveren ikke opnår en konkret  

 modydelse, jf.
Mn.658, Mn.905, Mn.961 samt Mn.962. Se også D.1.
Forsknings-, udviklings- og forsøgsarbejde, der udføres af statslige,  

 amtskommunale eller kommunale institutioner, skal - selv om tilskudsgiver får  

 en konkret modydelse - normalt kun momsberigtiges, hvis projekterne udføres i  

 konkurrence med private erhvervsvirksomheder.
Se også C.2.4 samt D.1.
B.2.2.3.8 Konsulent- og rådgivningsydelser Konsulent- og rådgivningsydelser er som udgangspunkt momspligtige.
Som  

 eksempler på sådanne momspligtige ydelser kan nævnes:
- aktiviteter udøvet af erhvervsråd, jf.
Mn.621. Se dog F.1.5.1.
- eksportrådgivning, dvs. undersøgelser af markedsforhold i andre lande  

 samt efterfølgende formidling af eksport, - farvekonsulentvirksomhed, jf.
Mn.782, - gennemførelse af tegning af kommanditanparter samt gennemførelse af  

 lånetilsagn fra långiver samt oprettelse af vedtægter mv., jf.
Mn.1092. Se  

 også Mn.1307 samt G.1.10.
- konsulentordning vedrørende varmebesparelser, jf.
Mn.420, - kunstnerisk rådgivnings- og konsulentvirksomhed, jf.
Mn.633 samt Mn.783, - markedsanalyser til brug ved salg af varer eller ydelser, - sociologiske undersøgelser, jf.
Mn.1117, - soliditetsundersøgelser for klienter, - opinionsundersøgelser, - rådgivning af forsikringsteknisk art, jf.
Mn.535, - tekniske reklamekonsulenter, jf.
Mn.20.
B.2.2.3.9 Mægler- og agenturydelser Agentydelser vedrørende salgsformidling er momspligtige, jf.
Mn.656 samt  

 Mn.757. Det gælder også ydelser, der præsteres af underagenter for  

 hovedagenter, jf.
Mn.700. Det er dog ikke alle agenter, der kan anses for at  

 drive selvstændig erhvervsvirksomhed, jf.
C.1.1.
Også den virksomhed, som skibsmæglere, varemæglere, ejendomsmæglere mfl.  

 udøver, er momspligtig, jf.
Mn.576.
Almindelig ejendomsmæglervirksomhed, dvs. formidling af salg af fast  

 ejendom, er således momspligtig.
Momspligten omfatter endvidere formidling af  

 salg af andels- og aktielejligheder, selv om der samtidig overdrages  

 værdipapirer i form af andelsbeviser eller aktier.
Der er herved også lagt  

 vægt på, at der til de omhandlede værdipapirer er knyttet en brugsret til  

 fast ejendom.
Ejendomsmægleres medvirken i lånesager, herunder udstedelse af pantebreve  

 og andre lånedokumenter samt tegning af forsikringer er undtaget fra  

 momspligten som en integreret del af finansieringsvirksomhed, respektive  

 forsikringsvirksomhed, jf.
Mn.546. Det samme gælder ejendomsmægleres  

 medvirken ved køb, salg eller overdragelse af pantebreve mv.
B.2.2.3.10 Revisions- og bogføringsydelser Revisionsvirksomhed er i sin helhed momspligtig.
Der er konkret truffet  

 afgørelse om, at landbrugets regnskabskontorer og private revisionsfirmaer,  

 der udarbejder regnskaber til brug for et informationsnet oprettet af EF,  

 skal betale moms af indtægterne fra den landøkonomiske bogføring.  

 Informationsnettet har til formål at belyse indkomstforhold og  

 driftsøkonomiske forhold for landbruget i EF.
Derimod skal organisationer med socialt sigte inden for børne-, ungdoms-  

 og ældrearbejde ikke betale moms af de honorarer, organisationerne modtager  

 for bl.a. regnskabsarbejde fra tilsluttede selvejende institutioner, idet  

 ydelserne anses for et integreret led i social forsorg og bistand, der er  

 undtaget fra momspligten.
Se også Mn.582, Mn.662 samt G.1.2.
Pengeinstitutters bogførings- og revisionsarbejde for fiskerierhvervet er  

 ligeledes undtaget fra momspligten, jf.
G.1.10. Derimod er revisionsfirmaers  

 gennemgang af skadelidte virksomheders regnskaber momspligtig.
 B.2.2.3.11 Servering mv.
 Servering i cafeterier, hoteller, kaffebarer, konditorier, moteller,  

 officersmesser, pølsevogne, restaurationer og ved særlige lejligheder (bl.a.  

 basarer, fester, markeder, møder, udstillinger og valg) er momspligtig.
 Vedrørende momspligt for servering mv. i forsamlingshuse, medborgerhuse,  

 idrætshaller, beboerforeningers selskabslokaler mv. henvises til C.3.3 samt  

 N.8.
Marketenderi- og kantinevirksomhed er momspligtig.
Det gælder også  

 marketenderier mv. i momsfri virksomheder som fx forsikringsselskaber,  

 banker, skoler, hospitaler og andre offentlige institutioner, jf.
Mn.536. Se  

 også C.3.3 samt N.8.1.
Lejrskolers servering mv. for skoleklasser i forbindelse med  

 lejrskoleophold er momspligtig, jf.
Mn.467. Lejrskoler med egen undervisning  

 skal dog ikke betale moms af servering, jf.
C.3.3. Se også Mn.591, hvoraf det  

 bl.a. fremgår, at der kan ses bort fra betaling af moms for den forplejning,  

 der i enkelte tilfælde er inkluderet i lejen ved udlejning af spejderhytter  

 og ferielejre tilhørende spejderorganisationer mv., der er tilsluttet Børne-  

 og Ungdomsorganisationernes Samråd.
Servering i kollektivhuse er momspligtig, hvis der til serveringen kræves  

 næringsbrev efter lov om restaurations- og hotelvirksomhed.
Vedrørende  

 kollektivhuses servering i andre tilfælde henvises til N.8.
Kommunale ungdomsskolers eller ungdomsklubbers salg af mad og drikkevarer  

 mv. er momspligtig, jf.
Mn.292 samt Mn.465. Tilsvarende gælder visse  

 kommunale skolers salg af fx frugt og brød, jf.
Dep.992. Drives skoleboder  

 e.l. af elever, skal der dog ikke betales moms af omsætningen, hvis en  

 overvejende del af indkøbene til brug for boderne købes i almindelig  

 detailhandel, jf. også Dep.1074.
B.2.2.3.12 Telefon-, telex- og telegrafydelser Telefon-, telegraf- og telexydelser er omfattet af momspligten, jf. også  

 G.1.7.
Telefonsamtaler fra Danmark til udlandet samt samtaler fra udlandet, hvor  

 den danske modtager har bekræftet at ville betale samtalen, er også  

 momspligtige.
I sidstnævnte tilfælde betragtes samtalerne som ført fra  

 Danmark.
Se endvidere G.1.7.
B.2.2.3.13 Udlejning af hotelværelser Udlejning af værelser i fx hoteller, gæstgiverier, moteller o.l. er  

 momspligtig uanset udlejningens varighed.
Andre virksomheder, der udlejer  

 værelser for kortere tidsrum end 1 måned, skal ligeledes betale moms.
For så  

 vidt angår afgrænsningen mellem momsfri udlejning af fast ejendom og  

 momspligtig udlejning af værelser henvises i øvrigt til G.1.8.
B.2.2.3.14 Vagt- og overvågningsvirksomhed Detektivbureauer er momspligtige.
Bureauernes arbejde med at tilvejebringe  

 fx bevismateriale i såvel civil- som kriminalsager, sådan at domstolene får  

 et bredere grundlag ved pådømmelse af sagerne samt bureauernes bistand til  

 forsikringsselskaber ved efterforskning i forsikringssager, er således  

 momspligtigt.
 Vagtselskabers virksomhed er fuldt ud momspligtig, herunder  

 vagtselskabernes transport af penge og pengerepræsentativer.
Vagt- og overvågningsordninger er principielt momspligtige.
Visse  

 overvågnings- og formidlingsaftaler er dog undtaget fra momspligten efter §  

 2, stk. 3, litra b, jf. også G.1.2.
B.2.2.3.15 Vurderingsydelser Vurdering af varer, herunder kunstværker og frimærker, vurdering af fast  

 ejendom, aktier, pantebreve o.l. værdipapirer er momspligtig.
Vurderinger for finansierings- eller forsikringsvirksomheder blev  

 tidligere anset som en integreret del af finansierings- eller  

 forsikringsvirksomhed, hvis ydelsen havde forbindelse med selskabernes  

 finansierings- eller forsikringsvirksomhed.
Som følge af gennemførelsen af  

 EF's 18. momsdirektiv blev sådan virksomhed imidlertid momspligtig med  

 virkning fra 1. januar 1993. Se også G.1.9 samt G.1.10.
 Fondsbørsvekselereres og andres vurderinger (værdifastsættelser) af  

 ejendomme og aktier mv. til brug ved opgørelse af dødsboer eller som  

 vejledning for købere og sælgere i forbindelse med afslutning af handler mv.  

 er momspligtig.
Vurderingsråd samt syns- og skønsmænd eller vurderingsmænd, der udfører  

 momspligtige vurderingsarbejder, er i en række tilfælde fritaget for at  

 betale moms, fx når vurderingsarbejdet udføres, efter at de pågældende er  

 blevet udmeldt hertil af retterne, jf.
Mn.754 og Mn.827. Se også C.3.6.
B.2.2.4 Salg eller overdragelse af rettigheder (immaterielle ydelser) Momspligtige rettigheder Salg eller overdragelse af rettigheder (immaterielle aktiver) er  

 momspligtige, medmindre ydelsen er omfattet af en af undtagelsesbestemmelser  

 i § 2, stk. 3. Som eksempler på momspligtige rettigheder kan nævnes:
- forhandlerrettigheder, - leveringsrettigheder (leveringsrettigheder kan dog være undtaget fra  

 momspligten, jf. det følgende afsnit om momsfri rettigheder, - licensrettigheder, jf.
Mn.130, - ophavsrettigheder, bortset fra kunstneres ophavsret til egne værker, - patentrettigheder, jf.
Mn.222, - retten til at bruge tegninger og ideer til illustrerede blade  

 (royalties), jf.
Mn.604.
- retten til varemærker, fællesmærker, mønstre o.l., - retten til at opstille bistader og til at indsamle honning, - retten til at overtage kundekreds og andre immaterielle aktiver i  

 forbindelse med hel eller delvis forretningsoverdragelse (goodwill). Der skal  

 fx betales moms af provisionsindtægter (afståelsesvederlag), som en  

 revisionsvirksomhed modtager ved overdragelse af klienter til en anden  

 revisionsvirksomhed, medmindre afståelsen er omfattet af § 12, stk. 5.
- retten til at afstå fra at bruge momspligtige rettigheder samt  

 forpligtelser til helt eller delvis at afstå fra udøvelse af erhvervsmæssig  

 virksomhed, evt. inden for et bestemt geografisk område (konkurrenceklausul), - retten til at udføre godskørsel for fremmed regning (vognmandskørsel).  

 Der skal således betales moms ved salg af såkaldte "grønne  

 tilladelser", medmindre salget er omfattet af lovens § 12, stk. 5.
- salg af medlemskort, som giver kortholderen mulighed for rabat ved  

 overnatning på visse hoteller, jf.
Mn.1321, - time-shares (salg af brugsrettigheder) til ferielejligheder uden  

 tinglyst skøde for brugsperioden, jf. også G.1.8.1.2, - udlejning af jagtret for perioder under én måned, jf.
Mn.932. Se  

 også G.1.8.1.
 - udlejning af køreteknisk anlæg, jf. Østre Landsrets dom af 26. marts  

 1992. Se også G.1.8.1.
Momsfri rettigheder Som eksempler på momsfri rettigheder, kan nævnes:
- kunstneres overdragelse af ophavsrettigheder til egne værker, bøger samt  

 illustrationer og tegninger, jf.
Mn.143 samt Mn.674. Se også C.3.2 samt  

 G.1.12.
 - salg af tegningsrettigheder (leveringsrettigheder) til en fabrik, hvor  

 der til rettighederne er knyttet leveringsrettigheder og -forpligtelser, er  

 anset som en integreret del af momsfri finansieringsvirksomhed.
- time-shares (salg af brugsrettigheder) til ferielejligheder med tinglyst  

 skøde for brugsperioden, jf. også G.1.8.1.2, - udlejning af jagt- og fiskeriret for perioder over én måned, jf.  

 Mn.932, Mn.849 samt Dep.947. Se også G.1.8.1.
- udlejning af indvindingsret, fx til et grusværk, jf. også G.1.8.1, - udlejning af sportsfaciliteter og salg af adgang til at udøve  

 sportsaktiviteter, jf.
G.1.5 samt G.1.8.1.
 Overdragelse af rettigheder/forpligtelser i forbindelse med hel eller  

 delvis overdragelse af en virksomhed til en anden registreringspligtig  

 virksomhed er omfattet af bestemmelsen i § 12, stk. 5. Se også D.2.16.
B.2.3 Køb af momspligtige ydelser i udlandet § 29 a Skatteministeren er bemyndiget til at fastsætte regler for, i hvilket  

 omfang, der skal betales moms ved køb af momspligtige ydelser i udlandet til  

 brug her i landet.
Bemyndigelsen er udfyldt ved Skatteministeriets  

 bekendtgørelse nr. 198 af 22. marts 1990 om merværdiafgift af visse ydelser,  

 der sælges til udlandet eller købes i udlandet.
Reglerne har til formål at fastlægge leveringsstedet for en række konkrete  

 ydelser, som er nævnt i bekendtgørelsens §§ 1 og 2, sådan at man ved  

 leverancer af momspligtige ydelser over grænserne sikrer, at der betales moms  

 af disse ydelser, når de anvendes inden for EF.
Reglerne skal endvidere  

 sikre, at en ydelse ikke momsbelastes mere end et sted inden for EF.
Indkøbes  

 der momspligtige ydelser i udlandet, som ikke er nævnt i bekendtgørelsens §§  

 1 og 2, kan disse som udgangspunkt indkøbes momsfrit.
I dette afsnit behandles kun reglerne om, i hvilket omfang der skal  

 betales moms ved køb af momspligtige ydelser i udlandet.
For så vidt angår  

 reglerne om moms af momspligtige ydelser, der sælges til udlandet, henvises  

 til D.2.13.
 Udenlandske virksomheder, der sælger ydelser nævnt i bekendtgørelsens § 2,  

 skal registreres og opkræve dansk moms, hvis virksomhedens omsætning  

 overstiger 10.000 kr. om året, jf. også C.2.8.
 Ved vurderingen af, om den, der køber momspligtige ydelser i udlandet,  

 skal betale moms, skelner man mellem, om køber er en registreret virksomhed,  

 en ikke registreret virksomhed eller en privatperson.
B.2.3.1 Registrerede virksomheder Registrerede virksomheder skal ikke betale moms ved køb af ydelser nævnt i  

 bekendtgørelsens §§ 1 og 2, hvis virksomheden ved køb af tilsvarende ydelser  

 her i landet ville have fuld fradragsret for købsmomsen, jf. bekendtgørelsens  

 § 4. Se også Mn.735.
Har virksomheden delvis eller slet ingen fradragsret for købet, er  

 virksomheden omfattet af de regler, der gælder for ikke registrerede  

 virksomheder og privatpersoner, jf.
B.2.3.2. Har virksomheden ret til delvis  

 fradrag for købsmomsen, kan den fradragsberettigede del af momsen medregnes  

 til købsmomsen i den momsperiode, hvor momsen af købet skal angives til  

 Told*Skat.
B.2.3.2 Ikke registrerede virksomheder og privatpersoner Ved vurderingen af, om ikke registrerede virksomheder og privatpersoner,  

 der køber ydelser i udlandet, skal betale dansk moms, skelnes der mellem, om  

 ydelsen er nævnt i § 1 eller § 2 i bekendtgørelsen.
 Er der tale om en ydelse nævnt i § 1, skelnes der tillige mellem, om  

 sælger har forretningssted i eller uden for EF, idet Færøerne og Grønland  

 sidestilles med steder uden for EF.
 Købes en § 1-ydelse hos en virksomhed med forretningssted uden for EF,  

 skal køber betale dansk moms af ydelsen, medmindre ydelsen udelukkende  

 anvendes uden for EF.
 Købes en § 1-ydelse derimod hos en momspligtig virksomhed i et andet  

 EF-land, skal køber ikke betale dansk moms, idet ydelsen vil være momsbelagt  

 med det andet EF-lands momssats.
Ved køb af en § 2-ydelse skal der altid betales dansk moms.
Er den  

 udenlandske sælger registreret her i landet, betales momsen til sælgeren i  

 forbindelse med købet.
I modsat fald skal momsbeløbet betales til Told*Skat,  

 jf.
B.2.3.5.
B.2.3.3 Edb-ydelser på databærere Standard edb-programmer, der indføres på databærer, fx papir, kassette,  

 diskette eller bånd, anses momsmæssigt for en vare, og der skal således  

 betales moms ved indførsel fra steder uden for EF, ligesom det kan komme på  

 tale at betale erhvervelsesmoms ved indførsel fra andre EF-lande, jf. også  

 B.1.2.
 Individuelt tilpassede edb-programmer på databærer, dvs. software, der er  

 specielt fremstillet efter købers specifikationer, anses i deres helhed for  

 momspligtige ydelser, hvis de indføres fra et andet EF-land, og køber skal  

 herefter ikke betale dansk moms, medmindre sælger er registreret her i  

 landet.
 Individuelt tilpassede edb-programmer, der indføres på databærer fra  

 steder uden for EF, skal opdeles i en varedel (databæreren), der beregnes  

 moms af i forbindelse med indførslen, og i en ydelsesdel (software), der  

 beregnes moms af efter reglerne nævnt under B.2.3.1 og B.2.3.2.
B.2.3.4 Momspligtig værdi af momspligtige ydelser købt i udlandet Den momspligtige værdi af momspligtige ydelser, der er købt i udlandet, er  

 prisen for de indkøbte ydelser ekskl. moms, jf. § 7 i bekendtgørelsen.
 Betaler køber med andet end penge (byttehandel) eller er der  

 interessefællesskab mellem køber og sælger skal der betales moms af en værdi,  

 som svarer til den udenlandske sælgers normale salgspris.
B.2.3.5 Angivelses-, betalings- og regnskabsbestemmelser mv. for  

 momspligtige ydelser købt i udlandet Den, som efter B.2.3.2, har købt momspligtige ydelser i udlandet, der skal  

 betales dansk moms af, har pligt til at underrette den lokale told- og  

 skatteregion herom inden 8 dage efter, at der er truffet aftale om levering  

 med den udenlandske sælger.
Momsperioden er kvartalet, og momsbeløbet skal senest 1 måned og 20 dage  

 efter kvartalets udløb angives og indbetales til Told*Skat.
Momsbeløbet skal  

 omfatte momsen af fakturerede momspligtige ydelser og momsen af betalte  

 momspligtige ydelser, som sælger endnu ikke har udstedt faktura for.
 Momslovens almindelige regler om forhøjelse af momstilsvaret ved for sen  

 angivelse, renter mv. samt om regnskab mv. anvendes også ved køb af  

 momspligtige ydelser i udlandet.
B.2.4 Turistkørsel med udenlandske busser i Danmark § 29 b Virksomheder, der udfører erhvervsmæssig passagerkørsel (turistkørsel) i  

 Danmark med busser indregistreret i udlandet, skal betale dansk moms, og  

 virksomheden skal registreres i Danmark, jf. § 5, stk. 1.
 Udenlandske turistvognmænd, der kun lejlighedsvis udfører turistkørsel i  

 Danmark, kan dog efter anmeldelse til told- og skatteregionen få tilladelse  

 til at afregne moms i forbindelse med den enkelte kørsel.
Momsen beregnes på grundlag af et gennemsnitsvederlag på 20 øre pr.  

 personkilometer.
Personkilometertallet er den tilbagelagte strækning ganget  

 med antal befordrede passagerer.
Med den gældende momssats på 25% er momsen  

 således 5 øre pr. personkilometer.
Virksomhederne har mulighed for at få  

 tilbagebetalt den moms, der er betalt i Danmark af køb til drift af bussen,  

 fx moms af køb af brændstof, jf.
G.7.
 Reglerne om turistkørsel med udenlandske busser findes i  

 Skatteministeriets bekendtgørelse nr. 988 af 11. december 1992 om  

 merværdiafgift af turistkørsel med udenlandske busser.
B.2.5 Moms af transport af varer samt ydelser knyttet til transport af  

 varer inden for EF § 29 c Der skal i overensstemmelse med EF's regler betales dansk moms af  

 transport af varer samt ydelser knyttet til transport af varer inden for EF.  

 Tilsvarende gælder formidling af transportydelser og hertil knyttede ydelser.
 De nærmere regler for, om der skal betales dansk moms eller moms i et af  

 de øvrige EF-lande, står i D.4.
