Skriftlig fremsættelse (13. oktober 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 europæiske samarbejdsudvalg. (Storbritannien omfattes af loven).
(Lovforslag nr.
L 46).
 Lovforslaget gennemfører Rådets direktiv om  

 direktiv af 15 december 1997 om udvidelse af direktiv af 94/45/EF om  

 indførelse af europæiske samarbejdsudvalg eller en procedure i  

 fællesskabsvirksomheder og fællesskabskoncerner med henblik  

 på at informere og høre arbejdstagere, til at omfatte Det  

 Forenede Kongerige og Nordirland.
 Lovforslaget indeholder to mindre ændringer af loven  

 om europæiske samarbejdsudvalg, dels udgår undtagelsen af UK og  

 dels sættes antallet af medlemmer i det særlige forhandlingsorgan  

 op fra 17 til 18 medlemmer.
 Lovforslaget indeholder endvidere i lighed med den  

 eksisterende lov en overgangsbestemmelse, således at lovens  

 bestemmelser ikke gælder for aftaler om information og høring  

 indgået inden lovens ikrafttræden.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
