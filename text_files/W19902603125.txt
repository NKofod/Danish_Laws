 Der klages over, at to radioer med tilladelse i to forskellige  

 nævnsområder samsender.
Udvalget fandt, at der på det foreliggende grundlag var tale om  

 samsending.
Udvalget fandt endvidere, at den foretagne samsending ikke var et  

 enkeltstående tilfælde, men at der forelå et fast samarbejdsforhold mellem de  

 to radioer.
Dette forhold er efter § 15 a, stk. 4, i lov om radio og  

 fjernsynsvirksomhed ulovligt.
Udvalget gik udfra, at de berørte nævn er enige  

 i, at den nævnte virksomhed er ulovlig og udvalget gik udfra, at nævnene vil  

 drage omsorg for, om nødvendigt ved inddragelse af de pågældende tilladelser,  

 at få det ulovlige forhold bragt til ophør.
På sit møde den 18. december 1990 har Udvalget vedr.
Lokal Radio og TV  

 behandlet en sag vedrørende Radio Uptowns programvirksomhed i Frederiksberg  

 og Gentofte kommuner.
Radio Uptown har sendetilladelse i begge de nævnte  

 kommuner og sender på henholdsvis 107,9 og 103,9 MHz.
Sagen er rejst på  

 baggrund af en henvendelse af 25. september 1990 fra Louis Sorgenfrey om, at  

 Radio Uptown udsender de samme programmer samtidigt på de to frekvenser.  

 Henvendelsen er vedlagt en båndoptagelse, hvoraf dette forhold fremgår.
Udvalget vedr.
Lokal Radio og TV har i forbindelse med sagens behandling  

 indhentet udtalelse fra de lokale nævn i Frederiksberg og Gentofte Kommuner  

 med henblik på oplysninger vedrørende Radio Uptowns programvirksomhed i  

 perioden mandag den 24. september 1990 kl. 00.00 til onsdag den 26. september  

 1990 kl. 24.00.
 Af det indsendte materiale af 25. oktober 1990 fra Lokalradionævnet i  

 Gentofte, samt af 19. november 1990 fra Lokalradio- og tv-nævnet i  

 Frederiksberg Kommune, fremgår det udtrykkeligt, at de udsendte programmmer  

 på de to frekvenser i den omhandlede periode er identiske.
 Radio Uptown oplyser i de medsendte skrivelser af 18. oktober og 25.  

 oktober 1990, at der netop i den periode, der ønskes belyst, blev produceret  

 programmer, som efter redaktionens opfattelse var af interesse for en større  

 kreds, og at de pågældende programmer indholdsmæssigt havde et særligt  

 tilhørsforhold til henholdsvis Frederiksberg og Gentofte kommuner.
 Det oplyses endvidere, at samtidig udsendelse kun sker undtagelsesvis og i  

 det omfang de respektive programledere antager, at programmet har et særligt  

 tilhørsforhold til begge lokale områder.
Uvalget vedr.
Lokal Radio og TV skal herefter udtale:
På det foreliggende grundlag må udvalget konstatere, at der foretages  

 samsending mellem Radio Uptown, Frederiksberg, og Radio Uptown, Gentofte.
Det  

 står endvidere klart for udvalget, at den foretagne samsending ikke er et  

 enkeltstående tilfælde, men at der forligger et fast samarbejdsforhold mellem  

 Radio Uptown, Frederiksberg, og Radio Uptown, Gentofte, hvorefter de samme  

 programmer udsendes i de to lokale områder.
Dette forhold er efter § 15 a,  

 stk. 4, i lov om radio- og fjernsynsvirksomhed ulovligt.
 Udvalget går ud fra, at de berørte nævn er enig i, at den nævnte  

 sendevirksomhed er ulovlig, og man går ud fra, at nævnene vil drage omsorg  

 for, om nødvendigt ved inddragelse af de pågældende sendetilladelser, at få  

 det ulovlige forhold bragt til ophør.
Udvalget udbeder sig fra begge nævn underretning om, hvad der videre  

 passerer i sagerne.
Man skal bede om, at en eventuel foreløbig underretning  

 er udvalget i hænde inden udgangen af januar 1991.
 En kopi af denne skrivelse er sendt til Radio Uptown, samt til Louis  

 Sorgenfrey.
