Bekendtgørelse om lokal radio- og fjernsynsvirksomhed  

1) I medfør af § 52, stk. 3, § 54, stk. 4  

 og 5, § 59, stk. 2, § 60, stk. 4, § 63, § 64,  

 stk. 8, § 67, § 68, stk. 3, og § 99, stk. 2, i  

 lov nr. 1052 af 17. december 2002 om radio- og fjernsynsvirksomhed,  

 fastsættes:
Kapitel 1 Anvendelsesområdet § 1.  

  

 Bekendtgørelsen  

 omfatter udøvelse af programvirksomhed ved hjælp af radioanlæg eller  

 fællesantenneanlæg inden for et lokalt område, jf. § 52 i lov om radio-  

 og  

 fjernsynsvirksomhed.
Kapitel 2 Programvirksomheden § 2.  

  

 Udøvelse  

 af lokal radio- og tv-programvirksomhed ved hjælp af radioanlæg kræver  

 tilladelse fra det lokale radio- og fjernsynsnævn.
 Stk. 2.  

  

 Udøvelse af  

 lokal radio- og tv-programvirksomhed ved hjælp af fællesantenneanlæg kræver  

 registrering hos det lokale radio- og fjernsynsnævn.
 § 3.  

  

 Indehaveren  

 af en tilladelse til lokal programvirksomhed eller det registrerede  

 foretagende  

 skal udøve virksomheden i overensstemmelse med lovens §§ 61-63.
 § 4.  

  

 I  

 lokal-tv må der ikke udsendes programmer, som i alvorlig grad kan skade  

 mindreåriges fysiske, psykiske eller moralske udvikling, herunder navnlig  

 programmer, som indeholder pornografi eller umotiveret vold.
Stk. 2.  

  

 Andre  

 programmer, som kan skade mindreåriges fysiske, psykiske eller moralske  

 udvikling,  

 må ikke sendes, medmindre det ved valget af sendetidspunkt eller ved tekniske  

 foranstaltninger sikres, at mindreårige i udsendelsesområdet normalt ikke ser  

 eller hører udsendelserne.
Når programmerne udsendes i ukodet form, skal der  

 forud for dem gives en akustisk advarsel, eller de skal under hele deres  

 varighed være markeret med et visuelt symbol.
 Stk. 3.  

  

 Programmerne  

 må ikke på nogen måde tilskynde til had på grund af race, køn, religion,  

 nationalitet eller seksuel observans.
 § 5.  

  

 Indehaveren  

 af en networking-tilladelse til lokal tv-programvirksomhed i henhold til  

 lovens  

 § 54, stk. 1, skal:
1)  

 	  

    

 dagligt sende mindst  

 1/2 times lokalt producerede nyheds- og aktualitetsprogrammer eller andre  

 programmer med udgangspunkt i lokalsamfundet, idet programstof fra andre  

 stationer i samme amtskommune eller i naboamtskommuner, der deltager i et  

 fast  

 samarbejdsforhold med foretagendet om programvirksomheden, kan indgå i  

 tidsopgørelsen, 2)  

 	  

    

 sørge for, at en  

 væsentlig del af programmerne derudover er dansksprogede eller produceret for  

 et dansk publikum, og 3)  

 	  

    

 afsætte sendetid til  

 ikke-kommercielle stationer og kommuner, hvis tilladelse er begrænset til den  

 sendetid, der er nævnt i lovens § 54, stk. 1, nr. 4.
 Stk. 2.  

  

 Den i  

 stk. 1, nr. 3, nævnte sendetid kan dagligt udgøre op til 3 timer i  

 tidsrummet mellem kl. 9-12. Sendetiden skal placeres samlet i det nævnte  

 tidsrum og skal påbegyndes kl. 9. De ikke-kommercielle stationer og kommuner  

 betaler dokumenterbare meromkostninger ved udsendelse af programmer til  

 tilladelseshaveren i henhold til lovens § 54, stk. 1.
 Stk. 3.  

  

 Ved lokalt  

 producerede programmer forstås i denne bekendtgørelse programmer, der enten  

 er  

 produceret af stationen selv eller er produceret af en uafhængig producent  

 beliggende i tilladelsesområdet.
 Stk. 4.  

  

 Ved  

 aktualitetsprogrammer forstås i denne bekendtgørelse programmer, der direkte  

 vedrører nyheder af politisk eller samfundsmæssig betydning, såsom  

 programmer,  

 der består af kommentarer til nyheder, gennemgange af udviklingen i nyheder  

 eller politiske holdninger til nyheder, aktuelle begivenheder m.v.
 Stk. 5.  

  

 Indehaveren  

 af tilladelsen skal hvert kvartal til Radio- og tv-nævnet indsende en  

 redegørelse for, hvorledes kravet om lokalt producerede programmer og  

 dansksprogede programmer m.v. er opfyldt.
 § 6.  

  

 Indehaveren  

 af en networking-tilladelse til lokal tv-programvirksomhed i henhold til  

 lovens  

 § 54, stk. 1, skal tilstræbe:
1)  

 	  

    

 at over halvdelen af  

 den sendetid, der ikke består af nyheder, sportsbegivenheder, konkurrencer og  

 tekst-tv, afsættes til europæiske programmer, jf. bilag 1, og 2)  

 	  

    

 at 10 pct. af den  

 sendetid, der ikke består af nyheder, sportsbegivenheder, konkurrencer og  

 tekst-tv, eller 10 pct. af programbudgettet, afsættes til europæiske  

 programmer  

 fra producenter, der er uafhængige af tv-foretagender.
En passende andel skal  

 forbeholdes programmer af ny dato, dvs. programmer, der udsendes senest 5 år  

 efter deres produktion.
 Stk. 2.  

  

 Tilladelsens  

 indehaver skal efter anmodning indsende oplysninger om overholdelsen af  

 stk. 1 til Radio- og tv-nævnet.
Kapitel 3 Ansøgning om tilladelse § 7.  

  

 Ansøgning om tilladelse til lokal programvirksomhed indsendes til det lokale  

 radio- og fjernsynsnævn, jf. lovens § 64.
 Stk. 2.  

  

 Indkaldelse  

 af ansøgninger sker i almindelighed ved offentligt opslag.
 § 8.  

  

 Ved  

 behandling af ansøgninger om tilladelse til lokal programvirksomhed ved hjælp  

 af radioanlæg skal det lokale nævn i henhold til lovens § 59,  

 stk. 1,  

 søge at sikre det enkelte lokale område en samlet programvirksomhed af  

 alsidig  

 karakter.
 Stk. 2.  

  

 Nævnet kan  

 i forbindelse med indkaldelse af ansøgninger om tilladelse til lokal  

 programvirksomhed angive, hvilke programtyper nævnet ved sin prioritering af  

 ansøgerne vil lægge særlig vægt på, herunder eksempelvis lokalt islæt og  

 lokal  

 nyhedsformidling.
 Stk. 3.  

  

 Ved  

 behandlingen af ansøgninger kan nævnet bl.a. lægge vægt på ansøgerens  

 økonomiske formåen og mulighed for at realisere de opstillede programplaner.
 § 9.  

  

 Det  

 lokale nævn kan kræve, at ansøgning om tilladelse sker på et ansøgningsskema,  

 som nævnet udleverer.
 Stk. 2.  

  

 Ansøgning om  

 tilladelse skal indeholde følgende oplysninger:
1)  

 	  

    

 Ansøgers navn,  

 adresse og telefonnummer.
Såfremt ansøgeren har flere adresser, oplyses disse  

 med en beskrivelse af, hvilke funktioner, der varetages fra de forskellige  

 adresser.
2)  

 	  

    

 Om ansøgningen  

 vedrører radio- eller fjernsynsvirksomhed.
En ansøgning kan ikke både vedrøre  

 radio- og fjernsynsvirksomhed.
For så vidt angår fjernsynsvirksomhed oplyses  

 det endvidere, om der søges om en networking-tilladelse efter lovens  

 § 54,  

 stk. 1, der omfatter tilladelse til hele sendetiden på alle  

 tv-sendemuligheder i nævnsområdet, jf. dog forpligtelsen i henhold til  

 § 5, stk. 1, nr. 3. For så vidt angår radiovirksomhed oplyses det,  

 om  

 der søges om en tilladelse, der giver adgang til networking i henhold til  

 lovens  

 § 55, stk. 1.
3)  

 	  

    

 Ansøgers  

 organisationsform, herunder relevante oplysninger om vedtægter og  

 bestyrelsens  

 sammensætning, ejerforhold samt ledelsesforhold.
Ansøger skal i denne  

 forbindelse dokumentere, at selskabet, foreningen eller lign. har lokal  

 radio-  

 eller fjernsynsvirksomhed som hovedformål.
Vedtægterne skal vedlægges.
 4)  

 	  

    

 Økonomiske forhold,  

 herunder hvordan driften vil blive finansieret, f.eks. ved hjælp af reklamer,  

 sponsorering, salg af sendetid eller brugerbetaling.
5)  

 	  

    

 Karakteren af  

 programvirksomheden, herunder beskrivelse af de programkategorier  

 virksomheden  

 omfatter og disse kategoriers tidsmæssige fordeling.
Det oplyses endvidere,  

 om  

 virksomheden retter sig mod bestemte målgrupper, f.eks. børn eller unge.  

 Såfremt det er hensigten at sende programmer i kodet form, oplyses dette.
 6)  

 	  

    

 Ønsker om startdato,  

 antal sendetimer pr. uge og deres fordeling på dage og tidspunkter.
7)  

 	  

    

 Planer om fast  

 samarbejde med andre radio- og fjernsynsforetagender m.v. om  

 programvirksomheden.
Eventuelle samarbejdsaftaler skal vedlægges.
 8)  

 	  

    

 Det navn, som  

 lokalradioen eller tv-stationen vil anvende.
 Stk. 3.  

  

 Såfremt  

 indehaveren af en tilladelse til lokal fjernsynsvirksomhed i medfør af lovens  

 § 54, stk. 6, søger om at overgå til vilkår, der gælder for  

 networking-tilladelser efter lovens § 54, stk. 1, skal der oplyses  

 om  

 eventuelle samarbejdsaftaler, og kopi af aftalerne vedlægges.
 Stk. 4.  

  

 Såfremt en  

 indehaver af en tilladelse til lokal radio-programvirksomhed i medfør af  

 lovens  

 § 55, stk. 2, søger om at overgå til vilkår, der giver adgang til  

 networking, skal der oplyses om eventuelle samarbejdsaftaler, og kopi af  

 aftalerne vedlægges.
Stk. 5.  

  

 Nævnet kan  

 i øvrigt kræve de oplysninger, det finder nødvendige for behandlingen af  

 ansøgningen.
Nævnet kan fastsætte en frist for afgivelsen af oplysninger.  

 Såfremt nævnet ikke kan få tilstrækkelige oplysninger, kan der gives afslag  

 på  

 ansøgningen.
 § 10.  

  

 Såfremt  

 der i tilladelsesperioden sker ændringer af forhold, der er oplyst i  

 ansøgningen, skal disse meddeles nævnet.
Kapitel 4 Udstedelse af tilladelse § 11.  

  

 Tilladelse  

 kan efter lovens § 53 udstedes til selskaber, foreninger eller lignende,  

 der har lokal radio- eller fjernsynsvirksomhed som hovedformål.
 Stk. 2.  

  

 Ved  

 hovedformål forstås i denne bekendtgørelse, at formålet udgør en dominerende  

 del af foretagendets aktiviteter.
 § 12.  

  

 Hvis  

 der findes en ubenyttet sendemulighed (frekvens) i området, har selskaber,  

 foreninger og lign., som udøver tv-programvirksomhed ved hjælp af radioanlæg,  

 ret til at få meddelt en networking-tilladelse, hvis de foruden at opfylde  

 betingelsen i lovens § 53 om at have lokal fjernsynsvirksomhed som  

 hovedformål, opfylder betingelserne i lovens § 54, stk. 1.
 Stk. 2.  

  

 Medmindre  

 afgørende lokale hensyn taler derimod, godkender det lokale radio- og  

 fjernsynsnævn, at indehavere af tilladelse til programvirksomhed efter lovens  

 § 52, stk. 1, kan overgå til de vilkår, der gælder for  

 tilladelseshavere efter stk. 1, for resten af den periode, hvori  

 tilladelsen er gældende.
 § 13.  

  

 Selskaber,  

 foreninger og lign., der udøver radio-programvirksomhed ved hjælp af  

 radioanlæg, og som opfylder betingelsen i lovens § 53 om at have lokal  

 radiovirksomhed som hovedformål, har ret til at få meddelt en  

 programtilladelse, der giver adgang til networking, medmindre afgørende  

 lokale  

 hensyn taler imod.
 Stk. 2.  

  

 Medmindre  

 afgørende lokale hensyn taler derimod, godkender det lokale radio- og  

 fjernsynsnævn, at selskaber, foreninger og lign., som er indehavere af  

 tilladelse til radio-programvirksomhed efter lovens § 52, stk. 1,  

 kan  

 overgå til vilkår, der giver adgang til networking, for resten af den  

 periode,  

 hvori tilladelsen er gældende.
 § 14.  

  

 De  

 i § 12, stk. 2, og § 13 nævnte afgørende lokale hensyn kan  

 være  

 begrundede i forpligtelsen til at søge at sikre det enkelte lokale område en  

 samlet programvirksomhed af alsidig karakter, jf. § 8, stk. 1. Som  

 led i denne forpligtelse kan nævnet prioritere visse programtyper, herunder  

 lokal nyhedsformidling, samt lægge vægt på lokalt islæt i  

 programvirksomheden.
 § 15.  

  

 I  

 forbindelse med udstedelsen af en tilladelse kan nævnet bl.a. stille vilkår  

 om,  

 at programvirksomheden skal udøves i overensstemmelse med ansøgningen, og at  

 tilladelseshaveren senest 6 måneder efter regnskabsårets afslutning skal  

 indsende regnskab for virksomheden til det lokale nævn.
§ 16.  

  

 Efter  

 lovens § 60, stk. 1, udstedes tilladelse til lokal radio- eller  

 fjernsynsvirksomhed for en bestemt periode, der maksimalt kan være 5 år for  

 radio og 7 år for fjernsyn, jf. dog § 40, stk. 4.  

 Networking-tilladelser i henhold til lovens § 54, stk. 1, udstedes  

 dog for en periode af 7 år.
Fornyelse af tilladelse kan ske ved periodens  

 udløb.
 Stk. 2.  

  

 For  

 tilladelser, der udstedes efter 1. januar 2003, finder § 44 anvendelse.
§ 17.  

  

 Nævnet  

 kan i forbindelse med udstedelse af tilladelser lade disse udløbe på samme  

 tidspunkt, således at nævnet kan afholde samlede ansøgningsrunder.
Dette  

 gælder  

 dog ikke for tilladelse efter lovens § 54, stk. 1.
§ 18.  

  

 Ved  

 udstedelse af tilladelse efter lovens § 52, stk. 1, og § 55,  

 stk. 1, tildeles der ansøgeren en ugentlig minimumssendetid.
Såfremt der  

 kun udstedes én tilladelse bør sendetiden fastsættes med hensyntagen til, at  

 der senere kan opstå behov for sendetid til nye tilladelseshavere.
Stk. 2.  

  

 Tilladelseshavere,  

 der har fået udstedt tilladelse efter lovens § 52, stk. 1, eller  

 § 55, stk. 1, til den samme sendemulighed (frekvens) og hermed  

 indgår  

 i et sendesamvirke, der sender fra samme senderposition i henhold til én  

 frekvenstilladelse, forhandler sig til rette om sendetidens placering.
Den  

 aftalte placering af såvel minimumssendetid som øvrig sendetid skal meddeles  

 nævnet.
Såfremt der ikke opnås enighed blandt tilladelseshaverne, fastlægger  

 nævnet placeringen af den ugentlige sendetid.
 Stk. 3.  

  

 Sendetidsplaceringen  

 gælder for tilladelsesperioden, medmindre andet aftales mellem  

 tilladelseshaverne.  

 Såfremt der aftales en ny placering mellem tilladelseshaverne i løbet af  

 perioden, skal denne meddeles nævnet.
 Stk. 4.  

  

 Den  

 minimumssendetid, som nævnet har tildelt en ansøger, og placeringen af denne  

 sendetid, kan i tilladelsesperioden ikke ændres af nævnet i forbindelse med  

 udstedelse af nye tilladelser i området, medmindre tiden ikke udnyttes.  

 Sendetid ud over den tildelte minimumssendetid, som midlertidigt udnyttes af  

 de  

 stationer, der sender på den pågældende frekvens, kan nævnet disponere over i  

 forbindelse  

 med udstedelse af nye tilladelser.
 Stk. 5.  

  

 Såfremt  

 tilladelseshaverne på samme frekvens (sendesamvirke) ikke kan blive enige om  

 de  

 økonomiske vilkår m.v. for samvirket, fastsættes disse af nævnet.
 Stk. 6.  

  

 Nævnet kan  

 i særlige tilfælde beslutte, at sendetid, som er ledig som følge af en  

 midlertidig inddragelse af en tilladelse, ikke må benyttes.
 § 19.  

  

 De  

 lokale nævn skal indsende kopi af networking-tilladelser, der er udstedt i  

 henhold til lovens § 54, stk. 1, og § 55, stk. 1, til  

 Radio- og tv-nævnet.
Kapitel 5 Registrering § 20.  

  

 Foretagender, der udøver programvirksomhed ved hjælp af fællesantenneanlæg,  

 og  

 som har lokal radio- eller fjernsynsvirksomhed som hovedformål, jf.  

 § 11,  

 stk. 2, skal registreres hos det lokale nævn.
 Stk. 2.  

  

 I  

 forbindelse med registrering skal foretagendet oplyse:
1)  

 	  

    

 Navn, adresse og  

 telefonnummer.
Såfremt foretagendet har flere adresser, oplyses disse med en  

 beskrivelse af, hvilke funktioner, der varetages fra de forskellige adresser.
2)  

 	  

    

 Om foretagendet  

 udøver radio- eller fjernsynsvirksomhed.
Registrering kan ikke vedrøre begge  

 dele.
3)  

 	  

    

 Organisationsform,  

 herunder relevante oplysninger om vedtægter og bestyrelsens sammensætning,  

 ejerforhold samt ledelsesforhold.
Det skal i denne forbindelse dokumenteres,  

 at  

 selskabet, foreningen eller lign. har lokal radio- eller fjernsynsvirksomhed  

 som hovedformål.
Vedtægterne skal vedlægges.
 4)  

 	  

    

 Økonomiske forhold,  

 herunder hvordan driften vil blive finansieret, f.eks. ved hjælp af reklamer,  

 sponsorering, salg af sendetid eller brugerbetaling.
5)  

 	  

    

 Karakteren af  

 programvirksomheden, herunder beskrivelse af de programkategorier  

 virksomheden  

 omfatter og disse kategoriers tidsmæssige fordeling.
Det oplyses endvidere,  

 om  

 virksomheden retter sig mod bestemte målgrupper, f.eks. børn eller unge.  

 Såfremt det er hensigten at sende programmer i kodet form, oplyses dette.
 6)  

 	  

    

 Planlagt  

 starttidspunkt.
7)  

 	  

    

 Planer om fast  

 samarbejde med andre radio- og fjernsynsforetagender m.v. om  

 programvirksomheden.
Eventuelle samarbejdsaftaler skal vedlægges.
 8)  

 	  

    

 Det navn, som  

 stationen vil anvende.
 § 21.  

  

 Såfremt  

 der sker ændringer af forhold, der er oplyst i forbindelse med  

 registreringen,  

 skal disse meddeles nævnet.
Kapitel 6 Tilsyn med programvirksomheden § 22.  

  

 Efter  

 lovens § 52 udsteder det lokale radio- og fjernsynsnævn tilladelse til  

 lokal programvirksomhed ved hjælp af radioanlæg og registrerer foretagender,  

 der udøver lokal programvirksomhed ved hjælp af fællesantenneanlæg.
Stk. 2.  

  

 Det lokale  

 radio- og fjernsynsnævn fører tilsyn med programvirksomheden, jf. dog  

 § 23, stk. 2, om Radio- og tv-nævnets kompetence i relation til  

 networking-samarbejde.
Det lokale radio- og fjernsynsnævn påtaler  

 overtrædelser  

 af loven, bestemmelser fastsat efter loven og vilkår for tilladelser og kan  

 inddrage tilladelsen eller træffe afgørelse om indstilling af registreret  

 programvirksomhed, jf. lovens § 66.
Stk. 3.  

  

 Det lokale  

 radio- og fjernsynsnævn kan afkræve tilladelseshavere og registrerede  

 foretagender enhver oplysning, som er af betydning for nævnets sager.
Nævnet  

 kan fastsætte en frist for afgivelsen af oplysninger.
 § 23.  

  

 Radio-  

 og tv-nævnet træffer efter lovens § 43 den endelige administrative  

 afgørelse i klagesager om lokale nævns:
1)  

 	  

    

 afslag på ansøgning  

 om tilladelse til lokal programvirksomhed ved hjælp af radioanlæg, 2)  

 	  

    

 inddragelse af  

 tilladelse til lokal programvirksomhed ved hjælp af radioanlæg, og 3)  

 	  

    

 afgørelse om  

 indstilling af registreret programvirksomhed, der udøves ved hjælp af  

 fællesantenneanlæg.
 Stk. 2.  

  

 Radio- og  

 tv-nævnet fører tilsyn med programmer, der udsendes samtidig af flere  

 tilladelseshavere eller udsendes i medfør af et fast samarbejdsforhold med  

 andre radio- og fjernsynsforetagender om programvirksomheden (networking),  

 påtaler overtrædelser af loven, bestemmelser fastsat efter loven og vilkår  

 for  

 tilladelser og kan inddrage tilladelsen eller træffe afgørelse om indstilling  

 af registreret programvirksomhed, jf. lovens §§ 65, stk. 2, og 66,  

 stk. 1-4.
 Stk. 3.  

  

 Nævnet  

 træffer den endelige administrative afgørelse om fordeling af tilskud til  

 ikke-kommercielle lokale radio- og tv-stationer m.v., jf. kapitel 7.
Stk. 4.  

  

 Nævnet kan  

 afkræve lokale nævn, tilladelseshavere og registrerede foretagender enhver  

 oplysning, som er af betydning for nævnets sager.
Nævnet kan fastsætte en  

 frist  

 for afgivelsen af oplysninger.
Kapitel 7 Tilskud til ikke-kommercielle lokale radio- og  

 tv-stationer m.v.
§ 24.  

  

 Radio-  

 og tv-nævnet yder tilskud til ikke-kommercielle lokale radio- og tv-stationer  

 samt til kommuner, som har tilladelse til lokal programvirksomhed.
Tilskud  

 ydes  

 som driftstilskud og programtilskud.
Tilskud kan alene ydes til indehavere af  

 en tilladelse til lokal programvirksomhed og til registrerede foretagender,  

 jf.  

 § 2.
Stk. 2.  

  

 Radio- og  

 tv-nævnet yder, jf. § 30, tilskud til uddannelsesaktiviteter.
Tilskud  

 til  

 uddannelsesaktiviteter er ikke begrænset til indehavere af en  

 programtilladelse  

 eller til registrerede foretagender.
 Stk. 3.  

  

 Radio- og  

 tv-nævnet yder, jf. § 31, tilskud til medieskoletjenestevirksomhed.  

 Tilskud til medieskoletjenestevirksomhed er ikke begrænset til indehaveren af  

 en programtilladelse eller til registrerede foretagender.
 Stk. 4.  

  

 Der  

 afsættes 2,5 mio. kr. årligt til brug for de i stk. 2 og 3 nævnte  

 formål.
 Stk. 5.  

  

 Nævnet kan,  

 i tilfælde af at man ikke modtager tilstrækkelig mange kvalificerede  

 ansøgninger om tilskud til de i stk. 2 og 3 nævnte formål, anvende  

 overskydende midler til programtilskud.
 § 25.  

  

 Radio-  

 og tv-nævnet fastsætter efter drøftelse med organisationerne på lokal  

 radio/tv-området, hvor stor en del af midlerne til programtilskuddet, der  

 skal  

 anvendes til henholdsvis lokal radio-virksomhed og lokal tv-virksomhed.
§ 26.  

  

 Radio-  

 og tv-nævnet kan yde driftstilskud til ikke-kommercielle lokal radio- eller  

 tv-stationer, samt til kommuner, som har tilladelse til lokal  

 programvirksomhed, såfremt stationen eller kommunen på ansøgningstidspunktet  

 har haft regelmæssig udsendelsesvirksomhed i de seneste 6 måneder.
Ved  

 ikke-kommercielle stationer forstås i denne bekendtgørelse stationer, som  

 ikke  

 har reklameindtægter.
 Stk. 2.  

  

 Radio- og  

 tv-nævnet kan i særlige tilfælde efter en konkret vurdering fravige  

 betingelserne i stk. 1.
Stk. 3.  

  

 Tilskud i  

 henhold til stk. 1 ydes under hensyntagen til en begrundet indstilling  

 fra  

 de lokale radio- og fjernsynsnævn.
Der kan i indstillingen blandt andet  

 lægges  

 vægt på, om ansøgeren har bred kontakt til lokalsamfundet, og om ansøgeren  

 bidrager til at opfylde lokale mediepolitiske målsætninger.
Radio- og  

 tv-nævnet  

 kan i sine afgørelser lægge vægt på de samme forhold.
Stk. 4.  

  

 Der kan  

 ydes et driftstilskud på 100 kr. pr. udsendt time for radiostationer og 500  

 kr.  

 pr. udsendt time for tv-stationer.
Der kan til hver radiostation maksimalt  

 ydes  

 tilskud til 15 timer ugentligt og til hver tv-station maksimalt 3 timer  

 ugentligt.
Ved beregningen indgår kun selvstændig udsendelsesvirksomhed.
 Stk. 5.  

  

 Der kan  

 ikke ydes driftstilskud til sendetimer, som består af prøvebilleder,  

 rulletekster med informationer, tekst-tv, såkaldte info-kanaler og  

 tilsvarende  

 programvirksomhed eller udsendelse fra fast opstillede kameraer.
 Stk. 6.  

  

 Radio- og  

 tv-nævnet kan beslutte at fastsætte et lavere tilskud pr. udsendt sendetime  

 for  

 kabelfødt programvirksomhed samt at gøre tilskuddet afhængigt af antallet af  

 tilslutninger til det pågældende fællesantenneanlæg.
 § 27.  

  

 Radio-  

 og tv-nævnet kan yde programtilskud til enkeltprogrammer og programrækker,  

 der  

 indholdsmæssigt tager deres udgangspunkt i det lokale område, og omhandler  

 det  

 lokale områdes historie, kultur, dagligdag, samfundsliv m.v.
 Stk. 2.  

  

 Tilskud i  

 henhold til stk. 1 kan kun ydes til programmer m.v., der udsendes af  

 stationer, som modtager driftstilskud, jf. § 26. Tilskud ydes under  

 hensyntagen til en prioriteret og begrundet indstilling fra de lokale radio-  

 og  

 fjernsynsnævn.
 Stk. 3.  

  

 Der kan  

 udelukkende ydes programtilskud til radio- eller tv-stationens  

 egenproduktion.  

 Ved egenproduktion forstås i denne bekendtgørelse programmer, som produceres  

 af  

 radio- eller tv-stationen selv, bestilles og kontrolleres af stationen  

 (entreprise) samt koproduktioner.
 Stk. 4.  

  

 Der kan  

 ikke gives programtilskud til bingo-udsendelser og lignende.
 Stk. 5.  

  

 Der kan  

 maksimalt udbetales 0,4 mio. kr. årligt i samlet programtilskud til en enkelt  

 radiostation, og maksimalt 0,8 mio. kr. til en enkelt tv-station.
 § 28.  

  

 En  

 radio- eller tv-stations samlede drifts- og programtilskud kan på årsbasis  

 højst udgøre stationens faktiske driftsudgifter for det pågældende år.  

 Såfremt  

 det samlede tilskud overstiger disse driftsudgifter, skal det overskydende  

 beløb tilbagebetales eller modregnes i fremtidige tilskud.
 § 29.  

  

 De  

 lokale radio- og fjernsynsnævn gennemfører som led i nævnenes  

 tilsynsforpligtelse, jf. lovens § 65, stk. 2 og 3, stikprøvekontrol  

 af de udsendelser, der er ydet programtilskud til.
 Stk. 2.  

  

 Såfremt det  

 konstateres, at de bevilgede midler ikke anvendes i overensstemmelse med  

 ansøgningen om programtilskud, meddeles dette Radio- og tv-nævnet, som tager  

 stilling til, om der er grundlag for at kræve tilskuddet helt eller delvist  

 tilbagebetalt, jf. § 35, stk. 2.
 § 30.  

  

 Radio-  

 og tv-nævnet yder tilskud til uddannelsesaktiviteter, der primært skal  

 anvendes  

 til uddannelse af frivillige medarbejdere på de lokale radio- og  

 tv-stationer.  

 Tilskud til uddannelsesaktiviteter er ikke begrænset til indehaveren af en  

 programtilladelse eller til registrerede foretagender, men kan også ydes til  

 aktiviteter arrangeret af de ikke-kommercielle stationers organisationer og  

 af  

 højskoler mv. for personer, der er tilknyttet en ikke-kommerciel lokal radio-  

 eller tv-station.
 Stk. 2.  

  

 Der kan  

 ikke ydes tilskud til mødevirksomhed, deltagelse i konferencer og lign.
§ 31.  

  

 Radio-  

 og tv-nævnet yder tilskud til medieskoletjenestevirksomhed.
Tilskud til  

 medieskoletjenestevirksomhed er ikke begrænset til indehaveren af en  

 programtilladelse eller til registrerede foretagender.
Tilskud ydes til  

 medieskoletjenestevirksomhed inden for de audiovisuelle medier (lydmediet og  

 de  

 levende billeder). Der kan ikke ydes tilskud til enkeltpersoner.
 Stk. 2.  

  

 Ved  

 medieskoletjenestevirksomhed forstås i denne bekendtgørelse aktiviteter i  

 forhold til grundskolen og ungdomsuddannelserne, med henblik på at give  

 grundskolen og ungdomsuddannelserne adgang til mediemæssig kompetence som  

 supplement til den viden, der findes på skolerne.
Stk. 3.  

  

 Tilskud kan  

 ydes til supplerende medieudstyr, løn, idéudvikling, udarbejdelse af  

 materiale,  

 erfaringsformidling m.v.
Der kan ikke ydes tilskud til transport eller  

 forplejning af lærere og elever eller til aflønning af lærere fra de  

 deltagende  

 skoler.
§ 32.  

  

 Radio-  

 og tv-nævnet fordeler midlerne til medieskoletjenestevirksomhed på baggrund  

 af  

 en vurdering af de indkomne ansøgninger.
Det enkelte projekt vil blive bedømt  

 ud fra en samlet vurdering af projektets kvalitative indhold, idet der vil  

 blive lagt vægt på følgende:
1)  

 	  

    

 tilknytning til et  

 professionelt mediemiljø inden for de audiovisuelle medier, f.eks. radio- og  

 tv-stationer eller mediecentre med faguddannet personale eller personale med  

 tilsvarende kvalifikationer, 2)  

 	  

    

 tilbud om at modtage  

 lærere og elever, 3)  

 	  

    

 tilbud om  

 konsulentbistand til skoler og ungdomsuddannelser i forbindelse med skolernes  

 og uddannelsernes projekter om medievirksomhed, og 4)  

 	  

    

 rådighed over  

 tekniske og lokalemæssige faciliteter samt faglige og pædagogiske  

 kompetencer.
 Stk. 2.  

  

 Det enkelte  

 projekt skal endvidere som udgangspunkt præstere en egenfinansiering på  

 minimum  

 25 pct. af projektets samlede omkostninger.
 Stk. 3.  

  

 Radio- og  

 tv-nævnet skal i sin administration af tilskud til  

 medieskoletjenestevirksomhed  

 søge at sikre en geografisk spredning samt sikre, at både lydmediet og de  

 levende billeder tilgodeses.
 § 33.  

  

 Udover  

 den i § 29 nævnte kontrol kan Radio- og tv-nævnet i særlige tilfælde  

 selv  

 foretage stikprøvekontrol af programmer, uddannelsesaktiviteter og  

 medieskoletjenestevirksomhed, hvortil der er ydet tilskud.
 § 34.  

  

 Radio-  

 og tv-nævnet fastsætter retningslinjer for indsendelse af ansøgninger,  

 udbetaling af tilskud, regnskabsaflæggelse og revision m.v.
 § 35.  

  

 Overtrædelse  

 af tilskudsreglerne kan, jf. lovens § 66, stk. 3 og 4, såfremt  

 overtrædelsen er grov eller overtrædelserne er ofte gentagne, medføre en  

 midlertidig eller endelig inddragelse af tilladelsen til lokal  

 programvirksomhed eller indstilling af den registrerede programvirksomhed.
 Stk. 2.  

  

 Såfremt et  

 tilskud ikke er anvendt til det bevilgede formål, kan Radio- og tv-nævnet  

 kræve  

 beløbet helt eller delvist tilbagebetalt.
Kapitel 8 Andet § 36.  

  

 Følgende  

 personer kan på grund af inhabilitet (generel inhabilitet) ikke være  

 medlemmer,  

 eller suppleanter for medlemmer af de lokale radio- og fjernsynsnævn:
 1)  

 	  

    

 Personer, som er  

 medlemmer af bestyrelsen for et selskab m.v., som har eller søger tilladelse  

 til lokal radio- eller fjernsynsvirksomhed.
 2)  

 	  

    

 Personer, som  

 deltager i ledelsen af en lokal radio eller tv-station.
 Stk. 2.  

  

 Personer,  

 som må forventes ofte at ville være inhabile i forhold til de enkelte sager,  

 der skal behandles i nævnet, jf. særligt § 3, stk. 1, nr. 1-3, i  

 forvaltningsloven, kan ikke udpeges som medlemmer eller suppleanter.
 § 37.  

  

 De  

 lokale radio- og fjernsynsnævn træffer på grundlag af forvaltningslovens  

 regler  

 afgørelse om, hvorvidt et medlem er inhabilt i forhold til en bestemt sag,  

 der  

 behandles af nævnet.
§ 38.  

  

 I  

 Københavnsområdet, som omfatter Københavns Kommune, Frederiksberg Kommune og  

 kommunerne i Københavns Amt, skal hele den ene tv-sendemulighed anvendes til  

 networking-programvirksomhed i henhold til lovens § 54, stk. 1,  

 idet  

 der uanset lovens § 54, stk. 1, nr. 4, ikke skal afsættes sendetid  

 til ikke-kommercielle stationer.
Den anden sendemulighed skal anvendes til  

 ikke-kommercielt tv samt eventuelt til andre stationer, der ikke har en  

 networking-tilladelse i henhold til lovens § 54, stk. 1. Det fælles  

 nævn for fjernsynsvirksomhed i Københavnsområdet beslutter hvilken  

 sendemulighed, der skal anvendes til networking-programvirksomhed i henhold  

 til  

 lovens § 54, stk. 1.
§ 39.  

  

 Kommuner  

 har efter lovens § 56 ret til at få tilladelse til programvirksomhed,  

 såfremt kommunens formål med programvirksomheden alene vil være at stille  

 produktions- og sendefaciliteter til rådighed for interesserede borgere eller  

 at formidle kommunal information.
Såfremt der er givet tilladelse i henhold  

 til  

 lovens § 54, stk. 1, begrænses kommunens sendetid i  

 overensstemmelse  

 med § 5, stk. 2.
Stk. 2.  

  

 De  

 kommuner, som indgår i fællesnævnet for fjernsynsvirksomhed i  

 Københavnsområdet, jf. lovens § 64, stk. 3, kan dog tilsammen kun  

 få  

 én tilladelse til lokal fjernsynsvirksomhed.
Kommunerne aftaler i givet fald  

 for hver tilladelsesperiode, om tilladelsen skal udstedes til en enkelt  

 kommune, eller om tilladelsen skal udstedes til flere kommuner i fællesskab.  

 Aftalen meddeles fællesnævnet for fjernsynsvirksomhed i Københavnsområdet.
 § 40.  

  

 DR  

 råder frem til 1. juli 2005 dagligt i tidsrummet kl. 15.00-01.00 over de  

 følgende lokal-tv-sendemuligheder med henblik på udsendelse af DR2:
1)  

 	  

    

 UHF-kanal 23, Skive, 2)  

 	  

    

 UHF-kanal 26,  

 Hillerød, 3)  

 	  

    

 UHF-kanal 36,  

 Frederiksværk, 4)  

 	  

    

 UHF-kanal 38,  

 Thisted, 5)  

 	  

    

 UHF-kanal 39, Rønne, 6)  

 	  

    

 UHF-kanal 43, Struer, 7)  

 	  

    

 UHF-kanal 45, Køge, 8)  

 	  

    

 UHF-kanal 49, Viborg, 9)  

 	  

    

 UHF-kanal 51,  

 Silkeborg, 10)  

 	  

 UHF-kanal 52, Hadsund, 11)  

 	  

 UHF-kanal 53, Neksø,  

 og 12)  

 	  

 UHF-kanal 60,  

 Mariager.
Stk. 2.  

  

 Tilladelse  

 i henhold til lovens § 52, stk. 1, kan alene omfatte den del af den  

 daglige sendetid, som DR ikke råder over.
Tilladelse kan udstedes til  

 ikke-kommercielle stationer og til kommercielle stationer, som ikke ønsker  

 networking-tilladelse i henhold til lovens § 54, stk. 1. Såfremt  

 der  

 er behov herfor, skal der dagligt stilles mindst 3 timer af denne sendetid  

 til  

 rådighed for ikke-kommercielle stationer.
 Stk. 3.  

  

 Tv-stationer med tilladelse efter stk. 2, betaler DR for dokumenterbare  

 meromkostninger ved udsendelse af stationens programmer.
 Stk. 4.  

  

 Tilladelse  

 i henhold til stk. 2 kan ikke strække sig ud over 2. marts 2005, jf.  

 § 1, stk. 2 og 3, i bekendtgørelse nr. 45 af 29. januar 2004 om  

 midlertidige tilladelser til udøvelse af lokal programvirksomhed.
§ 41.  

  

 Lokal-tv-sendemuligheder, der som følge af en tv-stations ophør bliver ledige  

 i  

 perioden indtil 1. juli 2005, stilles til rådighed for stationer, der søger  

 om  

 networking-tilladelse i henhold til lovens § 54, stk. 1, såfremt  

 der  

 inden 6 måneder efter stationens ophør er indsendt en ansøgning om tilladelse  

 til programvirksomhed til det lokale nævn.
Hvis ansøgeren ikke opfylder  

 betingelserne for at få en tilladelse efter lovens § 54, stk. 1, og  

 ansøgningen derfor ikke imødekommes, stilles sendemuligheden til rådighed for  

 DR med henblik på udsendelse af DR2 dagligt i tidsrummet kl. 15.00-01.00.
 Stk. 2.  

  

 Såfremt  

 programvirksomheden i henhold til en programtilladelse efter stk. 1 ikke  

 er påbegyndt senest 1/2 år efter udsendelsen af tilladelsen, bortfalder  

 tilladelsen automatisk, og sendemuligheden stilles til rådighed for DR.
 Stk. 3.  

  

 Lokal-tv-sendemuligheder, der bliver ledige som følge af udløb af gældende  

 tilladelser, stilles kun til rådighed for DR, såfremt der ikke udstedes nye  

 tilladelser til lokal programvirksomhed i det pågældende lokale område.
 Stk. 4.  

  

 § 40,  

 stk. 2-4, finder tilsvarende anvendelse.
Kapitel 9 Ikrafttræden og overgangsbestemmelser § 42.  

  

 Bekendtgørelsen  

 træder i kraft den 28. februar 2004.
 Stk. 2.  

  

 Bekendtgørelse  

 nr. 1173 af 17. december 2002 om lokal radio- og fjernsynsvirksomhed med  

 senere  

 ændringer ophæves.
 § 43.  

  

 § 5,  

 stk. 2, om placering og omfang af den sendetid, som indehaveren af en  

 tilladelse til lokal tv-programvirksomhed i henhold til lovens § 54,  

 stk. 1, skal afsætte til ikke-kommercielle stationer og kommuner, finder  

 anvendelse på tilladelser, der er udstedt med virkning fra den 1. januar 2003  

 og senere.
 Stk. 2.  

  

 Sager om  

 ansøgning om tilladelse til programvirksomhed, der verserer på tidspunktet  

 for  

 lovens og bekendtgørelsens ikrafttræden, skal færdigbehandles efter reglerne  

 i  

 loven eller denne bekendtgørelse.
 Stk. 3.  

  

 Tilsvarende  

 gælder for verserende klagesager om afgørelse om afslag på ansøgning om  

 tilladelse til programvirksomhed, der er truffet før lovens og  

 bekendtgørelsens  

 ikrafttræden.
 Stk. 4.  

  

 Andre  

 verserende sager behandles efter reglerne i lovbekendtgørelse nr. 701 af 15.  

 juli 2001 med senere ændringer eller bestemmelser fastsat efter denne.
 § 44.  

  

 Tilladelser  

 til lokal radio- og tv-programvirksomhed ved hjælp af radioanlæg, som er  

 udstedt efter 1. januar 2003, kan uanset bestemmelsen i lovens § 60,  

 stk. 1, ikke række ud over den 2. marts 2005, jf. § 1, stk. 2  

 og  

 3, i bekendtgørelse nr. 45 af 29. januar 2004 om midlertidige tilladelser til  

 udøvelse af lokal programvirksomhed.
 § 45.  

  

 Tilladelser  

 til lokal radio- og tv-programvirksomhed, der er meddelt på tidspunktet for  

 lovens ikrafttræden, forbliver i kraft.
Stk. 2.  

  

 Lovens  

 § 53 finder tilsvarende anvendelse for selskaber, foreninger og lign.,  

 der  

 er indehavere af en tilladelse til lokal radio- og tv-programvirksomhed, der  

 er  

 meddelt på tidspunktet for lovens ikrafttræden.
Sådanne selskaber, foreninger  

 og lign. skal ikke længere opfylde kravene i relation til organisation,  

 bestyrelse og ledelse i henhold til § 44, stk. 1-3, i  

 lovbekendtgørelse  

 nr. 701 af 15. juli 2001.
 Stk. 3.  

  

 For  

 indehaveren af en networking-tilladelse til tv-programvirksomhed i henhold  

 til  

 § 44, stk. 4, i lovbekendtgørelse nr. 701 af 15. juli 2001, finder  

 betingelserne for retten til at få meddelt en programtilladelse i henhold til  

 lovens § 54, stk. 1, anvendelse.
Kulturministeriet, den 18. februar  

 2004 Brian Mikkelsen /Lars M.
Banke Bilag 1 Definition af europæiske programmer 1.  

  

 Ved europæiske  

 programmer forstås i denne bekendtgørelse:
1)  

 	  

    

 Programmer  

 fremstillet i EF-medlemsstater, 2)  

 	  

    

 programmer  

 fremstillet i europæiske tredjelande, som er parter i den af Europarådet  

 vedtagne europæiske konvention om grænseoverskridende fjernsyn, og som  

 opfylder  

 betingelserne i punkt 2, 3)  

 	  

    

 programmer  

 fremstillet i andre europæiske tredjestater og som opfylder betingelserne i  

 punkt 3, 4)  

 	  

    

 anvendelsen af  

 bestemmelserne i nr. 2 og 3 er betinget af, at programmer med oprindelse i  

 medlemsstaterne ikke udsættes for diskriminerende foranstaltninger i de  

 pågældende tredjelande.
 2.  

  

 De i punkt 1,  

 nr. 1 og 2, omhandlede programmer er sådanne, der er fremstillet hovedsagelig  

 under medvirken af ophavsmænd og medarbejdere, der er bosiddende i en eller  

 flere af de stater, der er omhandlet i samme punkt, nr. 1 og 2, når en af  

 følgende tre betingelser er opfyldt:
1)  

 	  

    

 De er fremstillet af  

 en eller flere producenter, der er etableret i en eller flere af disse  

 stater, 2)  

 	  

    

 produktion af  

 programmerne overvåges og kontrolleres effektivt af en eller flere  

 producenter,  

 der er etableret i en eller flere af disse stater, 3)  

 	  

    

 koproducenterne i  

 disse stater står for størstedelen af de samlede omkostninger ved  

 koproduktionen, og denne kontrolleres ikke af en eller flere producenter, der  

 er etableret uden for disse stater.
 3.  

  

 De i punkt 1,  

 nr. 3, omhandlede programmer er enten fremstillet i koproduktion med  

 producenter, der er etableret i en eller flere medlemsstater, eller  

 fremstillet  

 selvstændigt af producenter, der er etableret i et eller flere europæiske  

 tredjelande, med hvilke Fællesskabet har indgået aftaler omfattende den  

 audiovisuelle sektor, såfremt de hovedsagelig er fremstillet under medvirken  

 af  

 ophavsmænd og medarbejdere, der er bosiddende i en eller flere stater i  

 Europa.
 4.  

  

 Programmer,  

 der ikke er europæiske programmer i den i punkt 1 anførte betydning, men som  

 er  

 fremstillet som led i bilaterale koproduktionsaftaler mellem medlemsstater og  

 tredjelande, betragtes som europæiske produktioner, såfremt størstedelen af  

 de  

 samlede produktionsudgifter er afholdt af koproducenterne i Fællesskabet, og  

 såfremt produktionen ikke kontrolleres af en eller flere producenter, der er  

 etableret uden for medlemsstaterne.
 5.  

  

 Programmer,  

 der ikke er europæiske programmer i henhold til punkt 1 og 4, men som er  

 fremstillet hovedsageligt under medvirken af ophavsmænd og medarbejdere, der  

 er  

 bosiddende i en eller flere medlemsstater, betragtes som europæiske  

 programmer  

 i et omfang svarende til, hvor stor en del af de samlede  

 produktionsomkostninger koproducenter i Fællesskabet har afholdt.
1)  

 Bekendtgørelsen viderefører bestemmelser, der gennemfører dele af  

 Europa-Parlamentets og Rådets direktiv 97/36/EF af 30. juni 1997 om ændring  

 af  

 Rådets direktiv 89/552/EØF om samordning af visse love og administrative  

 bestemmelser i medlemsstaterne vedrørende udøvelse af tv-spredningsvirksomhed  

 (EF-tidende 1997 nr.
L 202 s. 60).
