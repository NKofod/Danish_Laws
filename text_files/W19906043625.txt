 Samme dag som K havde anmodet et pengeinstitut P om at sælge 60 aktier  

 i et børsnoteret selskab, afkøbte P's børsmæglerselskab aktierne til kurs  

 1100. Da aktierne samme dag var noteret til 1130, og da K ved afgivelsen af  

 ordren ikke havde accepteret at sælge til kurs 1100, fandtes P forpligtet til  

 at afregne til kurs 1130.
 Kendelse af 5. november 1990 i sag 293/1990 (Værdipapirer,  

 afregningskurs).
Klageren K anmodede den 26. juni 1990 telefonisk pengeinstitutet P om at  

 sælge 60 aktier i et børsnoteret selskab.
P' børsmæglerselskab afkøbte samme  

 dag K aktierne til kurs 1100.
 Under anbringende af at de pågældende aktier for den 26. juni var noteret  

 til en officiel kurs på 1130, samt at K ikke i forbindelse med afgivelsen af  

 ordren havde accepteret en kurs på 1100, indbragte K sagen for Ankenævnet med  

 påstand om, at P tilpligtedes at afregne aktierne til en højere kurs.
 P nedlagde påstand om frifindelse.
 Ankenævnet tog K's påstand til følge med følgende bemærkninger:
 »Det er ikkke godtgjort, at K i det foreliggende tilfælde har  

 accepteret at sælge aktierne til P's børsmæglerselskab til kurs 1100. K  

 findes herefter at have krav på afregning til den officielle kurs på 1130.
