Virksomhed pålagt bod for i strid med mæglingsmødeafgørelse ikke at  

 have foretaget kontrolopmåling og udbetale akkordoverskud En virksomhed kritiserede et akkordregnskab, hvorefter Blik- og  

 Rørarbejderforbundet meddelte, at den fremsendte kritik ikke var i  

 overensstemmelse med Rørprislistens bestemmelser, ligesom man forlangte  

 overskuddet efter regnskabet udbetalt.
Sagen blev 4/5-94 behandlet på et  

 mæglingsmøde, hvori det bestemtes, at der skulle foretages en kontrolopmåling  

 på arbejdspladsen inden 3 uger fra dato, og at virksomheden derefter skulle  

 betale akkordoverskudet.
Lønmodtagersiden fandt, at virksomheden ikke  

 overholdt denne afgørelse og indklagede virksomheden for Arbejdsretten.
Arbejdsretten lagde til grund, at virksomheden ikke havde efterkommet  

 mæglingsmødeafgørelsen, og fandt det ikke bevist, at der senere var indgået  

 en ny aftale om foretagelse af kontrolopmåling.
Arbejdsretten pålagde  

 herefter virksomheden bod på 100.000 kroner, incl. det tilgodehavende  

 akkordoverskud, der af lønmodtagersiden var opgjort til ca. 75.000 kr.
Der  

 fandtes ikke grundlag for at pålægge vedkommende arbejdsgiverforening  

 organisationsansvar.
Under denne sag har Landsorganisationen i Danmark for Blik- og  

 Rørarbejderforbundet i Danmark indklaget Dansk Smedemesterforening på egne  

 vegne og for J.C.
Dirks A/S, Haderslev, for Arbejdsretten og nedlagt følgende  

 påstande:
Indklagede, J.C.
Dirks A/S, tilpligtes for brud på gældende overenskomst  

 og brud på mæglingsafgørelse af 4. maj 1994 at betale en efter Arbejdsrettens  

 skøn fastsat bod til Blik- og Rørarbejderforbundet i Danmark, indeholdende  

 75.479,93 kroner, der udgør Kurt Korsgaard, Hans Sørensen, Johan Hviid  

 Christensen, Peter Skræm, Keld Petersen, Peder Larsen, Kenneth Nielsen, Brian  

 Jensen og Niels P.
Nielsens tilgodehavende akkordoverskud.
 Indklagede, Dansk Smedemesterforening, tilpligtes for delagtighed i  

 overenskomstbrud og brud på mæglingsafgørelsen at betale en efter  

 Arbejdsrettens skøn fastsat bod til Blik- og Rørarbejderforbundet i Danmark.
 De indklagede har påstået frifindelse for de af klager nedlagte påstande,  

 og at den aftalte kontrolopmåling gennemføres inden en af Arbejdsretten  

 fastsat frist, hvorefter der foretages regulering af det udbetalte i henhold  

 til kontrolopmåling.
 De indklagede har nedlagt selvstændig påstand om, at Blik- og  

 Rørarbejderforbundet i Danmark tilpligtes at betale en efter Arbejdsrettens  

 skøn fastsat bod for aftalebrud og overtrædelse af organisationsmødeaftale  

 vedrørende tidsfrister og deres afholdelse.
 Klager har påstået frifindelse for den af de indklagede nedlagte  

 selvstændige påstand.
 Sagens omstændigheder er følgende:
J.C.
Dirks A/S, Haderslev, havde i 1993-1994 Kurt Korsgaard ansat som  

 akkordholder på en arbejdsplads i Sivershagen i Rostock.
Arbejdet skulle  

 opmåles i henhold til Rørprislistens bestemmelser.
Virksomhedens repræsentant  

 på arbejdspladsen og akkordholderen aftalte, at arbejdet skulle opmåles af to  

 gange.
Kurt Korsgaard deltog i akkorden sammen med Hans Sørensen, Johan Hviid  

 Christensen, Peter Skræm, Keld Petersen, Peder Larsen, Kenneth Nielsen, Brian  

 Jensen og Niels P.
Nielsen.
Den 29. november 1993 fremsendtes del regnskab  

 til virksomheden.
Dette regnskab gav ikke anledning til kritik fra  

 virksomhedens side.
Den 5. februar 1994 fremsendtes slutregnskab til  

 virksomheden, som ved skrivelse af 16. februar 1994 fremsendte kritik af  

 begge regnskaber.
Blik- og Rørarbejderforbundet i Danmark meddelte herefter  

 virksomheden, at den fremsendte kritik ikke var i overensstemmelse med  

 Rørprislistens bestemmelser, og forlangte med baggrund heri overskuddet efter  

 regnskabet udbetalt i henhold til Rørprislisten.
 Rørprislisten indeholder blandt andet følgende bestemmelser:
 Side 12, stk. 10, afsnit 1-3:
 »Akkordholderen skal skriftligt meddele arbejdsgiveren, hvis der på  

 større akkorder, max. 1 gang hver 4. uge fremsendes delregnskab, som  

 udbetales med 95% af det i akkorden indtjente beløb.
 Et delregnskab er et akkordregnskab, der ved akkordens afslutning indgår i  

 det samlede akkordregnskab.
Et delregnskab er omfattet af samme indleverings- og kritikregler, som et  

 endeligt akkordregnskab.« Side 13, stk. 13, afsnit 1:
»Kritik af fremsendt akkordregnskab, kopiseddel eller  

 akkorderingsforslag skal skriftligt motiveres og meddeles akkordholderen  

 inden 11 arbejdsdage efter indlevering.
I modsat fald betragtes fremsendte  

 akkordregnskab, kopiseddel eller akkorderingsforslag som godkendt.« Side 15, stk. 15, afsnit 1 og 2:
 »Det eventuelle overskud som regnskabet udviser, udlignes ved  

 førstkommende lønudbetalingsdag efter kritikfristens udløb (11 dage) i  

 henhold til side 13, stk. 13.
I tilfælde af uoverensstemmelser skal overskuddet udbetales med fradrag af  

 forskellen på de omstridte punkter.« Sagen blev den 26. april 1994 behandlet på et organisationsmøde.
I  

 referatet heraf hedder det blandt andet:
»1. Sager vedr.
J.C.
Dirks Parterne havde en overordnet drøftelse om tidsfrister og deres  

 overholdelse.
Der var enighed om, at det er hensigtsmæssigt med en rimelig  

 fleksibilitet, som det hidtil har været praksis.
D.S. gav udtryk for, at man  

 ikke har til hensigt at ændre denne praksis, idet løsning af problemerne  

 kommer i første række.
2. Kurt Jacobsen fremlagde sagen vedr.
J.C.
Dirks, udbeta ling af  

 akkordoverskud, Rostock.
 Parterne var enige om, at der ikke skal ydes betaling for arbejde, som  

 ikke er udført.
Der var enighed om at behandle sagen på mæglingsmødet den 4. maj 1994,  

 således at J.C.
Dirks pålægges til mæglingsmødet at sammenholde opmålingen  

 med tegningsmaterialet og påvise evt. uoverensstemmelser.
Det er ikke  

 tilstrækkeligt til sagens afgørelse at henholde sig til grossisternes  

 opgørelse.« Fra mæglingsmødet den 4. maj 1994 foreligger et mødereferat.
Heri hedder  

 det blandt andet:
 »Sagen forhandledes og afsluttedes med følgende:
Der foretages en kontrolopmåling på arbejdspladsen Siveshagen, Rostock  

 inden 3 uger fra dato.
Virksomheden betaler alle udgifter herunder deres  

 personlige løn til Kurt Korsgaard og Anker Danielsen der regnes med udrejse-  

 til hjemrejsetidspunktet.
Virksomheden betaler ved førstkommende lønudbetaling akk.overskudet op til  

 tvivl.
Efter at kontrolmålingen er foretaget udbetaler firmaet den manglende  

 difference for den faktiske rørføring ved førstkommende lønudbetaling.  

 Kopisedler nr. 26797-26795-26562 betales ef.påkrav kopisedler nr.  

 26554-26563-26787 udgår« Den 14. juni 1994 afholdtes der fællesmøde i sagen.
I referatet heraf  

 hedder det blandt andet:
»Sagen forhandledes Fra arbejdstagerside fastholdt man klagen og gjorde gældende, at  

 virksomheden, ved sin manglende overholdelse af mæglingsmødereferatet af 4.  

 maj 1994, var forpligtet til at udbetale akkordoverskud straks i.h.t. det  

 afleverede akkordregnskab, hvilket man opfordrede Dansk Smedemesterforening  

 til at pålægge sin medlemsvirksomhed.
 Endvidere skal kopisedler nr. 26.797-26.795-26.562-udbetales.
 Arbejdsgiversidens synspunkter fremgår af vedlagte bilag.
 Enighed kunne således ikke opnås.
 Fra arbejdstagerside tog man forbehold for at indbringe sagen for  

 Arbejdsretten med krav om bod, såfremt ovenstående ikke efterleves.
 Endvidere tog man forbehold for at gøre organisationsansvar gældende over  

 for Dansk Smedemesterforening.
Fra Dansk Smedemesterforening afviste man, at der var grundlag for at gøre  

 organisationsansvar gældende.« Arbejdsgiversidens bemærkninger til fællesmødet den 14. juni 1994 var  

 sålydende:
 »I fællesmødebegæringen af 1. juni 1994 er følgende anført:
»Vi har nu fra forbundet modtaget meddelelse om, at virksomheden ikke  

 har udbetalt akkordoverskud op til tvivl, og virksomheden har ikke, som  

 fastslået i referatet, foretaget sig noget for at få lavet en  

 kontrolopmåling.« D.S. må på det skarpeste tage afstand fra denne formulering.
Den er i  

 direkte strid med sagens faktiske omstændigheder.
Vedrørende kontrolopmålingen blev det i mæglingsmødereferatet af 4.5.94  

 aftalt, at »der foretages en kontrolopmåling på arbejdspladsen  

 Sieveshagen, Rostock inden 3 uger fra dato.« På grund af en fejlregistrering i virksomheden blev der først indkaldt til  

 kontrolopmåling ved brev og faxmeddelelse af 27. maj 1994. D.v.s. en  

 overskridelse af fristen på 2 (to) dage.
 Fejlregistreringen skyldtes, at det på et andet mæglingsmøde, som blev  

 afholdt samme dag som ovennævnte, blev aftalt, at der skulle foretages  

 kontrolopmåling på en anden byggeplads »senest 1 måned fra dato«.  

 På grund af en sammenblanding af disse to tidsterminer blev indkaldelsen til  

 Rostock forsinket.
Da det er virksomheden, som har begæret kontrolopmålingen, har  

 virksomheden selvfølgelig ikke nogen grund til at forsinke kontrolopmålingens  

 udførelse.
Virksomheden havde altså intet motiv til at ønske en forsinkelse,  

 og det er således uden for al tvivl, at forsinkelsen skyldes den nævnte  

 sammenblanding af terminerne for de to sager.
Fristen på »3 uger fra dato« er iøvrigt vilkårligt fastsat.  

 Arbejdet er afsluttet, og kontrolopmålingen kunne lige så godt være aftalt  

 til at blive foretaget efter 1 måneds forløb eller evtl. på et endnu senere  

 tidspunkt.
Tidsfristens eneste formål var en beskyttelse imod, at sagen trak  

 længere ud end nødvendigt.
 Fredag den 27. maj 1994 blev virksomheden gjort opmærksom på fejltagelsen,  

 og man reagerede øjeblikkeligt, jvnf. skrivelsen af 27. maj 1994.
Mandag den 30. maj 1994 var der telefonisk kontakt mellem  

 D.S.-sekretariatet (kontorchef Bo Andersen) og Blik- og Rørarbejderforbundet  

 (sekretær Kurt Jacobsen). Kurt Jacobsen efterlyste en opgørelse over,  

 hvorvidt der var udbetalt akkordoverskud op til tvivl.
Bo Andersen kontaktede  

 virksomheden herom, og det blev oplyst, at en sådan opgørelse straks ville  

 blive renskrevet og sendt pr. fax.
Virksomheden tilbød endvidere at tage til  

 Rostock med dags varsel og afholde alle udgifter forbundet hermed.
Kurt Jacobsen blev straks samme dag kontaktet af Bo Andersen.
Uanset at  

 der ville blive fremsendt dokumentation for udbetaling op til tvivl, og  

 uanset at virksomheden ville foranledige kontrolopmåling med dags varsel,  

 afviste Kurt Jacobsen at se bort fra fristen i mæglingsreferatet (ved en fejl  

 i D.S.-sekretariatet blev virksomhedens opgørelse ikke sendt videre til Blik-  

 og Rørarbejderforbundet på dette tidspunkt).
I løbet af uge 22 blev Kurt Jacobsen telefonisk kontaktet af direktør E.  

 From Jacobsen, D.S.. Det blev aftalt, at sagen skulle drøftes mandag den 6.  

 juni 1994, hvor Kurt Jacobsen og E.
From Jacobsen begge skulle deltage i et  

 møde i anden anledning.
Mandag den 6. juni blev det aftalt mellem E.
From Jacobsen og Kurt  

 Jacobsen, at kontrolopmålingen i Rostock skulle gennemføres på betingelse af,  

 at overmontør Karl Kristian Jensen skulle deltage i opmålingen.
 Tirsdag den 7. juni 1994 fik virksomheden de nødvendige aftaler på plads -  

 herunder aftale med Karl Kristian Jensen og boligkompleksets vicevært -  

 således at opmåling kunne foretages den 14., 15. eller 16. juni 1994 efter  

 Blik- og Rørarbejderforbundets valg.
Ved telefonisk kontakt tirsdag den 7. juni 1994 med E.
From Jacobsen og Bo  

 Andersen brød Kurt Jacobsen aftalen om opmåling.
På ovenstående baggrund skal arbejdsgiversiden fastholde, at virksomheden  

 alene har gjort sig skyldig i en bagatelagtig overskridelse af en vilkårlig  

 fastsat tidsfrist, og at dette alene skyldes en undskyldelig administrativ  

 fejl.
Virksomheden har siden gjort alt, hvad der stod i dens magt for at  

 rette op på fejlen.
Dette er blevet afvist uden saglig begrundelse af Blik-  

 og Rørarbejderforbundet, som tilmed har gjort sig skyldig i aftalebrud for at  

 forhindre opmålingen.
Det er derfor arbejdsgiversidens påstand, at den aftalte kontrolopmåling  

 bør gennemføres, da der ikke er reale grunde for afvisning heraf, og idet det  

 anses for godtgjort, at akkordoverskud er udbetalt mere end op til tvivl.
Der  

 tages desuden forbehold for at kræve Blik- og Rørarbejderforbundet pålagt  

 organisationsansvar for sin rolle i sagen.' Der er afgivet vidneforklaring af faglig sekretær i Blik- og  

 Rørarbejderforbundet i Danmark Kurt Jacobsen, direktør i Dansk  

 Smedemesterforening Erik From Jacobsen og administrationschef i J.C.
Dirks  

 A/S Laurids Madsen.
Kurt Jacobsen har forklaret, at han har været faglig sekretær i Blik- og  

 Rørarbejderforbundet i Danmark siden 1986. Virksomhedens kritik af 16.  

 februar 1994 gik ikke på de enkelte dele af regnskaberne.
Baggrunden for  

 mæglingsmødet den 4. maj 1994 var, at rørarbejdet ikke var udført som angivet  

 i tegningerne.
Tre-ugers fristen blev fastsat ultimativt, således at  

 initiativet skulle udgå fra virksomheden, og at firmaets pladsmand skulle  

 deltage i kontrolopmålingen.
Smedemesterforeningens mæglingsmand gjorde under  

 mæglingsmødet virksomheden opmærksom på, at pengene forfaldt, hvis fristen  

 ikke blev overholdt.
Praksis efter rørprislisten er i det hele, at pengene  

 forfalder, hvis fristen for kritik ikke overholdes.
Han har den 6. juni 1994  

 alene lovet at tale om sagen.
Da han derefter erfarede, at firmaets pladsmand  

 endnu ikke var kontaktet om kontrolopmåling, bortfaldt forudsætningen for ny  

 aftale herom.
Erik From Jacobsen har forklaret, at han i 11 år har været direktør i  

 Dansk Smedemesterforening.
Han aftalte den 2. juni 1994 med Kurt Jacobsen, at  

 de på ny skulle drøfte sagen den 6. juni 1994. Der var ingen forbehold ved  

 aftalen, og der var ingen aftale om ny udskydelse af fristen.
De drøftede så  

 sagen den 6. juni 1994. Det blev da aftalt, at der hurtigst muligt, d.v.s.  

 dagen efter, skulle iværksættes kontrolopmåling i Rostock under deltagelse af  

 pladsmanden.
Dette blev sat på benene den 7. juni 1994, men Kurt Jakobsen  

 havde da glemt, hvad der var aftalt den 6. juni 1994.
Laurids Madsen har forklaret, at han i 1 1/2 år har været  

 administrationschef i J.C.
Dirks A/S, som har 40-45 ansatte, heraf 8-9 i  

 administrationen og resten i produktionen.
Han har ikke tit arbejdet med  

 Rørprislistens bestemmelser.
Baggrunden for, at den den 4. maj 1994 aftalte  

 kontrolopmåling ikke blev foretaget rettidigt inden den 25. maj 1994, var, at  

 der på mæglingsmødet den 4. maj 1994 blev behandlet to sager, hvor der i den  

 ene sag blev fastsat en frist på 3 uger og i den anden sag en frist på 4  

 uger.
Man var ved en fejl ikke opmærksom på, at der var aftalt to forskellige  

 frister.
Tegningsmaterialet og grossistlisterne stemte stort set overens.
Klageren har anført, at der i sagen er enighed om, at Rørprislisten er  

 anvendelig på arbejdet i Rostock.
Der er indleveret to regnskaber, et  

 foreløbigt og et endeligt.
Der blev ikke fremsat kritik imod det foreløbige  

 regnskab, derimod mod det endelige regnskab, men næppe motiveret.
På  

 mæglingsmødet den 4. maj 1994 aftales kontrolopmåling inden 3 uger.
Denne  

 frist overholdes heller ikke, idet der slet ikke foretages en  

 kontrolopmåling.
Sagens problem er herefter, om der den 6. juni 1994 er  

 indgået en ny aftale om kontrolopmåling.
Der er ikke indgået nogen skriftlig  

 aftale, og en mundtlig aftale er efter sekretær Kurt Jakobsens forklaring  

 ikke bevist.
Der må derfor pålægges virksomheden og Dansk Smedemesterforening  

 en bod, hvorimod Blik- og Rørarbejderforbundet i Danmark må frifindes.
Indklagede har anført, at det var velbegrundet, at der blev foretaget en  

 kontrolopmåling af arbejdet.
Det er derfor ærgerligt, at der ved en fejl ikke  

 blev foretaget kontrolopmåling inden den på mæglingsmødet den 4. maj 1994  

 aftalte frist.
Uanset dette bør der ske frifindelse af både den indklagede  

 virksomhed og den indklagede forening og domfældelse af Blik- og  

 Rørarbejderforbundet i Danmark, idet det den 6. juni 1994 blev aftalt, at der  

 straks skulle iværksættes kontrolopmåling, hvad Blik- og Rørarbejderforbundet  

 i Danmark den 7. juni 1994 løb fra.
 ARBEJDSRETTEN SKAL UDTALE:
Den indklagede virksomhed har ved ikke at efterkomme  

 mæglingsmødeafgørelsen af 4. maj 1994 om inden 3 uger at foretage  

 kontrolopmåling tilsidesat mæglingsmødeafgørelsen.
Da det ikke er bevist, at  

 der den 6. juni 1994 er indgået en ny aftale om foretagelse af  

 kontrolopmåling, må Arbejdsretten lægge til grund, at den indklagede  

 virksomhed har forset sig som i klageskriftet beskrevet.
Der pålægges  

 herefter den indklagede virksomhed en bod på 100.000 kroner, der inkluderer  

 det tilgodehavende akkordoverskud.
Som sagen foreligger oplyst, er der ikke grundlag for at pålægge den  

 indklagede forening og det indklagede forbund bod.
Disse vil derfor være at  

 frifinde.
Thi kendes for ret Indklagede, J.C.
Dirks A/S, Haderslev, skal inden 14 dage betale en bod på  

 100.000 kroner til Blik- og Rørarbejderforbundet i Danmark.
 Indklagede, Dansk Smedemesterforening, og Blik- og Rørarbejderforbundet i  

 Danmark frifindes.
Indklagede, Dansk Smedemesterforening for J.C.
Dirks A/S, Haderslev, skal  

 betale 2.000 kroner i sagsomkostninger til Arbejdsretten.
