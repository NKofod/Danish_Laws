Bestemmelser om svæveflyvercertifikat,  

 S-certifikat  

 (BL 6-102, 3. udgave) I medfør af § 34 og § 149, stk. 10, i lov om luftfart, jf.  

 lovbekendtgørelse nr. 543 af 13. juni 2001, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 795 af 3. september 2001 om henlæggelse af  

 opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 BL 6-03, Bestemmelser om certificering, generelt, seneste udgave.
 1.2 BL 6-05, Bestemmelser om helbredskrav, seneste udgave.
 1.3 BL 6-101, Bestemmelser om lokalflyvningstilladelse, svævefly,  

 seneste udgave.
2. Anvendelsesområde Denne BL fastsætter i  

 	bestemmelser for udstedelse af svæveflyvercertifikat, S-certifikat,  

 og i  

 	vilkårene for, at en certifikatindehaver kan foretage flyvning som  

 luftfartøjschef på svævefly.
3. Udstedelse 3.1 Statens Luftfartsvæsen udsteder svæveflyvercertifikat  

 efter ansøgning på en autoriseret formular, når  

 ansøgeren opfylder udstedelseskravene i afsnit 4.
 3.2 Svæveflyvercertifikat gælder for føring af  

 svævefly med standard luftdygtighedsbevis.
3.3 Svæveflyvercertifikat udstedes uden angivelse af  

 udløbsdato.
Statens Luftfartsvæsen kan dog i særlige  

 tilfælde fastsætte en udløbsdato.
4. Udstedelseskrav 4.1 Ansøgeren skal a.	ikke administrativt eller ved dom være frakendt retten til at  

 gøre tjeneste på luftfartøj eller i anden stilling af  

 betydning for luftfartens sikkerhed, b.	være helbredsmæssigt godkendt til  

 svæveflyvercertifikat, jf.
BL 6-05, c.	være fyldt 16 år, d.	inden for de forudgående 24 måneder have  

 gennemgået den teoretiske uddannelse og bestået den  

 teoriprøve, der er godkendt af Statens Luftfartsvæsen for  

 svæveflyvercertifikat eller være i besiddelse af gyldig  

 lokalflyvningstilladelse, jf.
BL 6-101, e.	have erhvervet en flyvetid på svævefly på mindst  

 15 timer, og flyvetiden skal omfatte mindst 90 flyvninger, hvoraf mindst 8  

 timer og 30 flyvninger skal være erhvervet under eneflyvning, f.	være  indstillet til praktisk prøve af en  

 førsteinstruktør/svævefly, og g.	på svævefly overfor en kontrollant, der er godkendt  

 hertil af Statens Luftfartsvæsen, godtgøre at være  

 kvalificeret til 1.	at udføre de funktioner, der påhviler en  

 luftfartøjschef i forbindelse med en VFR-flyvnings forberedelse,  

 gennemførelse og afslutning, 2.	at træffe sådanne beslutninger og/eller forholdsregler,  

 som måtte være påkrævet, hvis en nødsituation  

 gør det umuligt eller uforsvarligt at fortsætte flyvningen som  

 planlagt, 3.	at anvende flyvefaglig viden og udvise god dømmekraft og godt  

 luftmandsskab, 4.	at føre det pågældende svævefly under  

 såvel normale som unormale flyvemanøvrer og 5.	at anvende de nødprocedurer, der er foreskrevet.
 4.1.1 Den flyvetid og de flyvninger, der er nævnt i pkt. 4.1 e, kan  

 reduceres efter førsteinstruktørens vurdering for indehavere af  

 gyldigt pilotcertifikat, flyvemaskine eller helikopter, til 5 timer, der skal  

 omfatte mindst 20 eneflyvninger.
5. Rettigheder 5.1 Svæveflyvercertifikat giver på de vilkår, der er  

 nævnt i pkt. 5.3, indehaveren ret til at foretage VFR-flyvning om dagen  

 i ikke-erhvervsmæssig luftfart som luftfartøjschef på  

 svævefly af den type, for hvilken certifikatet er gældende.
 5.2 Certifikatet giver ikke ret til at modtage betaling for  

 flyvningen.
5.3 Indehaveren skal a.	medføre certifikatet, og dette skal være gyldigt, jf.  

 BL 6-03, b.	medføre dokumentation for en gyldig helbredsmæssig  

 godkendelse til svæveflyvercertifikat, jf.
BL 6-05, c. 	være uddannet i den pågældende startmetode efter  

 en uddannelsesnorm, der er godkendt af Statens Luftfartsvæsen, d.	inden for de forudgående 24 måneder have  

 gennemgået PFT/S-certifikat efter en PFT-norm, der er godkendt af  

 Statens Luftfartsvæsen, og e.	enten have et gyldigt  

 instruktørbevis/svævefly, eller have erhvervet en total flyvetid som luftfartøjschef på  

 svævefly på mindst 300 timer, heraf inden for de  

 forudgående 12 måneder mindst 10 timer, der skal omfatte mindst  

 20 flyvninger, eller inden for de forudgående 6 måneder have erhvervet en  

 flyvetid som luftfartøjschef på svævefly på mindst 1  

 time, der skal omfatte mindst 5 flyvninger, eller inden for de seneste 6 måneder have gennemgået  

 PFT/S-certifikat efter en PFT-norm, der er godkendt af Statens  

 Luftfartsvæsen.
 5.4 Under udøvelse af certifikatets rettigheder skal  

 certifikatindehaveren medføre dokumentation for, at vilkårene,  

 der er nævnt i pkt. 5.3 c.-e., er opfyldt.
 5.5 En indehaver af et svæveflyvercertifikat, der i en periode  

 på 3 1/2 år ikke har haft en gyldig helbredsmæssig  

 godkendelse eller ikke har opfyldt vilkårene i pkt. 5.3 d eller e, skal  

 indsende certifikatet til deponering hos Statens Luftfartsvæsen.
5.5.1 For at få udleveret et certifikat, der er deponeret i henhold  

 til pkt. 5.5, og således generhverve ret til at foretage VFR-flyvning  

 om dagen i ikke-erhvervsmæssig luftfart som luftfartøjschef  

 på svævefly skal vedkommende a.	ikke administrativt eller ved dom være frakendt retten til at  

 gøre tjeneste på luftfartøj eller i anden stilling af  

 betydning for luftfartens sikkerhed, b.	være helbredsmæssigt godkendt til  

 svæveflyvercertifikat, jf.
BL 6-05, og c.	have bestået fornyede teoretiske og praktiske prøver  

 til svæveflyvercertifikat efter en uddannelsesnorm, der er godkendt af  

 Statens Luftfartsvæsen.
5.6 Svæveflyvning med passagerer For at måtte foretage flyvning med passagerer skal  

 certifikatindehaveren opfylde de vilkår, der er anført i pkt.  

 5.3, samt a.	være fyldt 18 år, b.	have erhvervet en flyvetid som luftfartøjschef på  

 svævefly på mindst 25 timer, der skal omfatte mindst 100  

 flyvninger, c.	efter erhvervelsen af S-certifikat have gennemgået den  

 teoretiske/prak-tiske uddannelse, der er fastsat for svæveflyvning med  

 passagerer efter en uddannelsesnorm, der er godkendt af Statens  

 Luftfartsvæsen, og d.	være i besiddelse af et gyldigt  

 instruktørbevis/svævefly eller have udført mindst 5  

 starter og 5 landinger med svævefly inden for de forudgående 90  

 dage, heraf mindst 2 starter og 2 landinger udført fra  

 førersædet i den pågældende  

 luftfartøjstype.
5.7 Skyflyvning For at måtte foretage skyflyvning skal certifikatindehaveren opfylde  

 de vilkår, der er nævnt i pkt. 5.3, samt a.	være fyldt 18 år, b.	have erhvervet en flyvetid som luftfartøjschef på  

 svævefly på mindst 100 timer, c.	have gennemgået den teoretiske/praktiske uddannelse, der er  

 fastsat for skyflyvning efter en uddannelsesnorm, der er godkendt af Statens  

 Luftfartsvæsen, og d.	inden for de forudgående 6 måneder have gennemgået  

 IMC-PFT/S-certifikat efter en PFT-norm, der er godkendt af Statens  

 Luftfartsvæsen.
6. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
7. Klageadgang Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
8. Straf Overtrædelse af bestemmelserne i afsnit 5 straffes med  

 bøde.
9. Ikrafttræden 9.1 Denne BL træder i kraft den 1. januar 2003.
 9.2 Samtidig ophæves BL 6-102, 2. udgave af 18. juni 1990.
