Betænkning afgivet af Skatteudvalget den  

 21. marts 2001 Betænkning over Forslag til lov om ændring af  

 selskabsskatteloven (Udbytte til selskaber i ikke EU-lande uden  

 dobbeltbeskatningsoverenskomst med Danmark) [af skatteministeren (Ole Stavad)] 1. Ændringsforslag Der er af skatteministeren stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 10. november 2000 og var til  

 1. behandling den 16. november 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 7 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Arthur Andersen, Ernst & Young og Foreningen af Statsautoriserede Revisorer.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 22 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, KF, DF, CD, KRF og Kim  

 Behnke (UP)) indstiller lovforslaget til forkastelse ved 3.  

 behandling.
V, DF og CD vil stemme hverken for eller imod de stillede  

 ændringsforslag.
KF, KRF og Kim Behnke (UP) vil stemme for de stillede  

 ændringsforslag.
Flertallet i udvalget (Venstre, Det Konservative  

 Folkeparti, Dansk Folkeparti, Centrum-Demokraterne, Kristeligt Folkeparti og  

 Kim Behnke (UP)) bemærker, at de nugældende holdingregler  

 hvorefter Danmark som hovedregel ikke beskatter udbytter, som et dansk  

 moderselskab modtager fra sit udenlandske datterselskab, eller udbytter, som  

 et dansk datterselskab udlodder til sit udenlandske moderselskab, og som blev  

 gennemført ved lov nr. 1026 af 23. december 1998   tilsigtede en  

 administrativ forenkling for både selskaber og myndigheder og  

 skønnedes alene at medføre et begrænset provenutab.
I  

 forbindelse med behandlingen af forslaget til lov nr. 1026 blev de  

 gennemførte regler vurderet i forhold til EU s adfærdskodeks og  

 ikke fundet i strid med de kriterier, der var aftalt i EU.
 På trods af foranstående og selv om der  

 således kun er forløbet godt to år efter, at den  

 nugældende lovgivning blev gennemført, foreslår regeringen  

 nu reglerne ændret med den begrundelse, at et flertal i EU s  

 adfærdskodeksgruppe har vurderet disse som værende i strid med  

 kodeksen, og at reglerne kan misbruges til at omgå andre landes  

 beskatning ved hjælp af såkaldte  

 gennemstrømsselskaber.
I forbindelse med 1. behandling af nærværende  

 lovforslag tilkendegav en række partier en positiv holdning.
Imidlertid  

 fremgår det bl.a. af udvalgsbehandlingen, at regeringen har  

 erklæret sig uenig i den vurdering, flertallet i EU s  

 adfærdskodeksgruppe har foretaget, at regeringen har iværksat en  

 undersøgelse af omfanget af de såkaldte  

 gennemstrømsselskaber og dermed det reelle behov for allerede nu at  

 ændre holdingreglerne, men at resultatet heraf først kan  

 foreligge ultimo 2001, og at formanden for Ligningsrådet skal have  

 givet udtryk for, at de gældende holdingregler stort set svarer til  

 andre landes lovgivning.
 På den baggrund   herunder det indledningsvis  

 anførte og med den bemærkning, at en vedtagelse af det  

 foreliggende lovforslag vil kunne skabe usikkerhed om skatteforholdene i  

 Danmark på et tidspunkt, hvor landet har behov for det modsatte  

 stemmer flertallet i udvalget imod lovforslaget.
 Et mindretal i udvalget (S, SF og RV) indstiller  

 lovforslaget til vedtagelse med de stillede ændringsforslag.
En del af mindretallet (SF) bemærker, at  

 lovforslaget med de stillede ændringsforslag betyder, at der for  

 udbytte fra danske selskaber til udenlandske moderselskaber genskabes den  

 retstilstand, der var før lempelsen af holdingreglerne.
Den nu  

 foreslåede ordning, hvorefter der kun indeholdes kildeskat af den del  

 af udbytteudbetalingen, som Danmark ikke har fritaget for beskatning efter en  

 indgået dobbeltbeskatningsoverenskomst, er også mindre  

 bureaukratisk end den tidligere ordning.
Lovforslaget løser imidlertid ikke problemerne med  

 manglende beskatning af udbytte fra danske selskabers datterselskaber i  

 lavskattelande, når virksomheden i lavskattelandet ikke kan betegnes  

 som finansiel virksomhed, men f.eks. er afkast af betydelig investering i  

 aktiver, der udlejes.
Dette er beskrevet i skatteministerens svar på  

 spørgsmål 9, jf.
L 99   bilag 19.
 Dette spørgsmål må imidlertid  

 løses ved opstramning af CFC-skattereglerne, således at disse  

 også indbefatter indkomster, der indtjenes ved passiv  

 udlejningsvirksomhed og andre lignende investeringsafkast.
 SF har med forundring noteret, at Skatteministeriet  

 på trods af at undersøgelsen allerede blev igangsat i  

 foråret 2000   nu har oplyst, at der først ultimo 2001 kan  

 foreligge resultater af den undersøgelse, som gennem Told og Skat  er  

 iværksat af omfanget af placering af særlige  

 skatteholdingselskaber i Danmark som følge af de nye  

 holdingregler.
 Et andet mindretal i udvalget (EL) indstiller  

 lovforslaget til vedtagelse.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid vil afspejle et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (S, KF,  

 SF, RV, KRF og Kim Behnke (UP)):
Til § 1 1) Nr. 1 affattes således:
» » [Tydeliggørelse af betingelser for skattefrihed af  

 udbytter] Til § 2 2) I stk. 2 ændres »1. januar 2001«  

 til: »1. juli 2001« .
[Udsættelse af ikrafttrædelsen] Bemærkninger Til nr. 1 Ændringsforslaget går ud på at  

 tydeliggøre den foreslåede bestemmelse.
Den foreslåede bestemmelse går ud på, at  

 der kun gælder skattefrihed for udbytter, som et dansk datterselskab  

 udlodder til dets udenlandske moderselskab, der er hjemmehørende  

 på Færøerne, i Grønland, i en anden EU-stat eller i  

 en stat, som Danmark har en dobbeltbeskatningsoverenskomst med.
Når  

 danske datterselskaber udlodder udbytte til andre udenlandske moderselskaber,  

 skal udbyttet derimod beskattes med 28 pct.
 Det foreslås at præcisere, at det er en  

 betingelse for den foreslåede skattefrihed, at Danmark skal frafalde  

 beskatningen af det pågældende udbytte efter bestemmelserne i  

 moder/datterselskabsdirektivet, eller at Danmark skal frafalde eller  

 nedsætte beskatningen af det pågældende udbytte efter  

 bestemmelserne i dobbeltbeskatningsoverenskomsten med Færøerne,  

 Grønland eller den pågældende anden stat.
Til nr. 2 Det foreslås at udsætte ikrafttrædelsen  

 af de foreslåede regler, så de gælder for udbytter, der  

 vedtages udloddet eller udbetalt fra og med 1. juli 2001.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
