Et forsikringsselskab markedsførte gennem et reklamespot i tv en  

 særlig fordelaftig indboforsikring for pensionister.
En invalidepensionist  

 fik afslag på en anmodning om tegning af forsikringen, da forsikringen kun  

 kunne tegnes af pensionister og efterlønsmodtagere, der var fyldt 60 år.  

 Oplysning om alderskriteriet burde efter Forbrugerombudsmandens opfattelse  

 være medtaget i selve tv-reklamen.
Udtryk som »gratis« og  

 »ekstra ydelser« anvendt om nogle til forsikringen knyttede  

 ydelser, f.eks. gatis vintereftersyn til bilen, anset for at være i strid med  

 markedsføringslovens § 6, stk.
 1, 2. pkt.
3.6.3. Reklamering med særlig fordelagtig indboforsikring for  

 pensionister.
Manglende Præcisering af aldersgrænse. »Gratis« og  

 »ekstra« ydelser.
 FO modtog en klage fra en invalidepensionist, der i TV-Syd havde set en  

 reklame for en særlig fordelagtig indboforsikring for pensionister: en  

 såkaldt »senior-aftale«.
TV-indslaget indledte med at vise billeder at et ældre ægtepar.
Ordlyden  

 af TV-reklamen var følgende: »Forleden dag sagde min kone  

 »Jørgensen, sagde hun, nu går du snart på pension, så nu ringer du til  

 X-forsikring og beder dem samle alle vore forsikringer i en  

 senioraftale«, og ved De hvad jeg sagde? Ja, ved De, hvad han sagde?  

 Behøves ikke lille ven, jeg har gjort det, og vi har sparet en masse penge.  

 Jubii -- Pensionister kan spare op til 12% på en senior-aftale, og så får de en  

 gratis billedrørsforsikring oven i købet i X-forsikring'.
Efter at have set TV-reklamen ønskede klageren at tegne en  

 seniorforsikring, men fik afslag af forsikringsselskabet under henvisning  

 til, at alderskriteriet for denne type forsikring var 60 år.
FO meddelte  

 forsikringsselskabet, at han fandt, at TV-reklamen ikke ganske levede op til  

 markedsføringslovens § 2, stk. 1, da det ifølge forsikringsbetingelserne for  

 senior-aftaler alene var pensionister og efterlønsmodtagere, der var fyldt 60  

 år, der kunne få en sådan aftale.
I forsikringsselskabets brochure vedrørende seniorforsikring var anført:  

 »Tilsyn med fritidshuset i vinterhalvåret.
Som en ekstra service i  

 senior-aftalen tilbyder vi 2 gratis tilsyn med fritidshuset i perioden 1.  

 november - 1. april«.
»gratis vintereftersyn af bilen.
Som en særlig fordel i  

 senior-aftalen tilbyder vi et årligt vintereftersyn af bilen (i perioden 1.  

 september 1. marts) på en af X-forsikrings drive-in stationer helt gratis.  

 Eftersynet omfatter bremser, lygter, dæk, viskere og batteri«.
Billedrørsforsikring.
Senior-aftalen omfatter også en gratis  

 billedrørsforsikring, som dækker skader på billedrøret, der gør det  

 uanvendeligt.
FO meddelte forsikringsselskabet, at den omhandlede annoncering med gratisydelser efter hans opfattelse var i strid med  

 markedsføringslovens § 6, stk. 1, 2. pkt.
 Forsikringsselskabet oplyste, at det omhandlede reklamespot ikke ville  

 blive anvendt mere.
 (* 1) Offentliggjort i Forbrugerstyrelsens Juridiske Årbog 1989, s. 41-42.
