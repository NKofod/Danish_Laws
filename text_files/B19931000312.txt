(MDIR 04.11-01) 0. OMFANG Der kan efter 1. januar 1993 ikke udstedes nye nationale typegodkendelser  

 af ikke-automatiske vægte.
 Dette vejledningsdirektiv omhandler derfor alene tillægsgodkendelser til-  

 og gyldighedsforlængelser af allerede udstedte typegodkendelser.
 Det skal pointeres, at der kun kan afgives tillægsgodkendelse af mindre  

 modifikationer og at gyldighedsforlængelser maksimalt kan gives til 31.  

 december 2002.
(Nye typegodkendelser af ikke-automatiske vægte skal udstedes som  

 EF-typegodkendelser i.ht.
Industri- og Handelsstyrelsens bekendtgørelser nr.  

 560 af 23. juni 1992).
1. FORMÅL De tekniske bestemmelser for typegodkendelse af ikke-automatiske vægte er  

 givet i direktiverne:
 Formålet med dette vejledningsdirektiv er at give en kort oversigt over de  

 procedurer mv., der i følge ovenanførte direktiver kræves gennemført i  

 forbindelse med et tillæg til en typegodkendelse.
2. TYPEGODKENDELSE Ved typegodkendelse forstås den beslutning, som medfører anerkendelse af,  

 at vægtens konstruktion opfylder forskriftsmæssige krav.
Når en vægttype er  

 typegodkendt, kan enkelteksemplarer af samme type verificeres.
2.1. Typegodkendelse dokumenteres gennem udstedelse af en  

 typegodkendelsesattest.
Attesten indeholder beskrivelse, foto mv., der er  

 nødvendige til identifikation af vægten og til forklaring af dens funktion.  

 Desuden specificerer attesten væsentlige metrologiske data samt bestemmelser  

 vedrørende prøvning, påskrifter og plombering.
Endelig angiver attesten et  

 godkendelsesmærke »SYSTEMBETEGNELSE« som alle vægte af pågældende  

 type skal bære, når de verificeres.
Ændringer i eller tilføjelser til en godkendt vægtkonstruktion kræver en  

 tillægsgodkendelse.
Tillægsgodkendelse kan udstedes til den oprindelige  

 ansøger eller til en, som har fuldmagt fra den oprindelige ansøger til at  

 opnå tillægsgodkendelse.
2.3. Typegodkendelse udstedes for en nærmere angivet gyldighedsperiode.  

 Inden for den angivne gyldighedsperiode kan typegodkendelsen danne grundlag  

 for førstegangsverifikation.
Efter udløbet af gyldighedsperioden kan der ikke  

 mere førstegangsverificeres vægte af pågældende type, men reverifikation af  

 allerede godkendte vægte kan fortsat foretages i henhold til  

 typegodkendelsen.
 Nationale typegodkendelser af ikke-automatiske vægte kan  

 gyldighedsforlænges indtil 31. december 2002.
3. PROCEDURER VED TILLÆG TIL TYPEGODKENDELSE 3.1. Ansøgning om tillægsgodkendelse eller gyldighedsforlængelse skal  

 indsendes til:
Ansøgning skal indeholde alle nødvendige oplysninger for vurdering af den  

 omhandlede vægt.
Hvis vægten allerede er typeprøvet indsendes  

 typeprøvningsrapporten.
Såfremt vægten ikke er typeprøvet på  

 ansøgningstidspunktet, vil ansøger få instruktion om hvorledes han skal få en  

 typeprøvning foretaget.
 En nærmere beskrivelse af hvorledes ansøgning skal udfærdiges og hvilke  

 oplysninger den skal indeholde, er givet i MDIR 04.11-02.
 3.2. Typeprøvning af vægte som grundlag for typegodkendelse, foretages som  

 akkrediteret prøvning af laboratorier, der har fornøden akkreditering fra  

 Dansk Akkreditering (DANAK). På begæring af ansøger, vil der blive taget  

 hensyn til prøvninger, som den pågældende vægttype har været underkastet hos  

 den kompetente myndighed i en anden EF-medlemsstat, når resultater fra disse  

 prøvninger stilles til rådighed for styrelsen.
3.3. Når styrelsen ved vurdering af ansøgningen samt den tilhørende  

 typeprøvningsrapport har fundet, at vægten opfylder forskriftsmæssige krav,  

 sendes et tilbud om tillæg til typegodkendelse til ansøger.
Tilbuddet har  

 form af et udkast til tillæg til typegodkendelsesattest.
Når ansøger har  

 godkendt attestudkastet er tillægsgodkendelsen principielt udstedt.  

 Efterfølgende vil attesten blive trykt i det fornødne antal.
 3.4. Omkostninger i forbindelse med tillægsgodkendelser påhviler  

 ansøgeren.
 Det laboratorium, som har udført typeprøvningen, vil opkræve beløbet  

 direkte hos ansøger.
 Styrelsen vil opkræve alle omkostninger i forbindelse med vurdering,  

 attestudformning, administration og trykning.
4. PRØVNINGSOMFANG VED TILLÆG TIL TYPEGODKENDELSE Afprøvning af en vægts funktion sker principielt som anført i det for  

 pågældende vægt relevante direktiv.
Det prøvningsomfang/-indhold, som industri- og Handelsstyrelsen i  

 forbindelse med en ny typegodkendelse vil anse for at være tilstrækkeligt til  

 en konstatering af, om en given vægt opfylder gældende krav for at kunne  

 typegodkendes, er angivet i bilag.
Omfanget af prøvninger i forbindelse med  

 et tillæg afhænger dels af vægttypen dels af hvad tillægsansøgningen  

 omfatter.
Endvidere gælder det, at man såfremt prøvernes forløb retfærdiggør  

 det, kan nedskære de enkelte prøvers omfang eller kan kombinere prøverne,  

 forudsat at der opnås en entydig konklusion.
 Endelig skal opmærksomheden henledes på, at prøvninger udført efter andre  

 tekniske forskrifter, som sikrer samme kvalitet og yder samme beskyttelse,  

 som prøvningerne nævnt i dette direktiv, kan accepteres som grundlag for en  

 typegodkendelse.
5. BEMÆRKNINGER TIL ENKELTE PRØVNINGER 5.1 Afrundingsfejl/målefejl ved op og nedvejning Formål er konstatering af opfyldelse af MDIR 34.11-01, pkt. 4.1, 4.2 og  

 4.3.2.
 5.1a Afrundingsfejl/målefejl ved op- og nedvejning udført ved forskellige  

 taraindstillinger.
 Formål er konstatering af opfyldelse af MDIR 34.11-01, pkt. 4.2.3.
 Prøven skal ikke udføres ved subtraktiv tara.
5.2 Korttidskrybeeffekt Formål er konstatering af opfyldelse af MDIR 34.11-01, pkt. 4.3.4.
5.3 Nulpunktsdrift Formål er konstatering af opfyldelse af MDIR 34.11-01, pkt. 8.2.3.
5.4 Nulstillingsområde Formål er konstatering af opfyldelse af MDIR 34.11-01, pkt. 10.7.2.
5.4a Initialt nulstillingsområde Såfremt vægten er forsynet med et »initialt nulstillingsområde«  

 skal dette bestemmes separat.
5.5 Nulindstillingens nøjagtighed Formål er konstatering af overholdelse af MDIR 34.11-01, pkt. 10.7.3.
5.6 Langtidskrybeeffekt Formål er konstatering af overholdelse af MDIR 34.11-01, pkt. 4.3.3.
5.7 Repeterbarhed Formål er konstatering af overholdelse af MDIR 34.11-01, pkt. 5.1 og 5.2 5.8 Bevægelighed Formål er konstatering af overholdelse af MDIR 34.11-01, pkt. 6.1 og 6.2 5.9 Ekscentrisk belastning Formål er konstatering af overholdelse af MDIR 34.11-01, pkt. 7.2.
5.10 Skråstilling Formål er konstatering af opfyldelse af MDIR 34.11-01, pkt. 8.1.2.
5.11 Libellefølsomhed Formål er konstatering af overholdelse af MDIR 34.11-01, pkt. 10.6.2.
5.12 Indstillingsnøjagtighed ved udtarering Formål er konstatering af overholdelse af MDIR 34.11-01, pkt. 10.8.1.2.
5.13 Opvarmningstid Formål er konstatering af overholdelse af TDIR 24.11.1-02, pkt. 5.0 5.14 Netspændingsvariationer Formål er konstatering af overholdelse af MDIR 24.11-03, pkt. 4.3 samt  

 MDIR 34.11-01 pkt. 8.3.
5.15 Kortvarig spændingsvariation Formål er konstatering af overholdelse af MDIR 24.11-03, pkt. 5.1.
5.16 Transienter (bursts) Formål er konstatering af overholdelse af MDIR 24.11-03, pkt. 5.2.
5.17 Variation i batterispænding Formål er konstatering af overholdelse af TDIR 24.11.1-02, pkt. 4.2.3.2.
5.18 Prisudregning Formål er konstatering af overholdelse af MDIR 34.11-01, pkt. 16.4.11.
5.19 Statiske temperaturer Formål er konstatering af overholdelse af MDIR 24.11.03, pkt. 4.1.
5.20 Fugtig varme, stationær (funktionsdygtighed) Formål er konstatering af overholdelse af MDIR 24.11.03, pkt. 4.2.
5.21 Elektrostatisk udladning Formål er konstatering af overholdelse af MDIR 24.11.03, pkt. 5.3.
5.22 Elektromagnetisk følsomhed Formål er konstatering af overholdelse af MDIR 24.11.03, pkt. 5.4.
5.23 Tør varme, stationær Formål er konstatering af overholdelse af MDIR 24.11.03, pkt. 6.1.
5.24 Fugtig varme, stationær (funktionsbestandighed) Formål er konstatering af overholdelse af MDIR 24.11.03, pkt. 6.2.
