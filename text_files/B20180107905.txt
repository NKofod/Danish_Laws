Bekendtgørelse om ændring af bekendtgørelse om regioners indberetning af oplysninger til Sygehusmedicinregisteret § 1 I bekendtgørelse nr. 379 af 30. april 2018 om regioners indberetning af oplysninger til Sygehusmedicinregisteret foretages følgende ændringer:
 1. § 1, stk. 1, affattes således:
»Regionsrådet skal indberette oplysninger om administration af lægemidler i sygehusvæsenet, jf. sundhedslovens § 79, stk. 1, herunder oplysninger, der entydigt identificerer patienten, øvrige oplysninger om patienten, oplysninger, der entydigt identificerer den sundhedsperson som har ordineret medicinen, samt medicinprisoplysninger til Sundhedsdatastyrelsens Sygehusmedicinregister efter reglerne i denne bekendtgørelse, jf. stk. 2.« 2. I § 2 indsættes som stk. 2:
»Stk. 2. Regionsrådet kan overlade indberetningen af prisoplysninger efter § 1 til andre myndigheder og organisationer.« § 2 Bekendtgørelsen træder i kraft den 1. september 2018.
