 Ved noteveksling i Madrid den 13. juli 1989 er der indgået en aftale  

 mellem Danmark og Spanien om kommunal valgret for danske statsborgere i  

 Spanien og spanske statsborgere i Danmark.
 Notevekslingen har følgende ordlyd:
Madrid, den 13. juli 1989 Excellence:
 Hermed har jeg den ære at meddele Dem, at spanske statsborgere i henhold  

 til gældende dansk lovgivning har valgret til kommunale og amtskommunale råd  

 i Danmark i overensstemmelse med de grundlæggende betingelser, som er angivet  

 i bilag I.
 På denne baggrund og under henvisning til princippet om gensidighed  

 anmoder den danske regering den spanske regering om i overensstemmelse med  

 gældende spansk lovgivning og med de betingelser, som er anført i bilag II,  

 at tillægge danske statsborgere valgret til de spanske kommunale råd.
Begge lande forbeholder sig retten til at ændre den ovennævnte lovgivning  

 og de ovennævnte betingelser, dog således at valgretten, som denne  

 noteudveksling vedrører, respekteres.
Oplysninger om sådanne ændringer skal  

 ske ad diplomatisk vej.
 Denne aftale vil træde i kraft den første dag i måneden, som følger den  

 måned, i hvilken landene har informeret hinanden gensidigt ad diplomatisk vej  

 om, at de har opfyldt de forfatningsretlige betingelser for aftalens  

 ikrafttræden.
Opsigelse af aftalen skal ske ad diplomatisk vej.
Aftalens gyldighed  

 ophører 30 dage efter den dag, hvor det andet land har modtaget meddelelse om  

 opsigelse.
 Dersom Kongeriget Spanien kan acceptere indholdet af denne note og dens  

 bilag, har jeg den ære at foreslå Deres Excellence, at Deres bekræftelse,  

 denne note og de dertil hørende bilag skal udgøre en aftale mellem Kongeriget  

 Danmark og Kongeriget Spanien.
 Jeg benytter lejligheden til over for Deres Excellence at gentage  

 forsikringen om min mest udmærkede højagtelse.
Wilhelm Ulrichsen Kongeriget Danmarks ambassadør HANS EXCELLENCE HR.
FRANCISCO FERNANDEZ ORDONEZ KONGERIGET SPANIENS UDENRIGSMINISTER Bilag I GRUNDLÆGGENDE BETINGELSER FOR SPANSKE STATSBORGERES VALGRET OG VALGBARHED  

 I DANMARK VED VALG TIL KOMMUNALE OG AMTSKOMMUNALE RÅD Spanske statsborgere bosiddende i Danmark (bortset fra Færøerne og  

 Grønland) har valgret og valgbarhed ved valg til kommunale og amtskommunale  

 råd i Danmark forudsat:
 De nævnte betingelser vedrører ikke spanske statsborgere, som samtidig er  

 danske statsborgere.
Bilag II BETINGELSER FOR DANSKE STATSBORGERES UDØVELSE AF VALGRET VED KOMMUNALE  

 VALG I SPANIEN 1. Danske statsborgere kan kun stemme ved  

 kommunalvalg.
 2. De skal være i besiddelse af behørig  

 opholdstilladelse i Spanien.
 3. De skal have opholdt sig lovligt og uden afbrydelse  

 i Spanien i mere end 3 år.
 4. De skal have bopæl i den kommune, hvor valgretten  

 skal udøves, og være optaget i kommunens folkeregister.
5. Optagelse på valglisten for udlændinge bosat i  

 Spanien, som er en ufravigelig betingelse for at udøve stemmeret, kan kun ske  

 efter ansøgning fra den pågældende vælger.
Ansøgningen skal indgives til den  

 kommune, i hvis folkeregister den pågældende er optaget.
Ansøgningsfristen  

 fastsættes forud for hvert valg.
 6. Valglister for danske statsborgere med bopæl i  

 Spanien vil kun blive udarbejdet i forbindelse med afholdelse af kommunale  

 valg.
Madrid, den 13. juli 1989 Excellence:
 Hermed har jeg den ære at anerkende modtagelsen af Deres note af 13. juli  

 1989, i hvilken der anføres følgende:
 (Her følger ordlyden af ovenstående note).
 Jeg har den ære at meddele Deres Excellence, at Kongeriget Spanien  

 accepterer Deres Excellences forslag, og at denne bekræftelse, Deres note og  

 de dertil hørende bilag derfor skal udgøre en aftale mellem Kongeriget  

 Spanien og Kongeriget Danmark.
 Jeg benytter lejligheden til over for Deres Excellence at gentage  

 forsikringen om min mest udmærkede højagtelse.
Francisco Fernandez Ordonez Udenrigsminister HANS EXCELLENCE HR.
WILHELM ULRICHSEN KONGERIGET DANMARKS AMBASSADØR I SPANIEN Efter udveksling af oplysning om, at parterne har opfyldt de  

 forfatningsmæssige betingelser herfor, trådte aftalen i kraft den 1. november  

 1990.
