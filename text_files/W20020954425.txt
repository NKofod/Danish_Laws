Virksomheden havde indrettet et lokale/forkontor til 2 faste  

 kontorarbejdspladser og en plads til møder og spisepauser.
I  

 forlængelse af ovenstående var der oprettet et område, hvor  

 en kopimaskine, en printer og en lystrykmaskine var placeret.
Lige overfor  

 maskinerne var der indrettet et tekøkken.
I den sidste del af  

 bygningen var der 9 skærmarbejdspladser og tegneborde fordelt i  

 lokalet.
Det kunne observeres, at der var pladsmangel omkring de enkelte  

 skærmarbejdspladser og indskrænket passage mellem bordene og  

 inventar.
Der var ikke adskillelse, fx i form af døre, mellem  

 rummene.
Endvidere kunne det konstateres, at vinduer i alle rum ikke kunne  

 åbnes.
Der var etableret et begrænset antal af ventiler i selve  

 vinduerne, som kunne tilføre luft.
 Arkitektfirmaet klagede over afgørelsen og anmodede desuden om  

 dispensation fra kravet om rumhøjde.
 Nævnet traf afgørelse om, at arkitektfirmaet ikke opfylder  

 kravet om, at arbejdslokalerne skal være indrettet med en  

 tilstrækkelig rumhøjde, således at disse er sikkerheds- og  

 sundhedsmæssigt forsvarlige, dels fordi lokaler ikke opfylder kravet om  

 en rumhøjde på 2,5 meter, og dels fordi gulvareal,  

 rumhøjde og rumindhold ikke er afpasset efter de tekniske  

 hjælpemidler, og det antal personer som arbejder i  

 lokalerne.arkitektfirmaet skulle arbejdslokalerne med en forsvarlig  

 rumhøjde, således at de er sikkerheds- og sundhedsmæssigt  

 fuldt forsvarlige, og der ikke kunne dispenseres fra kravet om  

 rumhøjde, med den indretning og anvendelse som lokalerne har på  

 nuværende tidspunkt.
 Nævnet traf desuden afgørelse om, at med det antal  

 medarbejdere, den indretning og den ventilation som lokalerne har, er der  

 ikke grundlag for at meddele en dispensation for kravet om en højere  

 rumhøjde, da lokalerne med den nuværende indretning ikke er  

 sikkerheds- og sundhedsmæssigt forsvarlige.
Rumhøjde i arkitektfirma Afgørelse:
 Arbejdsmiljøklagenævnet har på møde den 24.  

 september 2002 behandlet xxxxxx klage over Arbejdstilsynets afgørelse  

 af 8. januar 2002 om, at arbejdslokalerne skal indrettes med en forsvarlig  

 rumhøjde, og Arbejdstilsynets afgørelse af 24. april 2002 om  

 afslag på dispensation fra krav om rumhøjde.
Nævnet traf følgende A F G Ø R E L S E xxxxxx skal indrette arbejdslokalerne med en forsvarlig rumhøjde,  

 således at de er sikkerheds- og sundhedsmæssigt fuldt  

 forsvarlige, og der kan ikke dispenseres fra kravet om rumhøjde, med  

 den indretning og anvendelse som lokalerne har på nuværende  

 tidspunkt.
 Kravet om rumhøjde:
 Arbejdsmiljøklagenævnet har lagt til grund, at  

 rumhøjden i forkontoret er 2,1 meter, og at den gennemsnitlige  

 rumhøjde på tegnestuen er 2,2 meter.
Nævnet har lagt vægt på, at det fremgår af  

 Arbejdsmininisteriets bekendtgørelse nr. 96 af 13. februar 2001 om  

 faste arbejdssteders indretning, at bygningsreglementet gældende  

 på det tidspunkt hvor et arbejdssted er indrettet, udgør de  

 mindstekrav der stilles til arbejdsstedets bygningsmæssige udformning  

 og indretning.
Mindstekravet til rumhøjde da kontoret blev indrettet i  

 1984 var på 2,5 meter.
 Arbejdsmiljøklagenævnet har desuden lagt vægt på,  

 at der er meget inventar i lokalerne.
 Nævnet har yderligere lagt vægt på, at lokalerne efter  

 det oplyste er arbejdssted for 11 personer, og at storrumskontoret har et  

 areal på 58,5 m2 .
 Arbejdsmiljøklagenævnet har derudover lagt vægt  

 på, at Arbejdstilsynet har vurderet, at  ved en normal rumhøjde  

 på 2,5 m vil dårlig og forurenet luft samle sig i den  

 øverste del af et arbejdslokale og derfor være over  

 hovedhøjde, og at dette vil ikke være tilfældet hos xxxxx,  

 hvor de ansatte vil gå med hovedet i en højde, hvor den  

 dårlige luft samler sig.
 Arbejdsmiljøklagenævnet finder således, at xxxxxxxxxx  

 ikke opfylder kravet om, at arbejdslokalerne skal være indrettet med en  

 tilstrækkelig rumhøjde, således at disse er sikkerheds- og  

 sundhedsmæssigt forsvarlige, dels fordi lokaler ikke opfylder kravet om  

 en rumhøjde på 2,5 meter, og dels fordi gulvareal,  

 rumhøjde og rumindhold ikke er afpasset efter de tekniske  

 hjælpemidler, og det antal personer som arbejder i lokalerne.
 Arbejdsmiljøklagenævnet fastholder således  

 Arbejdstilsynets afgørelse af 8. januar 2002.
 Dispensation:
 Arbejdsmiljøklagenævnet har lagt vægt på, at  

 rumhøjden i forkontoret er 2,1 meter, og at rumhøjden på  

 tegnestuen gennemsnitligt er 2,2 meter.
 Nævnet har desuden lagt vægt på, at der i lokalerne er  

 en betydelig mængde inventar.
Arbejdsmiljøklagenævnet har yderligere lagt vægt  

  på, at Arbejdstilsynet har oplyst, at ved en normal rumhøjde  

 på 2,5 meter vil dårlig og forurenet luft samle sig i den  

 øveste del af et arbejdslokale og derfor være over  

 hovedhøjde.
Dette vil ikke være tilfælde her, hvor de  

 ansatte vil gå med hovedet i en højde, hvor den dårlige  

 luft samler sig, og det vil efter Arbejdstilsynets vurdering være meget  

 vanskeligt at udforme en ventilation, som kan give tilstrækkelig  

 ventilation uden træk, da lokalet er så hårdt presset.
 xxxxxxx har i anmodningen om dispensation anført, at kontoret  

 fremover vil blive anvendt af max. 8 personer, hvorfor volumen i rummet er  

 ca. 1,5 gange kravet, og at der vil blive installeret mekanisk ventilation,  

 hvorved volumen i rummet bliver 2.0 gange kravet.
 Nævnet skal hertil bemærke, at der ved beregningen af  

 rumvolumen også skal tages hensyn til indskrænkninger i  

 luftrummet fra maskiner, inventar og lignende.
 Arbejdsmiljøklagenævnet finder derfor, at med det antal  

 medarbejdere, den indretning og den ventilation som lokalerne har, er der  

 ikke grundlag for at meddele en dispensation for kravet om en højere  

 rumhøjde, da lokalerne med den nuværende indretning ikke er  

 sikkerheds- og sundhedsmæssigt forsvarlige.
 Arbejdsmiljøklagenævnet fastholder således  

 Arbejdstilsynets afgørelse af 24. april 2002.
 Afgørelsen er truffet med hjemmel i lov om arbejdsmiljø, jf.  

 lovbekendtgørelse nr. 784 af 11. oktober 1999, som ændret ved  

 lov nr. 331 af 16. maj 2001 § 42 og Arbejdsmininisteriets  

 bekendtgørelse nr. 96 af 13. februar 2001 om faste arbejdssteders  

 indretning § 24, § 60, § 61  og § 66 og § 67.
 Nævnets afgørelse skal efterkommes senest den 10. marts  

 2003.
 Tilbagemelding skal ske til Arbejdstilsynet senest den 17. marts 2003.
På klagenævnets vegne xxxxxx Fuldmægtig Kopi til:
·  

 	Arbejdstilsynet, Landskronagade  og Arbejdstilsynet Aalborg ·  

 	De ansatte De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet besøgte xxxxxxxxxxxx den 7. december 2001. Ved  

 besøget talte Arbejdstilsynet med medindehaver xxxx og  

 sikkerhedsrepræsentant xxxxxx.
Det blev oplyst, at virksomheden havde udført arbejdet i en lejet  

 bolig siden 1985. Endvidere blev det oplyst, at bygningsfacaden var  

 bevaringsværdig, men at virksomheden har ret til at ændre ved de  

 indvendige lokaler.
Virksomheden beskæftiger sig med  

 arkitektopgaver.
Arbejdstilsynet kunne konstatere, at rumhøjden i forkontoret var  

 2,1 m og gennemsnitligt rumhøjde på tegnestuen var målt  

 til 2,2 m.
I forrummet til toilettet var rumhøjde målt til 2,0  

 m.
Virksomheden havde indrettet et lokale/forkontor til 2 faste  

 kontorarbejdspladser og en plads til møder og spisepauser.
I  

 forlængelse af ovenstående var der oprettet et område, hvor  

 en kopimaskine, en printer og en lystrykmaskine var placeret.
Lige overfor  

 maskinerne var der indrettet et tekøkken.
I den sidste del af  

 bygningen var der 9 skærmarbejdspladser og tegneborde fordelt i  

 lokalet.
Det kunne observeres, at der var pladsmangel omkring de enkelte  

 skærmarbejdspladser og indskrænket passage mellem bordene og  

 inventar.
Der var ikke adskillelse, fx i form af døre, mellem  

 rummene.
Endvidere kunne det konstateres, at vinduer i alle rum ikke kunne  

 åbnes.
Der var etableret et begrænset antal af ventiler i selve  

 vinduerne, som kunne tilføre luft.
På baggrund af besøget vurderede Arbejdstilsynet, at  

 virksomheden var en niveau 3-virksomhed, og Arbejdstilsynet konstaterede  

 følgende problemer ·  

 	Uhensigtsmæssig indretning af skærmarbejdspladser ·  

 	Uhensigtsmæssig placering af maskiner ·  

 	Høj temperatur i kontorlokalet ·  

 	Utilstrækkelig rumhøjde i kontorlokalet 2. Arbejdstilsynets afgørelse Arbejdstilsynet traf den 8. januar 2002 følgende afgørelse:
 " Det påbydes virksomheden at indrette arbejdslokalerne med en  

 forsvarlig rumhøjde, således at de er sikkerheds- og  

 sundhedsmæssigt fuldt forsvarligt.
Hjemmel for påbud ·  

 	Arbejdsministeriets lovbekendtgørelse nr. 784 af 11. oktober 1999  

 af lov om arbejdsmiljø, som ændret ved lov nr. 331 af 16. maj  

 2001, § § 42, 43 og 77, stk. l ·  

 	Arbejdsministeriets bekendtgørelse nr. 96 af 13. februar 2001 om  

 faste arbejdssteders indretning, § § 24 og 60 Vejledning Arbejdstilsynets praksis følger bygningsreglementets krav,  

 hvorefter rumhøjden skal være mindst 2,5 m.
Større rumhøjde vil efter omstændighederne kunne  

 kræves.
Arbejdstilsynet lægger i vurderingen heraf vægt  

 på, om der er tale om velventilerede lokaler, og antallet af personer  

 der normalt skal opholde sig i lokalerne.
Endvidere lægger  

 Arbejdstilsynet vægt på, hvor mange timer dagligt de  

 pågældende lokaler skal anvendes, samt på inventaret og de  

 processer, der foregår i arbejdsrummene.
Generelt skal lokaleforholdene være afpasset efter arbejdets art.
Fx  

 må fritliggende bjælker ikke ligge så lavt, at det kan  

 være forbundet med risiko for de ansatte.
·  

 	Der henvises til det anførte i vedlagte eksemplar af At-meddelelse  

 nr. 1.01.1 om faste arbejdssteders indretning.
Der henvises endvidere til det  

 anførte i vedlagte eksemplar af At-meddelelse nr. 1.01.12 om  

 arbejdsrum på faste arbejdssteder.
3. Klagen til Arbejdsmiljøklagenævnet xxxxxxxxxx ønskede med brev af 5. februar 2002 at indbringe  

 Arbejdstilsynets afgørelse for Arbejdsmiljøklagenævnet.
I  

 brevet anførte virksomheden følgende:
"Arkitekterhvervet vægter- og udøves primært i et  

 inspirerende miljø, både hvad angår det "historiske sus",  

 og de rumlige kvaliteter - form, proportioner og materialer, som befordrer  

 kreativiteten.
I denne forbindelse er regler som loftshøjde ikke af  

 afgørende betydning.
 Bygningen hvori vores lejemål findes, er en del af et fredet  

 bygningskompleks opført i 1585, med rumhøjder der ikke opfylder  

 senere tiders krav.
 Vort lejemåls brug blev i 1984 ændret fra  

 værkstedslokale til kontorlokaler, og i denne forbindelse synet og  

 godkendt af bygningsmyndighederne til fortsat erhvervsudnyttelse, begrundet  

 i, at arbejdets art - tegnestue - ikke vurderedes, at stille særlige  

 krav til rumhøjder.
I vores tilfælde har vi en primær loftshøjde på  

 2,2 m på tegnestuen, hvorved der ikke er personrisiko efter vores  

 vurderingserfaring.
Yderligere er selve dette rum (storrumskontor) 58,5 m2  

 (nettoareal), hvilket svarer til et rumindhold på 129 m3.
Iht.
BR95 og AT-meddelelse nr. 1.01.12, stilles der krav til en volumen  

 på 12 m3 pr, person, hvilke kan nedsættes til 8 m3 ved mekanisk  

 ventilation.
I vores tilfælde svarer dette til 10 personer på  

 tegnestuen uden mekanisk ventilation og 15 personer med mekanisk  

 ventilation.
Fremover vil kontoret blive anvendt af max. 8 personer, hvorfor volumen i  

 rummet er ca. 1,5 gange kravet.
Yderligere installeres mekanisk ventilation,  

 hvorved volumen i rummet bliver 2.0 gange kravet.
 Det bør ligeledes tages med i overvejelserne, at ovennævnte  

 krav fysisk ikke kan opfyldes på grund af de bygningsmæssige  

 konstruktioner, samt at store dele af midtbyens kontorejendomme vil blive  

 lagt øde hen (kan evt. anvendes som lager ) hvis dette krav danner  

 præcedens i Aalborg Kommune.
Vi ansøger af ovennævnte grunde, om dispensation for kravet  

 om en lofts højde på 2,5 m (BR95 kap. 4.4.2 stk. 1) Indtil der foreligger en afgørelse angående dette  

 spørgsmål, anmoder vi om udsættelse på  

 arbejdsmiljøproblem nr.: 47220, Idet vi ikke ønsker at anvende  

 store beløb på en bygning, hvis vi evt. skal flytte ud, indenfor  

 den nærmeste fremtid." 4. Arbejdstilsynets udtalelse Arbejdstilsynet anførte blandt andet følgende ved  

 oversendelsen af sagen til Arbejdsmiljøklagenævnet den 24. april  

 2002:
 " Med skrivelse af 11. marts 2002 har Arbejdstilsynet i Nordjylland  

 fremsendt planer og snit af lokalerne til Arbejdstilsynet, Landskronagade som  

 arkitektfirmaet den 7. marts 2002 har sendt til Arbejdstilsynet i  

 Nordjylland.
Arbejdstilsynet har på baggrund af ansøgningen om  

 dispensation for kravet om rumhøjden truffet særskilt  

 afgørelse herom, ligesom Arbejdstilsynet har truffet afgørelse  

 om anmodningen om udsættelse af efterkommelsesfristen for så vidt  

 angår påbuddet om placering af maskiner i arbejdsrummet.
Kopi af  

 disse afgørelser vedlægges til klagenævnets  

 orientering.
Arbejdstilsynets vurdering I bekendtgørelse nr. 96 af 13. februar 2000 om faste arbejdssteders  

 indretning § § 60 og 61 er fastsat følgende:
§ 60. Bygningsreglementet gældende på det tidspunkt, hvor  

 et arbejdssted er indrettet, udgør de mindstekrav, der efter  

 bekendtgørelsen stilles til arbejdsstedets bygningsmæssige  

 udformning og indretning.
Efter væsentlig ombygning udgør  

 bygningsreglementet på ombygningstidspunktet mindstekravene.
 § 61. Til arbejdssteder indenfor de erhvervskategorier, hvor  

 arbejdsprocessen ikke har en afgørende betydning for bygningens  

 udformning eller dens indretning, stilles ikke bygningsmæssige krav  

 udover de minimumskrav, der følger af § 60, forudsat byggeriet er  

 gennemført efter byggetilladelse udstedt efter den 1. maj 1986.
 Da bygningen efter det oplyste er opført i 1585 og lokalerne  

 væsentligt ændret i 1984 kan Arbejdstilsynet stille  

 bygningsmæssige krav udover de krav der måtte være  

 gældende i eventuelle bygningsreglementer på de ovenfor  

 nævnte årstal.
 Siden lov om almindelig arbejderbeskyttelse indenfor handels- og  

 kontorvirksomhed har der dog i praksis været sammenfald mellem  

 Arbejdstilsynets og bygningsreglements krav til rumhøjder i  

 normaltilfældet.
 Bekendtgørelse nr. 96 af 13. februar 2000 om faste arbejdssteders  

 indretning stiller ikke konkrete krav til rumhøjde men alene krav til  

 en passende størrelse m.v. jævnfør § 24:
 Gulvareal, rumhøjde og rumindhold skal være afpasset efter  

 arbejdets art, de tekniske hjælpemidler, materialer og inventar, der  

 findes i arbejdsrummet, samt det antal personer, der normalt færdes  

 eller opholder sig der.
 Det er så op til en konkret vurdering i forhold til rummets  

 anvendelse, hvad dette indebærer.
 I At-meddelelse 1.01.12 om arbejdsrum for faste arbejdssteder er angivet  

 minimumsloftshøjder og rumfang for normaltilfældet på  

 henholdsvis 2,5 m og 12 m3. De 12 m3 kan eventuelt nedsættes til 8 m3,  

 hvis der er truffet effektive foranstaltninger til luftfornyelse.
Da de 12 m3 er et ret lille rumfang og rumhøjden som udgangspunkt  

 er 2,5 m kan man ikke umiddelbart transformere mellem rumhøjde og  

 rumfang som arkitektfirmaet anfører i klageskrivelsen.
Hvis det havde  

 været hensigten skulle kravet være formuleret som et minimumskrav  

 til rumhøjden der sikrede mod direkte hovedskader, kombineret med et  

 krav til rumfang.
Bestemmelsen er ikke formuleret på denne måde,  

 og det er således ikke ligegyldigt om et arbejdsrum er på 6 m2  

 med 2 m rumhøjde eller på 3 m2 med 4 m rumhøjde.
Ved Arbejdstilsynets besøg var der 11 ansatte i lokalerne, der var  

 præget af pladsmangel og ingen mulighed for naturlig  

 ventilationsforhold.
Rumhøjden lå mellem 2,0 og 2,2 m.
Ved en normal rumhøjde på 2,5 m vil dårlig og forurenet  

 luft samle sig i den øverste del af et arbejdslokale og derfor  

 være over hovedhøjde.
Dette vil ikke være tilfældet  

 her, hvor de ansatte vil gå med hovedet i området, hvor den  

 dårlige luft samler sig.
Det vil efter Arbejdstilsynet vurdering  

 være meget vanskeligt at udforme en ventilation der kan give  

 tilstrækkelig ventilation uden træk, da lokalet er så  

 hårdt presset.
 Det er således Arbejdstilsynets vurdering, at gulvareal,  

 rumhøjde og rumindhold på tegnestuen hos arkitektfirmaet  

 xxxxxxxxx ikke er afpasset efter arbejdets art, de tekniske  

 hjælpemidler, materialer og inventar, der findes i arbejdsrummet samt  

 det antal personer, der normalt færdes eller opholder sig der.
Arbejdstilsynet fastholder derfor afgørelsen af 8. januar 2002  

 således, at det påbydes virksomheden at indrette arbejdslokaler  

 med en forsvarlig rumhøjde, således at de er sikkerheds- og  

 sundhedsmæssigt fuldt forsvarlige." 5. Nyt efter klagen På baggrund af xxxxxxx klage i brev af 5. februar 2002 traf  

 Arbejdstilsynet den 24. april 2002 afgørelse om, hvorvidt der kunne  

 gives dispensation for den manglende rumhøjde.
 Af afgørelse fremgik følgende:
 I bekendtgørelse nr. 96 af 13. februar 2000 (AMK; 2001) om fast  

 arbejdssteders indretning §§ 60 og 61 er fastsat følgende:
§ 60. Bygningsreglementet gældende på det tidspunkt, hvor et  

 arbejdssted er indrettet, udgør de mindstekrav, der efter  

 bekendtgørelsen stilles til arbejdsstedets bygningsmæssige  

 udformning og indretning.
Efter væsentlig ombygning udgør  

 bygningsreglementet på ombygningstidspunktet mindstekravene.
 § 61. Til arbejdssteder inden for de erhvervskategorier, hvor  

 arbejdsprocessen ikke har en afgørende betydning for bygningens  

 udformning eller dens indretning, stilles ikke bygningsmæssige krav  

 udover de minimumskrav, der følger af § 60, forudsat byggeriet er  

 gennemført efter byggetilladelse udstedt efter den 1. maj 1986.
 Da bygningen efter det oplyste er opført i 1585 og lokalerne  

 væsentligt ændret i 1984 kan Arbejdstilsynet stille  

 bygningsmæssige krav udover de krav der måtte være  

 gældende i eventuelle bygningsreglementer på de ovenfor  

 nævnet årstal.
 Siden lov om almindelig arbejderbeskyttelse indenfor handels- og  

 kontorvirksomhed har der dog i praksis været sammenfald mellem  

 Arbejdstilsynets og bygningsreglementets krav til rumhøjder i  

 normaltilfældet.
 Bekendtgørelse nr. 96 af 13. februar 2001 om faste steders  

 indretning stiller ikke konkrete krav til rumhøjde men alene krav til  

 en passende størrelse m.v. jf. § 24.
 Gulvareal, rumhøjde og rumindhold skal være afpasset efter  

 arbejdets art, de tekniske hjælpemidler, materialer og inventar, der  

 finders i arbejdsrummet, samt det antal personer, der normalt færdes  

 eller opholder sig der.
 Det er så op til en konkret vurdering i forhold til rummets  

 anvendelse, hvad dette indebærer.
 I AT-meddelelse 1.01.12 om arbejdsrum for faste arbejdssteder er angivet  

 minimumslofthøjder og rumfang for normaltilfældet på  

 henholdsvis 2,5 og 12 m3 . De 12 m3 kan eventuelt nedsættes til 8 m3,  

 hvis der er truffet effektive foranstaltninger til luftfornyelse.
Da de 12 m3 er et ret lille rumfang og rumhøjden som udgangspunkt  

 er 2,5 m kan man ikke umiddelbart transformere mellem rumhøjde og  

 rumfang som arkitektfirmaet anfører i klageskrivelsen.
Hvis det havde  

 været hensigten skulle kravet være formuleret som et minimumskrav  

 til rumhøjden der sikrede mod direkte hovedskader, kombineret med et  

 krav til rumfang.
Bestemmelsen er ikke formuleret på denne måde,  

 og det er således ikke ligegyldigt om et arbejdsrum er på 6 m2  

 med 2 meters rumhøjde eller på 3 m2 med 4 meters  

 rumhøjde.
Ved Arbejdstilsynets besøg var der 11 ansatte i lokalerne, der var  

 præget af pladsmangel og ingen mulighed for naturlig  

 ventilationsforhold.
Rumhøjden lå mellem 2,0 og 2,2 m.
Ved en normal rumhøjde på 2,5 m vil dårlig og forurenet  

 luft samle sig i den øverste del af et arbejdslokale og derfor  

 være over hovedhøjde.
Dette vil ikke være tilfældet  

 her, hvor de ansatte vil gå med hovedet i området, hvor den  

 dårlige luft samler sig.
Det vil efter Arbejdstilsynet vurdering  

 være meget vanskeligt at udforme en ventilation der kan give  

 tilstrækkelig ventilation uden træk, da lokalet er så  

 hårdt presset.
 I flg. § 66 i ovennævnte bekendtgørelse har Arbejdstilsynet  

 mulighed for at meddele dispensation fra gældende regler i  

 bekendtgørelsen, hvor særlige forhold foreligger, når det  

 skønnes rimeligt og forsvarligt, og i det omfang det er foreneligt med  

 Rådets direktiv nr. 89/654/EØF af 30. december 1989 om  

 foranstaltninger til forbedring af arbejdstagernes sikkerhed under  

 arbejdet.
Arbejdstilsynet har en vis praksis for at acceptere lavere rumhøjde  

 i fredede bygninger, også for meget lave rumhøjder som i dette  

 tilfælde.
Der har i de fleste af disse sager været tale om enten  

 deltidsarbejde eller meget god plads, med arealer på op til 20-30 m2  

 eller mere pr. person.
 Tegningerne, der viser en situation med 8 ansatte på tegnestuen,  

 viser et meget hårdt udnyttet rum, da der også skal være  

 plads til reoler, tegningsskabe, kartoteksskabe samt almindeligt inventar  

 m.m.
 Den lave rumhøjde sammenholdt med de trange pladsforhold vil efter  

 Arbejdstilsynets vurdering give meget pressede og snævre forhold  

 også ved indretning med 8 ansatte på tegnestuen.
 Arbejdstilsynet finder på baggrund af ovennævnte ikke  

 anledning til at dispensere fra kravet i § 24 i bekendtgørelsen om  

 faste arbejdssteders indretning om, at gulvareal, rumhøjde og  

 rumindhold på tegnestuen hos arkitektfirmaet ikke er afpasset efter  

 arbejdets art, de tekniske hjælpemidler, materialer og inventar, der  

 findes i arbejdsrummet samt det antal personer, der normalt færdes  

 eller opholder sig der.
Afgørelse Der kan ikke meddeles dispensation fra kravet i § 24 i  

 bekendtgørelse nr. 96 af 13. februar 2000 om faste arbejdssteders  

 indretning vedrørende rumhøjden i arbejdsrummene i  

 arkitektfirmaet.
Hjemmel Arbejdsministeriets bekendtgørelse nr. 1163 af 16. december 1992 om  

 faste arbejdssteders indretning §§ 24 og 66.
****** Ankenævnets sekretariat meddelte den 8. maj 2002 xxxxxxxxxx og de  

 ansatte, at klagen var modtaget og anmodede disse om at fremsende eventuelle  

 kommentarer til sekretariatet.
 Sekretariatet var den 18. juni i telefonisk kontakt med Aalborg Kommunes  

 teknisk forvaltning, som meddelte, at teknisk forvaltning ikke var i  

 besiddelse af en byggetilladelse eller en ibrugtagningstilladelse for de  

 lokaler hvor xxxxxxxxxxx har til huse.
 Sekretariatet meddelte den 11. juli 2002 xxxxxxx og de ansatte, at klagen  

 af 5. februar 2002 desuden ville blive betragtet som en klage over  

 Arbejdstilsynets afgørelse af 24. april 2002 om afslag på  

 dispensation fra krav om rumhøjde.
6. Regler Lov om arbejdsmiljø, jf. lovbekendtgørelse nr. 784 af 11.  

 oktober 1999, som ændret ved lov nr. 331 af 16. maj 2001 § 42. Arbejdsstedet skal indrettes således, at det  

 sikkerheds- og sundhedsmæssigt er fuldt forsvarligt.
 Stk. 2. Anerkendte normer og standarder, som har sikkerheds- eller  

 sundhedsmæssig betydning skal følges.
§ 43. Arbejdsministeren kan fastsætte regler om indretning af  

 faste, midlertidige, skiftende og udendørs arbejdssteder, herunder  

 om Stk. 2. Det kan i reglerne i medfør af stk. 1 fastsættes, at  

 de gælder for udlejere af bygninger, lokaler, arealer m.v.
Arbejdsmininisteriets bekendtgørelse nr. 96 af 13. februar 2001  

 om faste arbejdssteders indretning § 24. Gulvareal, rumhøjde og rumindhold skal være  

 afpasset efter arbejdets art, de tekniske hjælpemidler, materialer og  

 inventar, der findes i arbejdsrummet, samt det antal personer, der normalt  

 færdes eller opholder sig der.
§ 60. Bygningsreglementet gældende på det tidspunkt,  

 hvor et arbejdssted er indrettet, udgør de mindstekrav, der efter  

 bekendtgørelsen stilles til arbejdsstedets bygningsmæssige  

 udformning og indretning.
Efter væsentlig ombygning udgør  

 bygningsreglementet på ombygningstidspunktet mindstekravene.
 § 61. Til arbejdssteder inden for de erhvervskategorier, hvor  

 arbejdsprocessen ikke har en afgørende betydning for bygningens  

 udformning eller dens indretning, stilles ikke bygningsmæssige krav  

 udover de minimumskrav, der følger af § 60, forudsat byggeriet er  

 gennemført efter byggetilladelse udstedt efter den 1. maj 1986.
Stk. 2. Den nærmere afgrænsning af hvilke  

 erhvervskategorier, der er omfattet af stk. 1, er fastsat i aftale mellem  

 Arbejdsministeriet og By- og Boligministeriet efter forhandling med de  

 kommunale organisationer.
De pågældende erhvervskategorier er  

 grupperet i bilag 1. Eksempler på arbejdsprocesser/virksomheder, der  

 ikke er omfattet af stk. 1, er givet i bilag 2. Afgrænsningen kan,  

 når der er behov herfor, reguleres af By- og Boligministeriet og  

 Arbejdsministeriet efter forhandling med de kommunale organisationer.
 § 66. Direktøren for Arbejdstilsynet kan, hvor særlige  

 forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og forsvarligt,  

 og i det omfang, det er foreneligt med Rådets direktiv nr.  

 89/654/EØF af 30. december 1989 om foranstaltninger til forbedring af  

 arbejdstagernes sikkerhed under arbejdet.
 § 67. Arbejdstilsynets afgørelser efter denne  

 bekendtgørelse kan påklages efter lov om arbejdsmiljø §  

 81.
 7. AT-anvisninger, AT-meddelelser m.v.
AT-meddelelse nr. 1.01.12 om arbejdsrum på faste arbejdssteder Arbejdsrummets størrelse Arbejdsrummet skal have en tilstrækkelig størrelse til, at  

 arbejdet kan foregå forsvarligt.
Dette gælder også, selvom  

 rummet ikke primært har funktion som arbejdsrum, som det for eksempel  

 er tilfældet med toiletter og baderum på plejehjem, der er  

 indrettet til plejekrævende klienter.
 Rumhøjde, gulvareal og luftrum skal være afpasset efter  

 arbejdets art, de tekniske hjælpemidler og inventaret samt det antal  

 personer, der normalt arbejder eller færdes i arbejdsrummet.
Rumhøjden skal normalt mindst være 2,5 m.
Større  

 rumhøjde kræves, hvor arbejdsforholdene gør dette  

 nødvendigt.
Dette gælder bl.a. i arbejdsrum, hvor der er en  

 stærk udvikling af varme, fugt, støv, eller sundhedsfarlige  

 stoffer og materialer.
Her vil en rumhøjde på 3 m normalt  

 være tilstrækkelig.
Samtidig er det ofte nødvendigt at  

 etablere mekanisk ventilation.
 ........
 Hvis der er truffet effektive foranstaltninger til luftfornyelse, f.eks.  

 mekanisk ventilation, kan det accepteres, at luftrummet nedsættes, dog  

 aldrig til under 8 m3 pr. beskæftiget.
Arbejdets art kan gøre det nødvendigt med et større  

 luftrum end 12 m3 pr. beskæftiget.
Det samme gælder, hvis andre  

 end de beskæftigede opholder sig i rummet.
Her vil Arbejdstilsynet  

 kræve en forholdsmæssig forøgelse af luftrummet.
 .......
 Der skal tages hensyn til væsentlige indskrænkninger i  

 luftrummet fra maskiner, inventar, varer m.v.
