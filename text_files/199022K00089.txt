Nr LSF 89 Forslag til Lov om ændring af lov om leje og lov om midlertidig regulering  

 af boligforholdene (Lejefastsættelse i en- og tofamilieshuse og  

 ejerlejligheder, der udlejes tidsbegrænset) Fremsat af boligministeren (Svend Erik Hovmand) den 24. januar 1991 Vedtaget ved tredjebehandling den 11. april 1991 Lov nr. 234 af 16/04/1991 § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989 og § 6 i lov nr. 138 af 7. marts  

 1990, foretages følgende ændringer:
 1. I § 47, stk. 2, affattes 2. pkt. således:
»Ved sammenligningen ses bort fra lejemål omfattet af kapitel VIII A  

 og § 53, stk. 3-6.« 2. I § 53 indsættes som stk. 3-6 :
» Stk. 3. Uanset stk. 1 og 2 kan §§ 47-52 dog fraviges i en  

 tidsbestemt lejeaftale, der indgås efter den 14. april 1991 og udløber senest  

 den 31. december 1994, når lejeforholdet angår en beboelseslejlighed i en  

 ejendom, der pr. 15. april 1991 alene består af denne beboelseslejlighed, jf.  

 dog stk. 6. Det er dog en betingelse, at lejligheden tidligere har været  

 beboet af udlejeren, eller at det godtgøres, at lejligheden er erhvervet med  

 egen beboelse for øje, eller at udlejeren som panthaver har erhvervet den som  

 led i retsforfølgning mod ejendommen.
Lejeforhøjelse kan kræves på grundlag  

 af aftale om regulering af lejen med bestemte beløb til bestemte tidspunkter  

 eller efter nettoprisindeks og kan gennemføres alene ved udlejerens  

 skriftlige meddelelse herom til lejeren.
 Stk. 4. Flere ejerlejligheder, der henhører under samme  

 ejerforening, og som ejes af samme udlejer, anses i stk. 3 som een ejendom.
Stk. 5. Er flere ejendomme, der ejes af samme ejer, opført  

 kontinuerligt som en samlet bebyggelse, anses disse ligeledes i stk. 3 som  

 een ejendom.
Det samme gælder, hvor flere ejendomme er samvurderet eller  

 samnoteret i tingbogen.
Stk. 6. Ejeren af en ejendom, der pr. 15. april 1991 ikke  

 indeholder flere lejligheder eller rum end 2 beboelseslejligheder med  

 tilhørende sædvanlige udenomsrum, kan tilsvarende anvende bestemmelsen i stk.  

 3 for den lejlighed i ejendommen, som han selv har beboet.« § 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 21. december 1988, foretages følgende ændringer:
 1. I § 5, stk. 1, indsættes som 2. pkt.:
»Ved sammenligningen ses bort fra lejemål omfattet af § 5, stk. 3,  

 og § 15 a.« 2. Efter § 15 indsættes som § 15 a :
» § 15 a.
Reglerne i §§ 5-14 kan fraviges i en tidsbestemt  

 lejeaftale, der indgås efter den 14. april 1991 og udløber senest den 31.  

 december 1994, når lejeforholdet angår en beboelseslejlighed i en ejendom,  

 der pr. 15. april 1991 alene består af denne beboelseslejlighed, jf. dog stk.  

 2. Det er dog en betingelse, at lejligheden tidligere har været beboet af  

 udlejeren, eller at det godtgøres, at lejligheden er erhvervet med egen  

 beboelse for øje, eller at udlejeren som panthaver har erhvervet den som et  

 led i retsforfølgning mod ejendommen.
Lejeforhøjelse kan kræves på grundlag  

 af aftale om regulering af lejen med bestemte beløb til bestemte tidspunkter  

 eller efter nettoprisindeks og kan gennemføres alene ved udlejerens  

 skriftlige meddelelse herom til lejeren.
 Stk. 2. Ejeren af en ejendom, der pr. 15. april 1991 ikke  

 indeholder flere lejligheder eller rum end 2 beboelseslejligheder med  

 tilhørende sædvanlige udenomsrum, kan tilsvarende anvende bestemmelsen i stk.  

 1 for den lejlighed i ejendommen, som han selv har beboet.
 Stk. 3. Som een ejendom anses i stk. 1 og 2 ud over de i § 4 a  

 nævnte ejendomme flere ejendomme, der ejes af samme ejer, og som er opført  

 kontinuerligt som en samlet bebyggelse.
Stk. 4. Huslejenævnet kan på lejerens begæring tage stilling til,  

 om en aftale indgået i medfør af stk. 1 er rimelig, jf. § 36 i lov om aftaler  

 og andre retshandler på formuerettens område.« § 3 Loven træder i kraft den 15. april 1991.
Oprindeligt fremsat forslag § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989 og § 6 i lov nr. 138 af 7. marts  

 1990, foretages følgende ændring:
 I § 53 indsættes som stk. 3-6 :
 » Stk. 3. Uanset stk. 1 og 2 kan §§ 47-52 dog fraviges i en  

 tidsbestemt lejeaftale, der indgås efter den 31. marts 1991 og udløber senest  

 den 31. december 1994, om en beboelseslejlighed i en ejendom, der pr. 1.  

 april 1991 alene består af denne beboelseslejlighed, jf. dog stk. 6.
 Stk. 4. Flere ejerlejligheder, der henhører under samme  

 ejerforening, og som ejes af samme udlejer, anses i stk. 3 som een ejendom.
Stk. 5. Er flere ejendomme, der ejes af samme ejer, opført  

 kontinuerligt som en samlet bebyggelse, anses disse ligeledes i stk. 3 som  

 een ejendom.
Det samme gælder, hvor flere ejendomme er samvurderet eller  

 samnoteret i tingbogen.
 Stk. 6. Ejeren af en ejendom, der pr. 1. april 1991 ikke  

 indeholder flere lejligheder eller rum end 2 beboelseslejligheder, kan  

 tilsvarende anvende bestemmelsen i stk. 3 for den lejlighed i ejendommen, som  

 han selv har beboet.«.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 21. december 1988, foretages følgende ændring:
 Efter § 15 indsættes som § 15 a :
» § 15 a.
Reglerne i §§ 5-14 kan fraviges i en tidsbestemt  

 lejeaftale, der indgås efter den 31. marts 1991 og udløber senest den 31.  

 december 1994, om en beboelseslejlighed i en ejendom, der pr. 1. april 1991  

 alene består af denne beboelseslejlighed, jf. dog stk. 2. Aftaler om  

 lejeforhøjelser, indgået ved lejeforholdets begyndelse, kan gennemføres uden  

 yderligere varsel.
 Stk. 2. Ejeren af en ejendom, der pr. 1. april 1991 ikke  

 indeholder flere lejligheder eller rum end 2 beboelseslejligheder, kan  

 tilsvarende anvende bestemmelsen i stk. 1 for den lejlighed i ejendommen, som  

 han selv har beboet.
 Stk. 3. Som een ejendom anses i stk. 1 og 2 ud over de i § 4 a  

 nævnte ejendomme flere ejendomme, der ejes af samme ejer, og som er opført  

 kontinuerligt som en samlet bebyggelse.«.
§ 3 Loven træder i kraft den 1. april 1991.
Bemærkninger til lovforslaget Almindelige bemærkninger I december 1989 og i foråret 1990 vedtog Folketinget den såkaldte  

 »boligpakke« med henblik på generelt at lette de økonomiske vilkår  

 for boligejere, der ellers risikerede at komme i en tvangsauktionstruende  

 situation, og samtidig at stimulere omsætningen af ejerboliger.
Folketinget  

 vedtog i december 1990 en forlængelse af »boligpakken«.
 Indtil salg af en ejerbolig kan finde sted, må ejeren dog stadig afholde  

 de med ejendommen forbundne udgifter, uanset at ejeren ikke længere bor i  

 boligen, fordi han er flyttet til en anden ejer- eller lejerbolig.
 I denne overgangsperiode ønsker mange ejere at begrænse den økonomiske  

 belastning ved at udleje den fraflyttede ejendom tidsbegrænset, til  

 ejendommen kan sælges.
Også realkreditinstitutter, der har overtaget ejerboliger på  

 tvangsauktion, har behov for at kunne begrænse deres tab ved at udleje de  

 overtagne ejendomme.
Det bemærkes, at realkreditinstitutternes beholdning af  

 overtagne ejendomme ved udgangen af 4. kvartal 1990 udgjorde ca. 5.700  

 ejerboliger.
 Lejen har som oftest været fastsat til et beløb, der dækker alle  

 driftsomkostninger.
 Herved risikerer ejere af ejerlejligheder og parcelhuse at komme i strid  

 med lejelovgivningen.
 Baggrunden herfor er, at lejeloven og boligreguleringsloven fastsætter et  

 maksimum for lejen i beboelseslejemål, det lejedes værdi, og at en lejer, der  

 har indgået en lejeaftale, efterfølgende vil kunne indbringe denne for  

 huslejenævn eller boligret og få lejen nedsat til dette maksimum, uanset en  

 evt. aftale om en højere leje.
 For at give ejere af et eenfamilieshus eller en enkelt ejerlejlighed samt  

 realkreditinstitutter, der har overtaget sådanne boliger på tvangsauktion (i  

 visse tilfælde også ejere af tofamilieshuse) mulighed for i en tidsbegrænset  

 periode at udleje sådanne boliger til en leje, der kan opnås på det frie  

 marked, og som så vidt muligt kan dække ejerens reelle driftsomkostninger,  

 foreslås, at tidsbegrænset udlejning af sådanne boliger fritages for  

 ovennævnte lejereguleringsbestemmelser.
 Det forudsættes, at der er tale om situationer, hvor tidsbegrænset  

 udlejning lovligt kan finde sted, og der er ikke tale om en udvidelse af  

 mulighederne for at indgå tidsbegrænsede lejeaftaler.
 En tidsbegrænset lejeaftale skal efter lejelovens§ 80 være tilstrækkeligt  

 begrundet i udlejers forhold, ellers kan aftalen af boligretten gøres  

 tidsubegrænset.
 Da forslaget skal ses som led i den tidligere omtalte  

 »boligpakke« foreslås, at adgangen til at få en højere leje alene  

 skal gælde lejeaftaler, der indgås efter lovens ikrafttræden og udløber  

 senest den 31. december 1994, i løbet af hvilken periode omsætningen af  

 ejerboliger må forventes normaliseret.
 De foreslåede bestemmelser i lejeloven og boligreguleringsloven, hvorefter  

 det i de nævnte lejemål frit kan aftales, hvorledes lejen skal fastsættes og  

 reguleres, indebærer, at det bliver helt op til parterne, ud fra en vurdering  

 af markedets muligheder, at aftale lejens størrelse og dens regulering, og  

 der bliver således herved tale om en tidsbegrænset fri markedsleje, baseret  

 på det aktuelle udbud af udlejede boliger.
 Dog skal man være opmærksom på, at lejere, der efter de foreslåede  

 ændringer kommer til at betale en leje, der overstiger det lejedes værdi, er  

 sikret mod helt urimeligt høje huslejer, idet de vil kunne anfægte sådanne  

 lejebeløb efter aftalelovens § 36.
Økonomiske og administrative konsekvenser Der foreligger ikke statistiske opgørelser over antallet af een- og  

 tofamilieshuse m.v., der udlejes ved tidsbegrænsede lejeaftaler.
På basis af  

 samkøringer mellem BBR og CPR kan det skønnes, at i størrelsesordenen 70.000  

 parcelhuse er udlejet, men det må skønnes, at størsteparten heraf er udlejet  

 på almindelige lejevilkår.
Forslaget gælder alene tidsbegrænsede lejemål, der  

 indgås i perioden 1. april 1991 til 31. december 1994, og det kan på denne  

 baggrund meget groft anslås, at forslaget vil kunne komme til at omfatte i  

 størrelsesordenen 10-20.000 nye tidsbegrænsede lejemål pr. år.
Der foreligger heller ikke tilgængelig statistik om huslejeniveauet i  

 tidsbegrænsede lejemål i een-og tofamilieshuse m.v.
For de udlejede  

 parcelhuse, hvor husstanden modtager boligstøtte, udgør huslejen i gennemsnit  

 godt 300 kr. pr. m2 ifølge lovmodellen for individuel boligstøtte i 1988.
Det er endvidere vanskeligt at skønne over, hvor store huslejestigninger  

 lovforslaget vil give anledning til.
Det må imidlertid skønnes, at markedet i  

 øjeblikket ikke kan bære en husleje på over 6-700 kr. pr. m2 i  

 Hovedstadsområdet, og 5-600 kr. pr. m2 i det øvrige land for boliger af en  

 kvalitet svarende til det nye almennyttige boligbyggeri.
På denne baggrund  

 kan det groft skønnes, at forslaget maksimalt vil give anledning til  

 huslejestigninger på i størrelsesordenen 200 kr. pr. m2. I gennemsnit må det  

 dog antages, at stigningerne vil blive væsentligt mindre, idet det antages,  

 at huslejeniveauet for ejerboliger, der udlejes på tidsbegrænsede  

 lejekontrakter, i dag er noget højere end det ovennævnte niveau på godt 300  

 kr. pr. m2.
Forslaget vil medføre merudgifter til boligsikring og boligydelse, men det  

 er overordentligt vanskeligt at skønne over størrelsen af disse merudgifter.  

 Dette skyldes især usikkerheden omkring huslejestigningernes størrelse, samt  

 omkring antallet af tidsbegrænsede lejemål, der vil blive indgået i den  

 nævnte periode.
I mange af disse lejemål vil der ikke kunne ydes boligstøtte  

 overhovedet, idet husstandsindkomsten vil være så høj, at husstanden ikke er  

 berettiget til støtte.
Som hovedregel gælder det således, at der ikke vil  

 kunne ydes boligstøtte til familier med en indkomst på over 250.000 kr. pr.  

 år.
Endvidere vil den nye husleje antagelig i mange tilfælde væsentligt  

 overstige den maksimale husleje, der berettiger til boligstøtte.
Yderligere  

 huslejestigninger vil således ikke forøge boligstøtten for de pågældende  

 husstande.
Maksimumsbeløbet for den årlige husleje udgør ca. 46.000 kr. i 1991 for  

 familier uden børn, og ca. 50.000 kr. for familier med 2 børn.
For et typisk  

 eenfamilieshus på omkring 120 m2 vil dette således svare til en m2-leje på  

 ca. 400 kr. pr. år.
Yderligere vil reglerne om boligens maksimale størrelse i  

 forhold til antal husstandsmedlemmer i en række tilfælde virke begrænsende på  

 den husleje, der kan indgå i boligstøtteberegningen.
På denne baggrund skønnes det med en meget betydelig usikkerhed, at  

 forslaget vil medføre årlige merudgifter på i størrelsesordenen 10-15 mill.  

 kr. i 1991 og derefter 20-30 mill. kr. i årene 1992 til 1994. Staten  

 forventes at opleve merudgifter på ca. 2/3 af disse beløb, mens kommunerne  

 forventes at bære omkring 1/3 af merudgiften.
Disse merudgifter vil kunne  

 afholdes inden for Boligministeriets bevillinger.
 Forslaget forventes ikke at medføre administrative konsekvenser for det  

 offentlige.
Bemærkninger til de enkelte bestemmelser Til § 1 § 1 indeholder ændringer i lejelovens § 53.
 Efter den gældende lejelov er lejens størrelse i beboelseslejemål i  

 uregulerede kommuner begrænset af lovens §§ 47-53, hvorefter lejen ved  

 lejemålets indgåelse ikke væsentligt må overstige det lejedes værdi, og hvor  

 lejen efterfølgende - bortset fra stigninger som følge af forøgede skatter og  

 afgifter - alene kan forhøjes hvert andet år og da kun, hvis lejen er  

 væsentligt lavere end det lejedes værdi.
 Ved vurderingen af, hvad der er det lejedes værdi, skal der foretages en  

 sammenligning med den leje, som er almindeligt gældende i kvarteret eller  

 området for tilsvarende husrum med hensyn til beliggenhed, art, størrelse,  

 kvalitet, udstyr og vedligeholdelsestilstand.
 Efter § 53 gælder, at reglerne i kapitlet ikke ved aftale kan fraviges til  

 skade for lejeren.
 I bestemmelsens stk. 2 er præciseret, at dette indebærer, at der i  

 lejeforhold om beboelseslejligheder og enkeltværelser til beboelse ikke kan  

 træffes aftale om, at lejen skal reguleres på anden måde end fastsat i loven,  

 idet der dog kan aftales lejeforhøjelser med bestemte beløb til bestemte  

 tidspunkter.
 Der foreslåes nu åbnet mulighed for, at ejere af eenfamilieshuse, i visse  

 tilfælde tofamilieshuse, samt af enkelte ejerlejligheder skal kunne udleje  

 disse boliger tidsbegrænset til et beløb, der overstiger det lejedes værdi,  

 og at lejen i lejeperioden skal kunne reguleres på anden måde end anført i de  

 nævnte bestemmelser.
 Kun ejendomme, som pr. 1. april 1991 består af een beboelseslejlighed, er  

 omfattet af forslaget til stk. 3 i§ 53.
 Lejelovens regler om lejefastsættelse indeholder ikke særregler om  

 ejendomsbegrebet for ejendomme opdelt i ejerlejligheder (i modsætning til  

 boligreguleringslovens § 4 a, som er omtalt nedenfor). En ejerlejlighed vil  

 derfor i overensstemmelse med ejerlejlighedslovens § 4 blive betragtet som en  

 selvstændig ejendom, medmindre der fastsættes et særligt ejendomsbegreb for  

 ejerlejligheder, som foreslået i stk. 4. Forslagets stk. 4 har altså til  

 formål at hindre, at ejeren af en såkaldt restejendom (den usolgte del af en  

 ejerlejlighedsejendom) kan opkræve den højere leje i alle disse udlejede  

 ejerlejligheder.
 Det sædvanlige ejendomsbegreb efter udstykningsloven (eet matrikelnummer  

 udgør een ejendom) sammenholdt med, at forslaget alene omfatter ejendomme med  

 een beboelseslejlighed, fører til, at en samlet bebyggelse af (eksempelvis  

 nyopførte usælgelige) eenfamilieshuse på eet matrikelnummer heller ikke vil  

 kunne udlejes efter disse gunstige regler for lejefastsættelse.
Det foreslåede stk. 5 indebærer, at en kontinuerligt opført, samlet  

 bebyggelse af eenfamilieshuse på flere matrikelnumre, ejet af samme ejer,  

 heller ikke vil kunne udlejes efter de gunstige regler.
Det er ikke en  

 betingelse for, at man kan tale om en samlet bebyggelse, at husene har fælles  

 friarealer eller nogen form for driftsfællesskab.
At ejendommene er opført  

 kontinuerligt vil sige, at de er opført samtidigt eller successivt med korte  

 mellemrum.
Bestemmelsen i stk. 3 kan altså som udgangspunkt kun bruges på enkelte  

 eenfamilieshuse og ejerlejligheder.
Bestemmelsen i stk. 6 tager højde for  

 problemstillingen i tofamilieshuse.
 For ejere i tofamilieshuse - dvs. ejendomme, der kun består af to  

 beboelseslejligheder og ikke andre lejligheder eller rum - kan  

 problemstillingen være lige så alvorlig og tale for en tilsvarende løsning.
 I disse ejendomme er der en anden part involveret, enten en ejer (af den  

 anden ideelle halvpart) eller en lejer i den beboelseslejlighed, den  

 fraflyttede ejer ikke selv har boet i.
 Har ejeren af ejendommen boet i den ene lejlighed, kan de foreslåede  

 regler anvendes ved udlejning af denne lejlighed.
 Er der tale om to ejere af hver sin anpart af ejendommen, vil begge for  

 sin egen del efter forslaget kunne udnytte muligheden for at leje ud  

 tidsbegrænset til en højere leje.
 Har kun den ene lejlighed været beboet af ejeren, mens den anden er lejet  

 ud, kan undtagelsesreglerne ikke anvendes til at ændre den indgåede  

 lejeaftale.
Hvis ejendommen har skiftet ejer, uden at den senere erhverver har beboet  

 ejendommen, eventuelt således at der bor en lejer i den lejlighed, der måske  

 (engang) har været beboet af ejendommens tidligere ejer, kan  

 undtagelsesreglerne ikke finde anvendelse overfor den  

 »eksisterende« lejer.
Flytter lejeren eventuelt, vil der kunne  

 opstå den besynderlige situation, at de to lejligheder bliver undergivet to  

 vidt forskellige sæt regler for lejefastsættelsen, selvom ingen af  

 lejlighederne har været beboet af den aktuelle ejer, f.eks. kreditforeningen.  

 Hertil kommer problemerne med at finde ud af, hvilken lejlighed, der  

 tidligere har været ejerens bolig i de tilfælde, hvor hele tofamilieshuset er  

 udlejet ved den nye erhververs overtagelse.
 Vil man modvirke dette ved at lade begge lejligheder være omfattet af  

 undtagelsesreglerne, kan det næppe undgås, at den eller de eksisterende  

 lejere i mange tilfælde vil blive udsat for pres/overtalelse til at flytte,  

 så lejligheden efter fraflytningen kan lejes ud til den højere leje.
 På baggrund af ovenstående foreslås reglen for to-familieshuse begrænset  

 til at omfatte den lejlighed, som den aktuelle ejer selv har boet i.
En konsekvens heraf er, at senere erhververe - herunder  

 realkreditinstitutterne - ikke vil få mulighed for en højere lejefastsættelse  

 i tofamilieshuse.
Selv om hensynene i forhold til den senere erhverver, der  

 ikke frivilligt, men kun for at sikre sit pant, overtager ejendommen, er de  

 samme som ved eenfamilieshuse og enkeltejede ejerlejligheder, vil  

 komplikationerne i forhold til den anden del af tofamilieshuset her tale for,  

 at undtagelsesreglerne ikke bør finde anvendelse.
Til § 2 § 2 indeholder ændringer i boligreguleringsloven.
 Efter boligreguleringsloven gælder for udlejede beboelseslejemål i  

 regulerede områder, at lejen ved første lejefastsættelse tilsvarende ikke må  

 bringes til at overstige det lejedes værdi, således som dette begreb forstås  

 efter lejeloven.
 Endvidere gælder, at der ved lejeaftalens indgåelse ikke kan aftales en  

 leje eller lejevilkår, der efter en samlet bedømmelse er mere byrdefulde for  

 lejeren end de vilkår, der gælder for andre lejere i ejendommen.
 Lejen for en udlejet lejlighed, herunder en udlejet ejerlejlighed eller et  

 parcelhus, må således ikke overstige lejen for tilsvarende lejemål i  

 kvarteret.
 Om senere lejeforhøjelser gælder efter boligreguleringsloven reglerne om  

 omkostningsbestemt leje, hvorefter lejen kan forhøjes løbende, hvis den ikke  

 kan dække ejendommens nødvendige driftsudgifter.
 De driftsudgifter, der kan indgå i den omkostningsbestemte leje, omfatter  

 imidlertid som udgangspunkt ikke prioritetsydelser, idet der i stedet til  

 afkast af ejendommens værdi på budgettet kan afsættes et beløb, der ikke må  

 overstige 7 pct. af den ejendomsværdi, der er fastsat pr. 1. april 1973 ved  

 15. almindelige vurdering af landets faste ejendomme.
 Disse regler indebærer, at udlejeren af en ejerlejlighed eller et  

 parcelhus med høje prioritetsudgifter typisk ikke ved den omkostningsbestemte  

 leje kan få dækket sine faktiske udgifter vedrørende lejligheden.
 Det er i den forbindelse vigtigt at være opmærksom på, at dersom den  

 omkostningsbestemte leje overstiger det lejedes værdi, er det for private  

 boligudlejningslejligheder sidstnævnte, der lovligt kan opkræves.
 Den foreslåede bestemmelse i § 15 a indebærer først og fremmest, dels at  

 parterne kan aftale, at lejen ikke skal reguleres efter bestemmelserne om  

 omkostningsbestemt leje, dels at lejen kan overstige det lejedes værdi både  

 ved aftalens indgåelse og i løbet af lejeperioden.
Af det sædvanlige ejendomsbegreb i henhold til udstykningslovgivningen  

 følger, at eet matrikelnummer udgør een selvstændig ejendom, og af  

 ejerlejlighedslovens § 4 fremgår, at een ejerlejlighed anses som een  

 selvstændig fast ejendom.
Ejendomsbegrebet er imidlertid udvidet i  

 boligreguleringsloven, idet det af § 4 a følger, at flere ejerlejligheder,  

 der henhører under samme ejerforening, og som ejes af samme udlejer, i  

 relation til boligreguleringsloven bedømmes som een ejendom.
Det betyder, at flere ejerlejligheder, der ejes af samme ejer, ikke vil  

 være omfattet af den foreslåede undtagelsesregel i boligreguleringsloven.
Ej  

 heller vil en samlet parcelhusbebyggelse på eet eller flere matrikelnumre  

 være omfattet, jf. boligreguleringslovens § 4 a suppleret med den foreslåede  

 bestemmelse i § 15 a, stk. 3.
 Der henvises i øvrigt til bemærkningerne til § 1, idet der gælder samme  

 betingelser i de to love m.h.t., hvornår de foreslåede undtagelsesregler for  

 lejefastsættelsen kan anvendes.
Til § 3 Det foreslås at lade disse særregler gælde i en tidsbegrænset periode fra  

 lovens ikrafttræden den 1. april 1991 til den 31. december 1994.
 Særreglerne gælder således ikke for lejeaftaler indgået før 1. april 1991.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989 og § 6 i lov nr. 138 af 7. marts  

 1990, foretages følgende ændring:
 I § 53 indsættes som stk. 3-6 :
 » Stk. 3. Uanset stk. 1 og 2 kan §§ 47-52 dog fraviges i en  

 tidsbestemt lejeaftale, der indgås efter den 31. marts 1991 og udløber senest  

 den 31. december 1994, om en beboelseslejlighed i en ejendom, der pr. 1.  

 april 1991 alene består af denne beboelseslejlighed, jf. dog stk. 6.
 Stk. 4. Flere ejerlejligheder, der henhører under samme  

 ejerforening, og som ejes af samme udlejer, anses i stk. 3 som een ejendom.
Stk. 5. Er flere ejendomme, der ejes af samme ejer, opført  

 kontinuerligt som samlet bebyggelse, anses disse ligeledes i stk. 3 som een  

 ejendom.
Det samme gælder, hvor flere ejendomme er samvurderet eller  

 samnoteret i tingbogen.
 Stk. 6. Ejeren af en ejendom, der pr. 1. april 1991 ikke  

 indeholder flere lejligheder eller rum end 2 beboelseslejligheder, kan  

 tilsvarende anvende bestemmelsen i stk. 3 for den lejlighed i ejendommen, som  

 han selv har beboet.«.
 § 53. Reglerne i §§ 47-52 kan ikke ved aftale fraviges til skade  

 for lejeren.
 Stk. 2. Der kan ikke træffes aftale om, at lejen skal reguleres på  

 anden måde end fastsat i §§ 47-52. I lejeperioden kan dog aftales forhøjelser  

 med bestemte beløb til bestemte tidspunkter.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 21. december 1988, foretages følgende ændring:
 Efter § 15 indsættes som § 15 a :
» § 15 a.
Reglerne i §§ 5-14 kan fraviges i en tidsbestemt  

 lejeaftale, der indgås efter den 31. marts 1991 og udløber senest den 31.  

 december 1994, om en beboelseslejlighed i en ejendom, der pr. 1. april 1991  

 alene består af denne beboelseslejlighed, jf. dog stk. 2. Aftaler om  

 lejeforhøjelser, indgået ved lejeforholdets begyndelse, kan gennemføres uden  

 yderligere varsel.
 Stk. 2. Ejeren af en ejendom, der pr. 1. april 1991 ikke  

 indeholder flere lejligheder eller rum end 2 beboelseslejligheder, kan  

 tilsvarende anvende bestemmelsen i stk. 1 for den lejlighed i ejendommen, som  

 han selv har beboet.
 Stk. 3. Som een ejendom anses i stk. 1 og 2 ud over de i § 4 a  

 nævnte ejendomme flere ejendomme, der ejes af samme ejer, og som er opført  

 kontinuerligt som en samlet bebyggelse.«.
§ 3 Loven træder i kraft den 1. april 1991.
Bilag 2 Folketingets forhandlinger vedrørende lov om leje Folketingsåret 1978-79:
 Sp. 5476, 6787, 11237, 11587.
 A 2401, B 1009, C 481.
 Loven stadfæstet 8. juni 1979. (Lovtidende nr. 237).
 Folketingsåret 1981-82:
 Sp. 63, 710.
 A 53.
 Folketingsåret 1981-82 (2. samling):
 Sp. 373, 641, 5554, 5653.
 A 919, B 295, C 205.
 Loven stadfæstet 28. april 1982. (Lovtidende nr. 170).
 Sp. 8028, 8417, 8812, 9069.
 A 5169, B 1709, C 793.
 Loven stadfæstet 9. juni 1982. (Lovtidende nr. 296).
 Folketingsåret 1982-83:
 Sp. 1570, 1734, 3248, 3753.
 A 1181, B 783, C 175.
 Loven stadfæstet 22. december 1982. (Lovtidende nr. 706).
 Folketingsåret 1983-84:
 Sp. 74, 465, 2796, 3318.
 A 145, B 121 og 185, C 149.
 Loven stadfæstet 21. december 1983. (Lovtidende nr. 609).
 Folketingsåret 1983-84 (2. samling):
 Sp. 933, 1524, 4321, 4824.
 A 1505, B 311, C 173.
 Loven stadfæstet 9. maj 1984. (Lovtidende nr. 194).
 Sp. 3104, 3610.
 A 3499.
 Folketingsåret 1984-85:
 Sp. 374, 883, 3606, 3895.
 A 617, B 189, C 105.
 Loven stadfæstet 19. december 1984. (Lovtidende nr. 618).
 Sp. 1860, 2990.
 A 1341.
 Sp. 1861, 2991, A 1365.
 Folketingsåret 1985-86:
 Sp. 5474.
 Sp. 6920, 7341, 11007, 12260.
 Loven stadfæstet 4. juni 1986. (Lovtidende nr. 300).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986. (Lovtidende nr. 797).
 Sp. 1152, 12011, 12640, 12877.
 Loven stadfæstet 10. juni 1987. (Lovtidende nr. 376).
 Folketingsåret 1987-88:
 Sp. 5282, 3633, 6465, 9484.
 B 619.
 Sp. 6896, 9070.
 A 4341.
 Sp. 7593, 9088.
 A 4505.
 Sp. 9741.
 A 5237.
 Folketingsåret 1988-89:
 Sp. 98, 397, 3588, 4323.
 A 541, B 325, 533, C 403.
 Loven stadfæstet 21. december 1988. (Lovtidende nr. 828).
 Sp. 98, 1200, 3575, 4323.
 A 557, B 327, 537, C 405.
 Loven stadfæstet den 21. december 1988. (Lovtidende nr. 831).
 Sp. 6248, 7269, 10161, 10948.
 A 4815, B 1441, 2239, C 1175.
 Loven stadfæstet 7. juni 1989. (Lovtidende nr. 365).
 Sp. 10689.
 A 5905.
 Folketingsåret 1989-90:
 Sp. 4784, 5457.
 Lovforslaget ikke vedtaget.
 Sp. 72. 400, 5465, 5892.
 A 429, B 527.
 Loven stadfæstet 7. marts 1990. (Lovtidende nr. 138).
Folketingets forhandlinger vedrørende lov om midlertidig regulering af  

 boligforholdene Folketingsåret 1978-79:
 Sp. 5476, 6787, 11237, 11588.
 A 2576.
 Loven stadfæstet 8. juni 1979. (Lovtidende nr. 238).
 Folketingsåret 1979-80:
 Sp. 1305, 2308, 2361.
 A 535, B 215, C 93.
 Loven stadfæstet 28. december 1979. (Lovtidende nr. 526).
 Folketingsåret 1980-81:
 Sp. 65, 398, 974, 1380.
 A 155, B 47, C 25.
 Loven stadfæstet 5. november 1980. (Lovtidende nr. 483).
 Sp. 5480, 6295, 10172, 10326.
 A 3279, B 581, C 481.
 Loven stadfæstet 13. maj 1981. (Lovtidende nr. 207).
 Folketingsåret 1981-82 (1. samling):
 Sp. 2257.
 A 1409.
 Folketingsåret 1981-82 (2. samling):
 Sp. 684, 2017.
 A 1443.
 Sp. 8028, 8417, 8813, 9070.
 A 5173, B 1709, C 795.
 Loven stadfæstet 9. juni 1982. (Lovtidende nr. 297).
 Folketingsåret 1982-83:
 Sp. 1571, 1734, 3248, 3753.
 A 1207, B 783, C 183.
 Loven stadfæstet 22. december 1982. (Lovtidende nr. 707).
 Folketingsåret 1983-84 (1. samling):
 Sp. 74, 465, 2796, 3324.
 A 129, B 121 og 185, C 145.
 Loven stadfæstet 21. december 1983. (Lovtidende nr. 610).
 Folketingsåret 1983-84 (2. samling):
 Sp. 933, 1524, 4322, 4824.
 A 1513, B 311, C 175.
 Loven stadfæstet 9. maj 1984. (Lovtidende nr. 195).
 Sp. 3104, 3610.
 A 3503.
 Folketingsåret 1984-85:
 Sp. 374, 883, 3606, 3895.
 Loven stadfæstet 19. december 1984. (Lovtidende nr. 618).
 Folketingsåret 1985-86:
 Sp. 6920, 7342, 11007, 11675.
 Loven stadfæstet 4. juni 1986. (Lovtidende nr. 301).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986. (Lovtidende nr. 797).
 Sp. 11652, 12011, 12603, 12877.
 Loven stadfæstet 10. juni 1987. (Lovtidende nr. 376).
 Sp. 9878, 10328, 11885, 12129.
 A 4743, B 2105, C 735.
 Loven stadfæstet 10. juni 1987. (Lovtidende nr. 377).
 Folketingsåret 1988-89:
 Sp. 98, 1200, 3575, 4323.
 A 557, B 327, 537, C 405.
 Loven stadfæstet 21. december 1988. (Lovtidende nr. 831).
 Folketingsåret 1989-90:
 Sp. 4784, 5457.
 Lovforslaget ikke vedtaget.
Efter 2. behandling den 4. april 1991 § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988, lov nr. 365 af 7. juni 1989 og § 6 i lov nr. 138 af 7. marts  

 1990, foretages følgende ændringer:
 1. I § 47, stk. 2, affattes 2. pkt. således:
»Ved sammenligningen ses bort fra lejemål omfattet af kapitel VIII A  

 og § 53, stk. 3-6.« 2. I § 53 indsættes som stk. 3-6 :
 » Stk. 3. Uanset stk. 1 og 2 kan §§ 47-52 dog fraviges i en  

 tidsbestemt lejeaftale, der indgås efter den 14. april 1991 og udløber senest  

 den 31. december 1994, når lejeforholdet angår en beboelseslejlighed i en  

 ejendom, der pr. 15. april 1991 alene består af denne beboelseslejlighed, jf.  

 dog stk. 6. Det er dog en betingelse, at lejligheden tidligere har været  

 beboet af udlejeren, eller at udlejeren inden for de seneste 3 år som  

 panthaver har erhvervet den som et led i retsforfølgning mod ejendommen.  

 Lejeforhøjelse kan kræves på grundlag af aftale om regulering af lejen med  

 bestemte beløb til bestemte tidspunkter eller efter nettoprisindeks og kan  

 alene gennemføres ved udlejerens skriftlige meddelelse herom til lejeren.
 Stk. 4. Flere ejerlejligheder, der henhører under samme  

 ejerforening, og som ejes af samme udlejer, anses i stk. 3 som een ejendom.
Stk. 5. Er flere ejendomme, der ejes af samme ejer, opført  

 kontinuerligt som en samlet bebyggelse, anses disse ligeledes i stk. 3 som  

 een ejendom.
Det samme gælder, hvor flere ejendomme er samvurderet eller  

 samnoteret i tingbogen.
Stk. 6. Ejeren af en ejendom, der pr. 15. april 1991 ikke  

 indeholder flere lejligheder eller rum end 2 beboelseslejligheder med  

 tilhørende sædvanlige udenomsrum, kan tilsvarende anvende bestemmelsen i stk.  

 3 for den lejlighed i ejendommen, som han selv har beboet.« § 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 21. december 1988, foretages følgende ændringer:
 1. I § 5, stk. 1, indsættes som 2. pkt.:
»Ved sammenligningen ses bort fra lejemål omfattet af § 5, stk. 3,  

 og § 15 a.« 2. Efter § 15 indsættes som § 15 a :
» § 15 a.
Reglerne i §§ 5-14 kan fraviges i en tidsbestemt  

 lejeaftale, der indgås efter den 14. april 1991 og udløber senest den 31.  

 december 1994, når lejeforholdet angår en beboelseslejlighed i en ejendom,  

 der pr. 15. april 1991 alene består af denne beboelseslejlighed, jf. dog stk.  

 2. Det er dog en betingelse, at lejligheden tidligere har været beboet af  

 udlejeren, eller at udlejeren inden for de seneste 3 år som panthaver har  

 erhvervet den som et led i retsforfølgning mod ejendommen.
Lejeforhøjelse kan  

 kræves på grundlag af aftale om regulering af lejen med bestemte beløb til  

 bestemte tidspunkter eller efter nettoprisindeks og kan alene gennemføres ved  

 udlejerens skriftlige meddelelse herom til lejeren.
 Stk. 2. Ejeren af en ejendom, der pr. 15. april 1991 ikke  

 indeholder flere lejligheder eller rum end 2 beboelseslejligheder med  

 tilhørende sædvanlige udenomsrum, kan tilsvarende anvende bestemmelsen i stk.  

 1 for den lejlighed i ejendommen, som han selv har beboet.
 Stk. 3. Som een ejendom anses i stk. 1 og 2 ud over de i § 4 a  

 nævnte ejendomme flere ejendomme, der ejes af samme ejer, og som er opført  

 kontinuerligt som en samlet bebyggelse.
Stk. 4. Huslejenævnet kan på lejerens begæring tage stilling til,  

 om en aftale indgået i medfør af stk. 1 er rimelig, jf. § 36 i lov om aftaler  

 og andre retshandler på formuerettens område.« § 3 Loven træder i kraft den 15. april 1991.
