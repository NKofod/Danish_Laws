Cirkulære om organisationsaftale for fagfotografer, inspektører ved Sikkerhedsstyrelsen og optikere Generelle bemærkninger 1. Finansministeriet og Serviceforbundet har den 27. april 2011 indgået vedlagte organisationsaftale for fagfotografer, inspektører ved Sikkerhedsstyrelsen og optikere ved Kennedy Centret.
 2. Organisationsaftalen udgør sammen med OAO-fællesoverenskomsten det samlede overenskomstgrundlag.
 3. Organisationsaftalen har virkning fra den 1. april 2011.
 4. I forbindelse med aftalefornyelsen er der aftalt følgende væsentlige ændringer:
Operatører ved Statens Arkiver (Rigsarkivet mv.) overføres pr. 1. april 2011 til den gældende organisationsaftale for vagtfunktionærer i staten mv.
Den lønmæssige indplacering sker på organisationsaftalens løngruppe 1. I forbindelse med overførslen er der aftalt adgang til modregning i individuelle tillæg.
Bestemmelsen om konstitution i højere stilling er med den fornyede organisationsaftale aftalt ophævet.
Parterne forudsætter i stedet, at der aftales et passende tillæg eller engangsvederlag.
 Den hidtidige bestemmelse om nyansættelser på deltid er aftalt ophævet, idet parterne har vurderet at bestemmelsen ikke længere har betydning.
5. Cirkulærebemærkninger, der relaterer sig til en enkelt bestemmelse, er opført som bemærkning til denne bestemmelse.
Andre bemærkninger er opført under "Generelle bemærkninger". Uanset placeringen er bemærkningerne Finansministeriets bemærkninger og ikke en del af aftaleteksten.
Ikrafttræden Dette cirkulære har virkning fra 1. april 2011. Samtidig ophæves Finansministeriets cirkulære af 26. juni 2008 om organisationsaftale for fagfotografer og inspektører ved Sikkerhedsstyrelsen og optikere (Perst.nr. 018-08).
Personalestyrelsen, den 4. maj 2011 Mads Kildegaard Larsen Organisationsaftale for fagfotografer, inspektører ved Sikkerhedsstyrelsen og optikere Nedennævnte bestemmelser supplerer og/eller fraviger fællesoverenskomsten med Offentlig Ansattes Organisationer.
§ 1. Organisationsaftalens dækningsområde Organisationsaftalen omfatter fagfotografer, inspektører ved Sikkerhedsstyrelsen og optikere ansat ved Kennedy Centeret.
Fælles bestemmelser § 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, der kan suppleres med en tillægsdel.
Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Alle basislønninger er anført i grundbeløb pr. år (1. oktober 1997-niveau).
 Stk. 4. Overtidsbetaling beregnes pr. time som 1/1924 af den samlede faste løn, eksklusiv eventuelt rådigheds-/merarbejdstillæg.
 Stk. 5. Ved ansættelse på deltid ydes forholdsmæssig løn.
§ 3. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
Bestemmelser for hver enkelt stillingsgruppe Fagfotografer i staten § 4. Dækningsområde for fagfotografer Organisationsaftalen gælder for fotografer, der udelukkende eller i den væsentligste del af arbejdstiden er beskæftiget med teknisk fotografisk arbejde, det vil sige for eksempel røntgenfotografarbejde, klinisk fotografarbejde, AV-, ITV- og filmarbejde mv., men ikke pressefotografarbejde og ej heller arbejde, der henføres til de grafiske eller reprotekniske fag.
 Cirkulærebemærkninger til § 4:
Opmærksomheden henledes på lovbekendtgørelse nr. 202 af 27. februar 2010 om lov om ophavsret, § 3 Ophavsmanden har krav på at blive navngivet i overensstemmelse med, hvad god skik kræver, såvel på eksemplarer af værket som når dette gøres tilgængeligt for almenheden.
Stk. 2. Værket må ikke ændres eller gøres tilgængeligt for almenheden på en måde eller i en sammenhæng, der er krænkende for ophavsmandens litterære eller kunstneriske anseelse eller egenart Stk. 3. Sin ret efter denne paragraf kan ophavsmanden ikke frafalde, medmindre det gælder en efter art og omfang afgrænset brug af værket. § 5. Basisløn for fagfotografer Basislønnen er:
Stk. 2. Oprykning til aflønning som faglært fotograf kan finde sted, når den ikke-faglærte fotograf er fyldt 30 år og har en anciennitet på 10 år, heraf 1 år på ansættelsesstedet.
Den pågældende ikke-faglærte fotograf må endvidere kunne dokumentere en alsidig oplæring, som kan sidestilles med uddannelsen til fotograf.
§ 6. Løn - elever For elever, som antages til uddannelse inden for fotograffaget på dertil godkendte oplæringssteder, på 17 år og derover er lønnen:
 Stk. 2. Lønnen for voksenelever, der ved ansættelsen er fyldt 25 år, er på:
 Cirkulærebemærkninger til § 6 stk. 1:
 Hvis der undtagelsesvis ansættes elever under 17 år, aftales lønnen konkret mellem institutionen og den forhandlingsberettigede organisation.
 Elever er omfattet af rammeaftalen om nye lønsystemer, og der kan derfor i stedet for de hidtidige anciennitetstrin aftales lokale tillæg mv. til den aftalte basisløn.
Inspektører ved Sikkerhedsstyrelsen § 7. Uddannelseskrav Ansættelse som inspektør ved Sikkerhedsstyrelsen forudsætter en relevant faglig uddannelse og erfaring samt en yderligere uddannelse/oplæring, der varer op til 3 år afhængig af hidtidig uddannelse/erfaring.
 Stk. 2. Inspektøren skal selvstændigt kunne gennemføre kontrolsager, herunder:
 a) Gennemføre kontrol og tilsyn med elektrisk materiel og elektriske installationer.
b) Gennemføre den administrative sagsbehandling c) Varetage kontakten med de involverede parter d) Varetage økonomien i forbindelse med kontrol- og tilsynsopgaverne overfor virksomheder, laboratorier m.fl.
Stk. 3. Inspektøren skal kunne gennemføre eller deltage i kontrolkampagner og -projekter samt i rapporteringen heraf.
Inspektøren skal desuden kunne deltage i løsning af Sikkerhedsstyrelsens informationsopgaver, herunder holde foredrag mv.
§ 8. Basisløn for inspektører Basislønninger er:
 a) Ved ansættelsen ydes en basisløn på 215.000 kr.
 b) Efter gennemgang af det af Sikkerhedsstyrelsen fastsatte uddannelsesforløb og en intern oplæring henføres den ansatte til en basisløn på 235.000 kr.
 c) Inspektør, som varetager særlige selvstændige og kvalificerede arbejdsopgaver, kan af styrelsen oprykkes til en basisløn på 260.000 kr.
§ 9. Merarbejde Inspektører er omfattet af de for tjenestemænd gældende regler om merarbejde.
Optikere ved Kennedy Centeret § 10. Basisløn for optikere Basislønnen er:
§ 11. Ikrafttræden og opsigelse Organisationsaftalen har virkning fra 1. april 2011og kan af parterne opsiges skriftligt med 3 måneders varsel til en 31. marts dog tidligst 31. marts 2013. Samtidig ophæves organisationsaftale af 26. juni 2008.
