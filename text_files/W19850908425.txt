Ankestyrelsens principafgørelse O-92-85 om kontanthjælp - tilbagebetaling - oplysningspligt Resume:
 Et krav om tilbagebetaling af kontanthjælp, som var rejst af socialforvaltningen i anledning af, at ansøgeren i april og maj måned 1983 under afsoning af fængselsstraf havde modtaget kontanthjælp samtidig med udbetaling af arbejdsløshedsdagpenge, fandtes med rette at være fremsat i december 1983.
 Efter at ansøgeren i januar 1984 havde oplyst forvaltningen om, at han havde fået en ordning med sin arbejdsløshedskasse om tilbagebetaling af de uretmæssigt modtagne arbejdsløshedsdagpenge, fandtes der ikke at være grundlag for at opretholde tilbagebetalingskravet, idet ansøgeren herefter ikke havde fået udbetalt hjælp for den nævnte periode, som han ikke havde været berettiget til.
 Kassation:
Der er kommet nye regler på området Love:
Lov om social bistand - lovbekendtgørelse nr. 637 af 27. september 1989 - § 18 og § 25, stk. 1, nr. 1 Sagsfremstilling:
En ansøger modtog under afsoning af fængselsstraf hjælp til faste udgifter for april og maj måned 1983 med ialt 4.664 kr.
I slutningen af maj 1983 oplyste Kriminalforsorgen over for socialforvaltningen, at ansøger under afsoningen havde fået udbetalt arbejdsløshedsdagpenge indtil den 27. maj 1983.
I december 1983 fremsatte socialforvaltningen krav om tilbagebetaling af den ydede kontanthjælp for april og maj 1983, jf. bistandslovens §25, uanset om arbejdsløshedskassen ville kræve arbejdsløshedsdag pengene tilbagebetalt, idet pågældende havde haft dobbeltforsørgelse i den omhandlede periode.
I januar 1984 meddelte ansøgersocialforvaltningen, at han havde fået en ordning med arbejdsløsheds kassen om tilbagebetaling af de uretmæssigt modtagne arbejdsløshedsdagpenge.
Han anmodede derfor socialforvaltningen om at frafalde tilbagebetalingskravet.
Socialforvaltningen fastholdt imidlertid kravet om tilbagebetaling.
Ankenævnet ophævede socialforvaltningens krav om tilbagebetaling af den udbetalte kontanthjælp.
Nævnet bemærkede, at ansøger fandtes at have tilsidesat sin oplysningspligt, samt at den hjælp, der herved uberettiget måtte være oppebåret, var tilbagebetalingspligtig efter bistandslovens § 25. Da de for samme  periode udbetalte arbejdsløshedsdagpenge var uretmæssigt oppebåret og var krævet tilbagebetalt, fandt nævnet imidlertid ikke, at ansøger uberettiget havde modtaget kontanthjælp.
 ---------------------------- |*) Se endvidere SM O-93-85. |---------------------------- Sagen blev anket af socialforvaltningen, der anførte, at det måtte være forholdene på udbetalingstidspunktet, der var afgørende for, om betingelserne i bistandslovens § 25 var opfyldt.
 Lovgrundlaget er bistandslovens §§ 18 og 25, stk. 1, nr. 1.
 Afgørelse:
 Ankestyrelsen finder, at socialforvaltningen i december 1983 med rette rejste krav om tilbagebetaling af den udbetalte kontanthjælp, jf. bistandslovens § 25.
 Efter at ansøgeren imidlertid i januar 1984 havde oplyst forvaltningen om den opnåede ordning med arbejdsløshedskassen om tilbagebetaling af arbejdsløshedsdagpengene, finder Ankestyrelsen ikke, at der har været grundlag for at opretholdetilbagebetalingskravet, idet pågældende herefter ikke har fået udbe talt hjælp for den nævnte periode, som han ikke har været berettiget til.
 Ankestyrelsen tiltræder således ankenævnets afgørelse.
