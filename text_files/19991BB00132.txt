Fremsat den 28. marts 2000 af  

 Villy Søvndal (SF), Anne  Baastrup (SF),  

 Jes Lunde (SF) og Thorstein Theilgaard (SF) Forslag til folketingsbeslutning om orlov til pasning af ældre og handicappede Folketinget pålægger regeringen inden 1.  

 januar 2001 at fremsætte lovforslag, således at  

 pårørende sikres ret til at tage tidsubestemt orlov fra  

 arbejdsmarkedet for at pleje ældre familiemedlemmer og handicappede i  

 hjemmet.
Til orloven skal knyttes en ret til en offentlig ydelse, der skal  

 være til den maksimale dagpengesats.
Bemærkninger til forslaget SF er af den opfattelse, at den  

 igangværende debat om kvaliteten i alderdommen er seriøs og  

 giver forhåbninger for de ældres vilkår og omsorg.  

 Regeringen har tilkendegivet, at den er villig til at afsætte de  

 nødvendige ressourcer til ældreområdet, så omsorgen  

 for de ældre i Danmark kan sikres.
Alt for mange ældre er  

 ensomme, og der er for mange eksempler på, at omsorgen for ældre  

 ikke er tilstrækkelig i dag.
For SF er en af forudsætningerne for en god omsorg  

 for de ældre og handicappede mere tid med familien.
Danskerne er et af  

 de mest arbejdsomme folkefærd i verden, og mange pårørende  

 til ældre og handicappede mangler tid til omsorg i familien.
SF er af  

 den opfattelse, at velfærdssamfundet skal sikre tiden til omsorgen.
Det  

 er ærgerligt, at alt for mange pårørende har dårlig  

 samvittighed over ikke at have tid til at drage omsorg for dem af deres  

 nærmeste, der er ældre eller handicappede.
Dette  

 beslutningsforslag skal bidrage til en positiv udvikling, hvor de enkelte  

 familier på et tidligt tidspunkt får mulighed for at få  

 kvalitet generationerne imellem.
Pårørende til ældre  

 familiemedlemmer skal have tid til og mulighed for at være til stede,  

 når ældre i familien på et tidspunkt bliver  

 hjælpeløse.
For SF er beslutningsforslaget om orlov til pasning af  

 ældre og handicappede mere end en orlovsordning.
Det er en  

 velfærdspolitisk foranstaltning, der er med til at sikre omsorg for de  

 ældre og handicappede.
Det bør være en naturlig del af et  

 velfærdssamfunds virke at sikre borgerne den nødvendige tid,  

 omsorg, hjælp og støtte i alle dele af livets faser.
 Den nye orlovsordning skal efter SF s opfattelse have til  

 formål at tilgodese social- og familiepolitiske behov ved at skabe  

 økonomisk grundlag for, at personer med tilknytning til  

 arbejdsmarkedet kan opnå orlov for at pleje ældre  

 familiemedlemmer og handicappede i hjemmet.
Alle pårørende til ældre og  

 handicappede, der er visiteret af kommuner til plejehjem eller modtager  

 hjemmehjælp i et omfang, der modsvarer orlov, skal kunne vælge at  

 tage tidsubestemt orlov fra arbejdsmarkedet for at pleje ældre  

 familiemedlemmer og handicappede i hjemmet.
Orlovsordningen kan være  

 kombinationsforløb, hvor væsentlig sygepleje og omsorgsopgaver  

 stadigvæk varetages og sikres af kommunerne.
Orlovsordningen er et  

 supplement til de kommunale plejetilbud, som SF også ønsker  

 styrket.
Kombinationsforløbet tilrettelægges efter konkrete  

 forhandlinger med kommunen om det samlede tilbud.
SF har i januar 2000 foreslået en drastisk  

 forøgelse af plejehjemsbyggeriet og 10.000 flere ansatte på  

 ældreområdet, fordi det tager tid at udøve omsorg,  

 nænsomhed, holde i hånd osv.
Men selv med flere ressourcer mener  

 SF, at der er brug for nye virkemidler.
Samfundet er nødt til at  

 tænke offensivt, hvis samfundet med de nuværende ressourcer og  

 hjemmehjælpere skal sikre omsorgen for de ældre og handicappede.  

 Manglen på hjemmehjælpere er allerede på vej i  

 storbyerne.
Omkring 30.000 hjemmehjælpere forlader de  

 næste fem år ældreområdet på grund af alder.  

 Samtidig har kommunerne alvorlige problemer med at rekruttere nye social- og  

 sundhedsmedarbejdere.
Ifølge kommunernes beregninger betyder det, at  

 kommunerne vil mangle 10.000 medarbejdere til at sikre omsorgen for de  

 ældre i 2006. Små ungdomsårgange betyder, at det bliver  

 svært at rekruttere tilstrækkelig med social- og  

 sundhedsmedarbejdere i den nærmeste fremtid.
Orlovsordningen er ikke  

 det eneste, men et af de virkemidler, som kan afhjælpe den manglende  

 arbejdskraft på plejehjem og i hjemmeplejen.
Ved udformning af lovforslaget skal ydelsen, som knyttes  

 til orloven, være 100 procent af den maksimale dagpengesats.
Det er  

 væsentligt i forhold til ligestillingen i det danske samfund.  

 Erfaringerne med de nuværende orlovsordninger viser, at det mest er  

 kvinder, som benytter orlovsordningerne.
SF ønsker med dette  

 beslutningsforslag at sikre ligestillingen i det danske samfund.
 Endvidere anbefales det, at udformning af lovforslaget om  

 orlov til pasning af ældre og handicappede sikrer  

 pårørende på orlov adgang til pensionsmæssige  

 forhold som på det øvrige arbejdsmarked.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om orlov til pasning  

 af ældre og handicappede.
(Beslutningsforslag nr.
B 132).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
