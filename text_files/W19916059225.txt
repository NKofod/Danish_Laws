 En kommune havde nedsat lejen efter § 11, stk. 5, fordi kommunen fandt  

 boligen uforholdsmæssig stor i forhold til husstandens størrelse.
Efter styrelsens opfattelse er der ikke i § 11, stk. 5, hjemmel til at  

 nedsætte lejen, fordi man finder, at boligen er for stor til husstanden.
Hvis  

 man vil ind i en sådan vurdering, må den foretages efter § 12.
 Sagen blev hjemvist til fornyet behandling i kommunen.
 »Ved skrivelse af 10. marts 1991 har De klaget over Fyns  

 Amtsankenævns afgørelse af 11. februar 1991, hvorved Bogense Kommunes  

 afgørelse af 7. februar 1990 stadfæstes.
Kommunen har i sin afgørelse, der er truffet i henhold til § 11, stk. 5, i  

 boligstøtteloven, nedsat den aftalte leje for boligen i Bogense på 5.50 kr.  

 pr. måned til 3.500 kr.
Kommunen anfører i afgørelsen, at den har lagt vægt  

 på boligens standard og det huslejeniveau, der er gældende for området.
Amtsankenævnet anfører i sin afgørelse, at det »tiltræder det sociale  

 udvalgs afgørelse om nedsættelse af huslejen ved beregning af boligydelse med  

 den i skrivelse af 23. august 1990 givne begrundelse«.
Nævnet anfører  

 videre, at det har lagt vægt på det oplyste om huslejeniveauet i Bogense  

 Kommune.
Endelig anføres det, at afgørelsen er truffet efter § 12 i  

 boligstøtteloven.
I denne anledning skal man meddele, at amtsankenævnets afgørelser ikke kan  

 indbringes for anden administrativ myndighed, jf. § 63 i ovennævnte lov.  

 Boligministeren, dvs.
Bygge- og Boligstyrelsen, som ministeren har delegeret  

 sin kompentence til, kan dog optage en sag til behandling, når det skønnes,  

 at sagen er af principiel betydning.
Efter § 11, stk. 5, kan kommunen bl.a. nedsætte lejen, hvis den i  

 væsentlig grad overstiger den normale leje for sædvanlige lejligheder af  

 tilsvarende størrelse.
Af kommunens skrivelser af 23. august 1990 og 5.  

 september 1990 fremgår det imidlertid, at kommunen har nedsat lejen, fordi  

 kommunen fandt den omhandlede bolig uforholdsmæssig stor i forhold til  

 husstandens størrelse.
Bygge- og Boligstyrelsen finder det af principiel betydning, hvorvidt  

 kommunen kan anvende § 11, stk. 5, således som den har gjort - dvs. til at  

 foretage en vurdering af lejlighedens størrelse set i forhold til husstandens  

 behov.
Styrelsen har derfor optaget sagen til behandling.
Efter styrelsens opfattelse indeholder § 11, stk. 5, (kun) hjemmel til at  

 nedsætte lejen, hvis den i væsentlig grad overstiger den normale leje for  

 sædvanlige lejligheder af tilsvarende størrelse (eller hvis den må anses for  

 delvis betaling for luksuriøst udstyr eller beliggenhed). Styrelsen mener  

 således ikke, at der i lovbestemmelsen er hjemmel til at nedsætte lejen,  

 fordi man finder, at boligen er for stor til husstanden.
Hvis man vil ind i  

 en sådan vurdering, må den foretages efter § 12, som i øvrigt forudsætter, at  

 lejen overstiger halvdelen af husstandsindkomsten.
 Bygge- og Boliugstyrelsen har herefter hjemvist sagen til fornyet  

 behandling i kommunen.
Man skal endelig beklage den lange ekspeditionstid.' Til orientering under henvisning til j.nr.
Idet man skal anmode kommunen om at genoptage sagen.
Der henvises til  

 j.nr.1-319-1990.
 Pdv.
