 Faget er en supplering fra matematik som tilvalgsfag på HF op til  

 matematik på mF-niveau.
Faget er et helårskursus med ialt ca. 192 timer.
Formål:
 Formålet med undervisningen er, at kursisterne opnår kundskaber i  

 matematik, der ligger på samme niveau som for studenter fra gymnasiets  

 matematisk-fysiske gren, således at kursisterne på lige fod med disse kan  

 påbegynde uddannelser, hvori matematik indgår.
Kursisterne skal dels erhverve større fortrolighed med matematisk  

 tankegang og metode, herunder abstrakte begrebsdannelser og bevisførelse,  

 dels opnå en sikker beherskelse af et større antal metoder og teknikker og af  

 anvendelsen af disse til problemløsning.
Undervisningen: Undervisningen  

 omfatter:
1. Tal, ligninger og uligheder.
Hele, rationale og  

 reelle tal og forskellige repræsentationer af disse.
Regneregler for  

 rationale og reelle tal.
Numerisk værdi.
Regning med potenser og rødder.  

 Procentregning.
Løsning af åbne udsagn.
Løsning af ligninger af 1. og 2. grad samt af to  

 ligninger med to ubekendte og tre ligninger med tre ubekendte.
2. Plan- og rumgeometri.
Koordinatsystemet.
Vektor i  

 planen og rummet, vektorers koordinater.
Regning med vektorer, herunder  

 skalarprodukt af to vektorer.
Tværvektor, vektorprodukt.
Projektion af vektor  

 på vektor.
Analytisk beskrivelse af punktmængder i planen, herunder linje, cirkel og  

 halvplan.
Afstand mellem punkter og mellem punkt og linje.
Skæring mellem  

 linjer og mellem linje og cirkel.
Sinus, cosinus og tangens.
Beregning af  

 sider og vinkler i trekanter.
Areal af trekant og parallelogram.
Analytisk  

 beskrivelse af punktmængder i rummet, herunder ret linje, plan og kugleflade.  

 Afstand, vinkel og skæring mellem to punktmængder i rummet.
3. Funktioner.
Funktion, sammensat og invers funktion,  

 forskellige måder at fastlægge en funktion på, det generelle  

 afbildningsbegreb.
 Lineære og stykkevis lineære funktioner, polynomier, trigonometriske  

 funktioner, eksponentiel- og logaritmefunktioner samt potensfunktioner.
 Løsning af ligninger og uligheder, hvori de nævnte funktioner indgår.
4. Infinitesimalregning.
Funktionstilvækst,  

 grænseværdi, kontinuitet, billedmængde for kontinuerte funktioner.  

 Differenskvoint, sekant og tangent til en graf.
Differentialkvotient,  

 approksimerende førstegradspolynomium.
Regneregler for differentiation,  

 herunder differentiation af sammensat og omvendt funktion.
Ekstremumsbestemmelse, monotoniforhold, værdimængde, eksempler på  

 bestemmelse af en funktions asymptotiske forhold.
Tegning af grafer.  

 Eksempler på plane kurver givet ved simple parameterfremstillinger.  

 Hastigheds- og accelerationsvektor.
Stamfunktion, ubestemt og bestemt  

 integral.
Det bestemte integral som grænseværdi for summer.
Regneregler for  

 ubestemte og bestemte integraler, herunder partiel integration og integration  

 ved substitution.
Beregning af arealer og rumfang ved integration.  

 Differentialligningerne y' = g(x), y' = ky, y' = y(b-ay), y' = f(x)g(y) samt  

 y'» = ky.
5. Algoritmer med særligt henblik på numerisk analyse.  

 Algoritmer til bestemmelse af funktionsværdier, til nulpunktssøgning og til  

 numerisk integration.
Eksempler på vurdering af sådanne algoritmer med hensyn  

 til fejl og effektivitet.
6. Et studieorienteret forløb.
Omfanget af dette  

 forløb skal være ca. 30 undervisningstimer.
Undervisningens tilrettelæggelse:
 Behandlingen af listens punkter 1. - 5. følger bekendtgørelse og  

 undervisningsvejledning for »Udkast til ny bekendtgørelse og  

 undervisningsvejledning for faget matematik på den matematiske linjes  

 matematisk-fysiske gren«, januar 1984, med tilhørende vejledende  

 eksempler på eksamensopgaver.
Det studieorienterede forløb.
For hold, hvor alle (eller flertallet)  

 sigter mod samme videreuddannelse vælges et studieorienteret forløb af ca. 30  

 timers varighed afpasset efter denne uddannelse.
For andre hold kan der være  

 tale om, at forløbet vælges og tilrettelægges gruppevis.
Dele af emner henhørende under emnelistens andre punkter vil være  

 velkendte for kursisterne.
Ved undervisningens tilrettelæggelse må det derfor  

 overvejes, i hvilket omfang disse emner skal tages op med henblik på en  

 uddybende behandling, således at kursisterne opnår beherskelse af metoder og  

 indsigt i begrebsdannelser svarende til niveauet på gymnasiets  

 matematisk-fysiske gren.
Dette gælder f.eks. metoder til løsning af ligninger  

 og uligheder samt begrebsdannelser inden for differential- og  

 integralregning.
Der skal i undervisningen lægges vægt på en intensiv opgaveregning i alle  

 de behandlede emner.
Der skal arbejdes såvel med opgaver, der indøver og  

 træner metoder og teknikker, som med opgaver, der stiller krav om  

 ræsonnementer og simpel bevisførelse.
Kursisternes færdighed i brug af  

 tekniske hjælpemidler fastholdes og udvides, herunder brug af såvel enkelt-  

 som dobbeltlogaritmisk papir.
Eksamen:
Der afholdes 2 skriftlige prøver og 1 mundtlig prøve.
De skriftlige  

 prøver:
 Til de skriftlige prøver stilles opgavesættet fra studentereksamens  

 matematisk-fysiske gren, idet opgaver omhandlende statistik og  

 sandsynlighedsregning erstattes af opgaver inden for emnerne 1. - 5. Den  

 mundtlige prøve:
 Forberedelsestid: Ca. 30 minutter (heri indregnet trækning af  

 eksamensspørgsmål m.m.).
 Eksaminationstid: Der eksamineres 2 eksaminander i timen.
Til den mundtlige prøve opgives det læste pensum inden for de emner (og  

 delemner), der ikke eller kun i mindre omfang er behandlet i den forudgående  

 undervisning samt halvdelen af stoffet fra det studieorienterede forløb.
I  

 sædvanlige lærebæger skønnes det til eksamen opgivne antal sider at være ca.  

 200-225.
 Der gives 2 spørgsmål, der begge er udformet således, at flere dele af  

 pensum kan berøres.
 P.m.v.
 e.b.
