Besætningsfastsættelse for  

 lastskibe med en bruttotonnage under 20 og for fiskeskibe med en længde  

 under 15 meter, der befordrer indtil 12 passagerer i indenrigs fart i  

 Danmark I medfør af § 4, stk. 2, § 18, stk. 2, og § 27 i lov nr. 15 af 13.  

 januar 1997 om skibes besætning, som ændret senest ved lov nr.  

 1261 af 20. december 2000, fastsættes:
 § 1. I lastskibe med en bruttotonnage under 20  

 og i fiskeskibe med en længde under 15 meter, der erhvervsmæssigt  

 befordrer indtil 12 passagerer i indenrigs fart, skal besætningen  

 være på mindst 2 mand.
 § 2. Føreren af et lastskib, som  

 nævnt i § 1, skal være i besiddelse af duelighedsbevis i  

 sejlads gældende for handelsskibe.
 § 3. Føreren af et fiskeskib, som  

 nævnt i § 1, skal være i besiddelse af bevis som bedstemand  

 i fiskeskibe.
§ 4. Den anden person, jf. § 1, skal  

 være 1)	myndig, 2)	i besiddelse af sundhedsbevis, der ikke indeholder  

 begrænsninger i arbejdsområde for tjenesten om bord, 3)	instrueret om bord i betjening af fartøjets redningsmidler og  

 brandslukningsudstyr og 4)	instrueret i manøvrering af fartøjet.
 § 5. Benyttes fartøjet udelukkende i  

 stærkt beskyttet farvand, såsom åer og indsøer, er  

 den i § 4 nævnte person ikke krævet.
§ 6. Er fartøjets fremdrivningseffekt  

 på 100 kW og derover, men under 750 kW, skal der være en person  

 om bord, der er i besiddelse af duelighedsbevis i motorpasning.
Denne person  

 kan samtidig være ansat til anden tjeneste om bord.
 § 7. Med bøde straffes den, der  

 overtræder §§ 1, 2, 3, 4 eller 6.
 Stk. 2. Der kan pålægges selskaber  

 m.v. (juridiske personer) strafansvar efter reglerne i straffelovens 5.  

 kapitel.
 § 8. Besætningsfastsættelsen  

 træder i kraft den 1. september 2001.
 Stk. 2. Besætningsfastsættelse nr. 2  

 af 22. august 1988 for fartøjer under 20 tons, der befordrer indtil 12  

 passagerer i kystfart, (bekendtgjort i Meddelelser fra  

 Søfartsstyrelsen nr. 4, 1988), ophæves.
Stk. 3. Indtil 1. september 2003 kan personer, der ikke  

 opfylder betingelserne i §§ 2 eller 3, men som ved  

 besætningsfastsættelsens ikrafttræden kan dokumentere at  

 have været fører af et skib, som omhandlet i § 1, i mindst 1  

 år inden for de forudgående 5 år, fortsætte  

 sådan tjeneste.
Efter 1. september 2003 kan særlig tilladelse til  

 fortsat tjeneste udstedes, såfremt vedkommende er i besiddelse af dokumentation for  

 bestået duelighedsprøve i sejlads for handelsskibe eller  

 fiskeskibe, fornødent certifikat som radio- operatør og gyldigt sundhedsbevis, der ikke indeholder  

 begrænsninger i arbejdsområde for tjenesten om bord.
