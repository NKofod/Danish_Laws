 Hvor det i Landbrugsministeriets bestemmelser om bekæmpelse af smitsomme  

 sygdomme hos ferskvandsfisk er fastsat, at rensning og desinfektion skal  

 foretages, skal disse foranstaltninger udføres efter nedenstående  

 anvisninger, medmindre Veterinærdirektoratet i hvert enkelt tilfælde har  

 godkendt en herfra afvigende fremgangsmåde.
I.
Rensning og desinfektion af dambrugsanlæg.
 Dambrug, der er tilsluttet et bekæmpelsesprogram, jfr. § 18, stk. 2 og §  

 20, stk. 3 i bekendtgørelse nr. 508 af 2. oktober 1984 om bekæmpelse af  

 smitsomme sygdomme hos ferskvandsfisk, med henblik på optagelse i registret  

 for egtvedsygefrie dambrug eller registret for egtvedsygefrie og IPN-frie  

 dambrug, skal benytte følgende fremgangsmåde ved udrensning og desinfektion:
 1. Dambruget tørlægges, hvorefter damme og kanaler  

 renses for slam og andre urenheder.
 2. Damme og kanaler desinficeres ved tilførsel af et  

 jævnt lag hydratkalk i en mængde af mindst 1/2 kg pr. kvadratmeter.
 3. I tilfælde, hvor vandet på grund af høj  

 grundvandstand ikke kan løbe fra en kanal eller dam, skal denne to gange i  

 tørlægningsperioden pumpes tom og tilføres rigelige mængder hydratkalk.
4. Bassiner, kummer, render, bakker, redskaber, ind-  

 og udløbstude, stemmeværker, riste og det indvendige af klække- og hakkehuse  

 rengøres omhyggeligt ved hjælp af børste, kost eller ved brug af  

 højtryksrenser.
Ved rengøringen skal alle urenheder fjernes om nødvendigt ved  

 brug af rengøringsmidler (f.eks. 2 0/00 ætsnatronopløsning eller 5%  

 sodaopløsning).
 5. Når de under punkt 4 nævnte ting er tørret,  

 foretages desinfektion af disse under anvendelse af et aldehydholdigt  

 præparat f.eks. en 2% brugsopløsning af formalin (ca. 200 g af handelsvaren  

 formalin til 10 l vand) eller med en 2-3% jodophor-brugsopløsning.
 Den i § 4, stk. 1 i bekendtgørelsen nævnte tørlægning, rensning og  

 desinfektion af jorddamme skal foregå ved, at dammene tømmes for vand; slam  

 og andre urenheder fjernes, hvorefter der tilføres dambunden hydratkalk i en  

 mængde af mindst 1/4 kg pr. kvadratmeter.Hvor dette kan medføre risiko for  

 fisk i nedenfor liggende damme, kan anden desinfektion efter  

 Veterinærdirektoratets anvisning anvendes.
 Maskiner til sortering af æg og maskinernes tilbehør (skiver, slanger  

 m.m.) samt klækkehus med inventar og redskaber skal jfr. § 4, stk. 2 og stk.  

 3 i bekendtgørelsen rengøres og desinficeres som beskrevet i nærværende  

 cirkulære for dambrug tilsluttet et bekæmpelsesprogram punkt 4 og 5.
 Frasorterede æg samt opsamlede døde fisk skal destrueres ved nedgravning  

 eller ved brænding eller afhændes til en autoriseret destruktionsanstalt  

 eller fiskemelsfabrik.
II.
Desinfektion af øjenæg.
 Desinfektion af øjenæg skal foretages ved nedsænkning af øjenæggene i 10  

 minutter i en neutral jodophor-opløsning indeholdende 50 ppm frit jod. (Af et  

 neutralt jodphor- præparat der indeholder 1% frit jod anvendes 50 ml i 10  

 liter vand). Herefter skylles æggene i rent vand.
III.
Rensning og desinfektion af transportbiler m.v.
Emballage af enhver art, herunder faste installationer på automobiler  

 eller jernbanevogne, der benyttes til transport her i landet, eller som  

 hjemkommer fra udlandet efter transport af levende eller døde ferskvandsfisk  

 samt æg af ferskvandsfisk samt æg af ferskvandsfisk, skal umiddelbart før  

 hver læsning grundigt rengøres og desinficeres, jfr. § 6, stk. 1 i  

 bekendtgørelsen.
Det samme gælder foderbassiner og anden emballage, der  

 bruges til transport af saltvandsfisk og andet foder til ferskvandsfisk, jfr.  

 § 4, stk. 3 i bekendtgørelsen.
Rengøring og desinfektion foretages som  

 beskrevet i nærværende cirkulære for dambrug tilsluttet et bekæmpelsesprogram  

 punkt 4 og 5.
Udtømning af vand fra emballage og vogne med ferskvandsfisk eller æg af  

 disse, uden at samtlige fisk eller æg samtidig udtømmes, må kun finde sted - til kloakanlæg, hvor anlæggets spildevand føres direkte til havvand, - til et nedsivningsanlæg godkendt til behandling af spildevand fra en  

 ørredsopskæringsvirksomhed.
 Mindre vandmængder kan udtømmes på steder uden mulighed for afstrømning  

 til vandløb, søer eller grøfter, hvor der sker total nedsivning af vandet.
IV.
Rensning og desinfektion ved arbejde og besøg på dambrug.
Besøgende på dambrug bør anvende fodtøj, som kan være - fodtøj/støvler, som forefindes på dambruget, eller - vaskbart fodtøj/støvler, som rengøres, inden dambruget forlades, eller - engangs-fodtøj, som efterlades på dambruget.
 Redskaber, værktøj m.m., som har været benyttet, må rengøres grundigt,  

 inden dambruget forlades.
 Til desinfektion af fodtøj, redskaber, værktøj m.v. benyttet på dambrug  

 kan der anvendes en 3-5& jodophor-brugsopløsning.
 Dette cirkulære træder i kraft den 15. september 1986, og samtidig  

 tilbagekaldes Veterinærdirektoratets desinfektionsanvisning (Smitsomme  

 sygdomme hos ferskvandsfisk) fra juli 1975.
