Bekendtgørelse om en aktiv  

 arbejdsmarkedsindsats Indholdsfortegnelse Afsnit I   Ansvarlige for arbejdsmarkedsindsatsen m.v.
 Kapitel 1:
Formål § 1 Kapitel 2:
Ansvarlige for arbejdsmarkedsindsatsen §§ 2-10 Arbejdsformidlingens opgaver §§ 2-4 Samspil mellem Arbejdsformidlingen og (amts)kommunen § 5 Arbejdsmarkedsrådets opgaver §§ 6-8 Arbejdsløshedskassernes opgaver § 9 Statistiske indberetninger § 10 Afsnit II   Arbejdsformidlingens tilbud til arbejds- og  

 uddannelsessøgende samt virksomheder Kapitel 3:
Arbejdsformidlingens kontakt med de arbejdssøgende og  

 virksomhederne (formidlingsansvaret) §§ 11-43 Tilmelding, generelt § 11 Tilmelding som dagpengemodtager §§ 12-16 Tilmelding som kontanthjælpsmodtager §§ 17-18 Tilmelding som personligt tilmeldt § 19 Grundregistrering § 20 Arbejdsformidlingens kontakt med den ledige  

 (kontaktforløbet) §§ 21-24 Afmelding, generelt §§ 25-27 Afmelding af dagpengemodtagere §§ 28-30 Afmelding af kontanthjælpsmodtagere § 31 Afmelding af personligt tilmeldte § 32 Gentilmelding § 33 Formidling §§ 34-39 Særlige formidlingsaktiviteter § 40 Brugerbetaling m.v § 41 Strejke og lockout § 42 Formidling til jobtræning m.v § 43 Kapitel 4:
Information og vejledning §§ 44-48 Afsnit III   Arbejdsformidlingens tilbud til ledige dagpengeberettigede  

 medlemmer af en arbejdsløshedskasse Kapitel 5:
Aktiveringstilbud §§ 49-54 Generelle betingelser §§ 50-54 Kapitel 6:
Individuel handlingsplan og uddannelsesplan §§ 55-65 Individuel handlingsplan §§ 55-60 Individuel uddannelsesplan for unge under 25 år §§ 61-65 Kapitel 7:
Vejledningsforløb § 66 Kapitel 8:
Jobtræning §§ 67-92 Personkreds, indholdet i jobtræning §§ 67-68 Særlige krav ved ansættelse i jobtræning hos private  

 arbejdsgivere §§ 69-73 Særlige krav ved ansættelse i jobtræning hos  

 offentlige arbejdsgivere § 74 Kombination med andre tilbud §§ 75-76 Løn- og arbejdsvilkår §§ 77-79 Befordringsgodtgørelse § 80 Opfølgning ved sygdom § 81 Jobtræning i udlandet § 82 Merbeskæftigelse m.v §§ 83-89 Forholdet mellem antal ansatte med og uden tilskud §§ 90-91 Konkurrenceforvridning § 92 Kapitel 9:
Individuel jobtræning §§ 93-107 Personkreds, indholdet i individuel jobtræning §§ 93-97 Kombination med uddannelse § 98 Løn- og arbejdsvilkår §§ 99-101 Befordringsgodtgørelse § 102 Opfølgning ved sygdom § 103 Individuel jobtræning i udlandet § 104 Konkurrenceforvridning, produktion m.v §§ 105-107 Kapitel 10:
Arbejdspraktik §§ 108-118 Personkreds, indholdet i arbejdspraktik §§ 108-112 Praktikydelse §§ 113-116 Befordringsgodtgørelse § 117 Virksomhedens tilbagemelding § 118 Kapitel 11:
 Jobrotation m.v.
§§ 119-123 Kapitel 12:
Uddannelse §§ 124-142 Personkreds, indholdet i uddannelsen §§ 124-125 Køb af uddannelse m.v § 126 Kost og logi § 127 Uddannelsesgodtgørelse efter en individuel  

 handlingsplan §§ 128-132 Uddannelsesgodtgørelse uden en individuel handlingsplan § 133 Uddannelsesgodtgørelsens størrelse § 134 Udbetaling af uddannelsesgodtgørelse §§ 135-139 Praktik § 140 Sprogundervisning § 141 Befordringsgodtgørelse § 142 Kapitel 13:
Andre aktiviteter §§ 143-145 Afsnit IV   Rettigheder i dagpengeperioden Kapitel 14:
Generelle bestemmelser §§ 146-147 Kapitel 15:
Rettigheder §§ 148-149 Afsnit V   Rettigheder og pligter i aktivperioden Kapitel 16:
Generelle bestemmelser §§ 150-151 Kapitel 17:
Ret og pligt for ledige under 65 år i aktivperioden §§ 152-166 Ret og pligt i op til fuld tid §§ 152-158 Ret og pligt til tilbud i kombination med ordinær  

 beskæftigelse §§ 158-160 Selvfunden individuel jobtræning § 161 Tilbud og ordinær beskæftigelse hos samme  

 arbejdsgiver §§ 162-164 Indkomstgaranti § 165 Ledige med mere end 2 års ledighed i aktivperioden § 166 Kapitel 18:
Særregler for ledige under 25 år i aktivperioden §§ 167-177 Ret og pligt til uddannelse §§ 167-170 Opgørelse af uddannelsesperioden §§ 171-172 Befordringsgodtgørelse § 173 Ret og pligt til andre tilbud §§ 174-177 Kapitel 19:
Ret og pligt for ledige, der modtager en ydelse efter § 55, stk. 4, i  

 lov om arbejdsløshedsforsikring m.v § 178 Afsnit VI   Udveksling og videregivelse af oplysninger Kapitel 20:
Arbejdsløshedskassernes og (amts)kommunernes  

 indberetninger/underretninger til Arbejdsformidlingen §§ 179-182 Arbejdsløshedskassernes indberetningspligt m.v §§ 179-180 (Amts)kommunernes underretning §§ 181-182 Kapitel 21:
Arbejdsformidlingens underretning af arbejdsløshedskasser og  

 (amts)kommuner §§ 183-193 Underretning ved tilmelding § 183 Underretning ved grundregistrering §§ 184-185 Underretning ved kontaktforløb §§ 186-187 Underretning ved afmelding §§ 188-191 Underretning ved formidling § 192 Underretning ved individuel handlingsplan og uddannelsesplan § 193 Kapitel 22:
Videregivelse af oplysninger § 194 Afsnit VII   Øvrige bestemmelser Kapitel 23:
Tilvejebringelse af offentlige jobtræningspladser og individuelle  

 jobtræningspladser §§ 195-196 Kapitel 24:
Løntilskud og økonomisk tilskud §§ 197-204 Størrelse § 197 Betaling af løntilskud og økonomisk tilskud §§ 198-201 Udbetaling og udbetalingsgrundlag §§ 202-204 Kapitel 25:
Befordringsgodtgørelse §§ 205-208 Kapitel 26:
Annullation af bevillinger, tilbagebetaling af ydelser, misbrug  

 m.v §§ 209-212 Kapitel 27:
Klageadgang §§ 213-217 Kapitel 28:
Ikrafttrædelses- og overgangsbestemmelser §§ 218-222 I medfør af § 8, § 9, stk. 3, § 11,  

 stk. 5, § 14, stk. 2, § 15, § 18,  

 stk. 2, § 19 a, stk. 2, § 19 b, § 20,  

 stk. 4, § 21 a,  § 24, stk. 2 og 3, § 27,  

 stk. 1, 3 og 4, § 27 b, § 28, stk. 3, § 32 d,  

 § 33, stk. 2, § 34, stk. 1 og 3, § 34 b,  

 stk. 2, § 35 a, § 38, stk. 5, § 39,  

 stk. 3 og 4, § 41, stk. 3, § 47, og § 48 a,  

 stk. 5, i lov om en aktiv arbejdsmarkedspolitik, jf.  

 lovbekendtgørelse nr. 666 af 19. august 1999, som ændret ved lov  

 nr. 1082 af 29. december 1999, fastsættes:
Afsnit I Ansvarlige for arbejdsmarkedsindsatsen m.v.
Kapitel 1 Formål § 1. Formålet med den aktive  

 arbejdsmarkedsindsats er at give arbejdsgivere, beskæftigede, arbejds-  

 og uddannelsessøgende tilbud, der kan bidrage til at sikre et  

 velfungerende arbejdsmarked, herunder at give ledige mulighed for på et  

 tidligt tidspunkt at dygtiggøre sig og dermed forbedre deres mulighed  

 på arbejdsmarkedet.
Kapitel 2 Ansvarlige for arbejdsmarkedsindsatsen Arbejdsformidlingens opgaver § 2. Arbejdsformidlingen har som et neutralt og  

 landsdækkende system formidlingsansvaret for alle  

 arbejdssøgende, der er tilmeldt Arbejdsformidlingen, og skal yde  

 bistand ved valg af erhverv og uddannelse, jf. afsnit II.
 § 3. Arbejdsformidlingen har ansvaret for at  

 tilvejebringe tilbud efter afsnit III, jf. afsnit IV og V, til de ledige  

 medlemmer af en arbejdsløshedskasse, som står tilmeldt i den  

 pågældende AF-region.
§ 4. Arbejdsformidlingen kan efter aftale lade  

 andre gennemføre de tilbud, som Arbejdsformidlingen har ansvaret for  

 at tilvejebringe, herunder lade andre gennemføre kurser og uddannelser  

 m.v. mod betaling.
Arbejdsformidlingen kan ikke herved fraskrive sig ansvaret  

 for tilvejebringelsen af tilbuddene.
Samspil mellem Arbejdsformidlingen og (amts)kommunen § 5. (Amts)kommunen kan formidle arbejde til  

 personer, der modtager eller søger støtte efter lov om aktiv  

 socialpolitik, til førtidspensionister, til personer med  

 fysisk/psykisk handicap eller særlige sociale problemer, jf. lov om  

 social service.
Reglerne om formidling i bekendtgørelsens  

 § 38 og § 42 finder anvendelse.
 Stk. 2. (Amts)kommunen skal orientere Arbejdsformidlingen,  

 såfremt den ønsker at formidle arbejde til den i stk. 1  

 nævnte gruppe, og såfremt den ikke længere ønsker at  

 varetage denne opgave.
 Stk. 3. Arbejdsformidlingen og (amts)kommunen kan aftale, at  

 formidlingen for en eller flere persongrupper, jf. stk. 1, overtages af  

 (amts)kommunen, jf. dog § 17. Overtager (amts)kommunen formidlingen af  

 arbejde, finder reglerne om formidling i § 38 og § 42 tilsvarende  

 anvendelse.
Arbejdsmarkedsrådets opgaver § 6. Arbejdsmarkedsrådet udarbejder forslag  

 til budget for arbejdsmarkedsindsatsen i regionen og bidrager med forslag til  

 budget for den del af bevillingen til driften af Arbejdsformidlingen, der  

 vedrører Arbejdsformidlingens ordinære aktiviteter.  

 Arbejdsmarkedsrådet træffer bestemmelse om anvendelse af  

 bevillingen til arbejdsmarkedsindsatsen inden for de udmeldte bevillinger  

 samt mål og resultatkrav.
 Stk. 2. Arbejdsmarkedsrådet tilrettelægger  

 arbejdsmarkedsindsatsen indenfor rammerne af lov om en aktiv  

 arbejdsmarkedspolitik og de af Arbejdsministeren fastsatte regler  

 ved:
 1)	Planlægning af den arbejdsmarkedspolitiske indsats i regionen,  

 herunder fastsættelsen af mål og resultatkrav for indsatsen.
 2)	Løbende overvågning af den arbejdsmarkedspolitiske  

 indsats.
 3)	Dimensionering og prioritering af de arbejdsmarkedspolitiske  

 redskaber og medvirken ved dimensionering og prioritering af  

 Arbejdsformidlingens ordinære aktiviteter.
 4)	Samordning af Arbejdsformidlingens og (amts)kommunernes varetagelse  

 af arbejdsmarkedsindsatsen, herunder anvendelse af jobtræning og  

 individuel jobtræning.
 5)	Koordinering af uddannelses- og erhvervsvejledningen samt det  

 virksomhedsopsøgende arbejde.
 6)	Beslutning om udarbejdelse af analyser og prognoser for udviklingen  

 af arbejdsmarkedet i regionen.
 7)	Beslutning om gennemførelse af forsøgs- og  

 udviklingsaktiviteter i regionen på det arbejdsmarkedspolitiske  

 område.
 Stk. 3. Arbejdsmarkedsrådet fastsætter mål  

 og retningslinier for arbejdsmarkedsindsatsen, jf. stk. 2, herunder for  

 prioritering og dimensionering af Arbejdsformidlingens ordinære  

 aktiviteter.
 Stk. 4. Om Arbejdsmarkedsrådets opgaver henvises i  

 øvrigt til § 7, § 8, § 22, § 40, § 68,  

 stk. 3, § 86, stk. 3, § 123, stk. 1, § 152,  

 stk. 5, § 178, stk. 3, § 196, stk. 4, § 213,  

 § 214 og § 215.
 § 7. Arbejdsmarkedsrådet kan beslutte at  

 indgå aftaler med uddannelsesinstitutioner om erhvervsrettede  

 uddannelsesforløb, som ledige i dagpengeperioden kan deltage i med  

 uddannelsesgodtgørelse uden udarbejdelse af individuel handlingsplan.  

 Aftalerne kan indgås inden for erhvervsområder, hvor der er eller  

 kan forventes mangel på arbejdskraft, eller hvor der er eller kan  

 forventes gode beskæftigelsesmuligheder.
§ 8. Arbejdsmarkedsrådet skal ud fra en  

 vurdering af, hvem der har en særlig risiko for langvarig ledighed,  

 fastsætte retningslinier for, hvilke ledige medlemmer af en  

 arbejdsløshedskasse, der kan tilbydes en tidlig fleksibel indsats.  

 Arbejdsformidlingen afgør ud fra individuelle kriterier, hvilke  

 ledige, herunder ledige der ikke er omfattet af Arbejdsmarkedsrådets  

 retningslinier, der skal tilbydes en tidlig fleksibel indsats.
I den  

 individuelle vurdering kan det indgå, at ledige har haft et  

 langt opsigelsesvarsel forud for ledigheden.
 Stk. 2. Arbejdsmarkedsrådet skal sikre, at  

 arbejdsløshedskasserne underrettes om, hvilke ledige, der er  

 omfattet af Arbejdsmarkedsrådets retningslinier efter stk. 1.  

 Arbejdsløshedskasserne kan henlede Arbejdsformidlingens  

 opmærksomhed på ledige, som af Arbejdsløshedskassen  

 vurderes at have en særlig risiko for langvarig ledighed.
Arbejdsløshedskassernes opgaver § 9. Arbejdsløshedskasserne har pligt til  

 at informere og vejlede deres egne medlemmer om mulighederne for at få  

 beskæftigelse på det almindelige arbejdsmarked og om mulighederne  

 for at få tilbud samt om de dagpengemæssige konsekvenser af at  

 afslå, udeblive fra, ophøre med eller afbryde et tilbud, som den  

 ledige har fået som led i den arbejdsmarkedspolitiske indsats, jf.  

 §§ 62, 63 og 65 i lov om arbejdsløshedsforsikring m.v.
Stk. 2. Arbejdsløshedskasserne kan formidle arbejde til  

 egne ledige medlemmer.
Ved arbejdsløshedskassers formidling af arbejde  

 finder reglerne om formidling i § 38 og § 42 tilsvarende  

 anvendelse.
Statistiske indberetninger § 10. Ansvaret for indberetninger til brug for  

 statistiske opgørelser vedrørende personer, der modtager tilbud  

 i henhold til denne bekendtgørelse, påhviler den myndighed, som  

 afgiver tilbudet.
 Stk. 2. Ansvaret for statistiske indberetninger af  

 dagpengemodtagere til CRAM påhviler arbejdsløshedskasserne.  

 Ansvaret for statistiske indberetninger af ledige  

 kontanthjælpsmodtagere påhviler Arbejdsformidlingen.  

 Arbejdsformidlingen kan dog aftale med en kommune, at kommunen overtager  

 ansvaret for indberetning af ledige kontanthjælpsmodtagere til  

 CRAM.
Afsnit II Arbejdsformidlingens tilbud til arbejds- og  

 uddannelsessøgende samt virksomheder Kapitel 3 Arbejdsformidlingens kontakt med de  

 arbejdssøgende og virksomhederne (formidlingsansvaret) Tilmelding, generelt § 11. Arbejdsformidlingen kan benyttes af alle  

 arbejdssøgende med henblik på formidling af arbejde.
 Stk. 2. Arbejdssøgende kan stå tilmeldt  

 Arbejdsformidlingen i den AF-region, hvor de ønsker at søge  

 arbejde, jf. dog §§12 og 17.
Stk. 3. Arbejdssøgende kan blive tilmeldt  

 Arbejdsformidlingen som dagpengemodtagere eller som  

 kontanthjælpsmodtagere.
Arbejdssøgende, der ikke tilmeldes som  

 dagpengemodtagere eller kontanthjælpsmodtagere, tilmeldes som  

 personligt tilmeldte.
Tilmelding som dagpengemodtager § 12. Ledige medlemmer af en  

 arbejdsløshedskasse skal stå tilmeldt Arbejdsformidlingen i den  

 region, hvor de bor (folkeregisteradresse).
Stk. 2. Den AF-region, hvor den ledige står tilmeldt,  

 kan tillige registrere pågældende som arbejdssøgende i  

 naboregionen.
Arbejdsformidlingen underretter den ledige om registreringen i  

 naboregionen.
 Stk. 3. Den ledige kan vælge tillige at blive  

 registreret som arbejdssøgende i andre regioner.
 § 13. Ledige medlemmer af en  

 arbejdsløshedskasse, som ønsker at modtage dagpenge
eller er berettigede til dagpengegodtgørelse for 1. og 2.  

 ledighedsdag, skal på den første ledighedsdag tilmelde sig ved  

 personligt fremmøde på Arbejdsformidlingen i den  

 AF-region, hvor de bor (folkeregisteradresse).
 Stk. 2. Den ledige kan af Arbejdsformidlingen få  

 tilladelse til at tilmelde sig telefonisk på Arbejdsformidlingen den  

 første ledighedsdag, når:
1)	den ledige er forhindret i at tilmelde sig Arbejdsformidlingen,  

 fordi den ledige arbejder på deltid eller søger et bestemt  

 arbejde i Arbejdsformidlingens åbningstid, 2)	den ledige deltager i en uddannelse, der gennemføres i  

 henhold til lov om arbejdsmarkedsuddannelser, og den ledige i henhold til  

 denne lov skal stå til rådighed for formidlet arbejde, eller 3)	den ledige i øvrigt af særlige grunde er forhindret i  

 at møde personligt frem på Arbejdsformidlingen.
 Stk. 3. Ved den telefoniske tilmelding meddeler  

 Arbejdsformidlingen den ledige, hvornår vedkommende skal give  

 personligt fremmøde på Arbejdsformidlingen.
Stk. 4. Ledige, der indgår i en arbejdsfordeling efter  

 reglerne i Direktoratet for Arbejdsløshedsforsikringens  

 bekendtgørelse om supplerende dagpenge, er fritaget for at tilmelde  

 sig ved personligt fremmøde på Arbejdsformidlingen.
Tilmeldingen  

 sker i stedet ved, at arbejdsgiveren anmelder overfor Arbejdsformidlingen,  

 hvilke ansatte i virksomheden, der er omfattet af arbejdsfordelingen.
 § 14. Hvis Arbejdsformidlingen er lukket på  

 den første ledighedsdag, skal den ledige tilmelde sig den  

 første dag, Arbejdsformidlingen har åbent.
 Stk. 2. Den ledige er fritaget for pligten til at tilmelde sig  

 på Arbejdsformidlingen ved:
1)	ledighed som følge af en virksomheds lukning mellem jul og  

 nytår, når der er tale om midlertidigt arbejdsophør med  

 angivelse af genoptagelse af arbejdet på førstkommende hverdag  

 efter julelukningen, eller 2)	ledighed på en søgnehelligdag, såfremt den ledige  

 genoptager arbejdet umiddelbart efter søgnehelligdagen.
§ 15. Direktøren for  

 Arbejdsmarkedsstyrelsen kan bestemme, at visse grupper fritages for  

 tilmelding på Arbejdsformidlingen, at ledige fritages for tilmelding af  

 særlige årsager, samt at tilmelding sker på andre  

 måder.
Forud herfor indhentes Landsarbejdsrådets udtalelse.
 Stk. 2. Direktøren for Arbejdsmarkedsstyrelsen kan  

 bestemme, at julelukning, jf. § 14, stk. 2, nr. 1, udover dagene  

 mellem jul og nytår kan omfatte enkelte dage før jul og efter  

 nytår.
 § 16. Ved tilmelding som dagpengemodtager skal den  

 ledige have udleveret et dagpengekort med Arbejdsformidlingens  

 påstempling, der er dokumentation for, at vedkommende er tilmeldt  

 Arbejdsformidlingen.
Tilmelding som kontanthjælpsmodtager § 17. Kontanthjælpsmodtagere, der efter  

 kommunens vurdering modtager kontanthjælp alene på grund af  

 ledighed, skal stå tilmeldt Arbejdsformidlingen i den region, hvor de  

 bor (folkeregisteradresse).
Stk. 2. Den AF-region, hvor den ledige står tilmeldt,  

 kan tillige registrere pågældende som arbejdssøgende i  

 naboregionen.
Arbejdsformidlingen underetter den ledige om registreringen i  

 naboregionen.
 Stk. 3. Den ledige kan vælge tillige at blive  

 registreret som arbejdssøgende i andre regioner.
 § 18. Kontanthjælpsmodtagere, jf. § 17,  

 skal tilmelde sig Arbejdsformidlingen ved personligt fremmøde i den  

 AF-region, hvor de bor (folkeregisteradresse).
 Stk. 2. Ved tilmelding som kontanthjælpsmodtager skal  

 den ledige have udleveret et fremmødekort med en kontaktdato.
Tilmelding som personligt tilmeldt § 19. Personligt tilmeldte, der står  

 tilmeldt i én AF-region, kan vælge tillige at blive registreret  

 som arbejdssøgende i andre regioner.
 Stk. 2. Ved tilmelding som personligt tilmeldt skal  

 pågældende have udleveret et fremmødekort med en  

 kontaktdato.
Grundregistrering § 20. Arbejdssøgende, som ønsker at  

 stå tilmeldt Arbejdsformidlingen, har pligt til at give  

 Arbejdsformidlingen fyldestgørende og korrekte oplysninger om  

 tidligere beskæftigelse, uddannelse, kvalifikationer og øvrige  

 forhold af betydning for formidlingen af arbejde.
Stk. 2. Arbejdsformidlingen skal senest 4 uger efter  

 tilmeldingen registrere oplysninger om den arbejdssøgende af arbejds-  

 og uddannelsesmæssig karakter, som er af betydning for at  

 foretage formidling.
Inden for erhvervsområder, hvor der er mangel  

 på arbejdskraft, skal Arbejdsformidlingen foretage registreringen inden  

 2 uger.
 Stk. 3. Arbejdsformidlingen skal ajourføre de  

 registrerede oplysninger efter anmodning fra den ledige, eller hvis  

 Arbejdsformidlingen på anden måde bliver bekendt med forhold, der  

 nødvendiggør en ændring i oplysningerne.
 Stk. 4. Arbejdssøgende   bortset fra personligt  

 tilmeldte - skriver under på en erklæring om, at de afgivne  

 oplysninger efter stk. 1 er fyldestgørende og korrekte.
Arbejdsformidlingens kontakt med den ledige  

 (kontaktforløbet) § 21. Arbejdsformidlingen skal afholde samtale med  

 ledige medlemmer af en arbejdsløshedskasse1)  senest efter 3 måneders ledighed  

 i dagpengeperioden med henblik på en vurdering af, om den ledige  

 umiddelbart kan formidles arbejde, eller om den ledige skal have andre  

 tilbud, herunder om der skal tilbydes en tidlig fleksibel indsats efter  

 § 8.
Stk. 2. Såfremt den ledige benytter sig af adgangen til  

 orlov til uddannelse i op til 6 uger, jf. lov om orlov, eller adgangen til  

 arbejdsmarkedsuddannelse i op til 6 uger, jf. lov om  

 arbejdsmarkedsuddannelse, kan Arbejdsformidlingen afholde samtalen senere end  

 efter 3 måneders ledighed.
Det samme gælder, hvis den ledige  

 benytter sig af retten til at søge optagelse på et  

 erhvervsrettet uddannelsesforløb efter § 149. Samtalen skal  

 dog afholdes umiddelbart efter den lediges ophør i  

 uddannelsen.
§ 22. Ledige medlemmer af en  

 arbejdsløshedskasse og kontanthjælpsmodtagere skal have  

 tilbagevendende kontakt med Arbejdsformidlingen.
Arbejdsmarkedsrådet  

 fastsætter generelle retningslinier for, hvorledes kontakten med den  

 ledige vedligeholdes, hvis vedkommende ikke har haft registreret kontakt med  

 Arbejdsformidlingen i en af Arbejdsmarkedsrådet fastsat periode.
 § 23. Ledige medlemmer af en  

 arbejdsløshedskasse og kontanthjælpsmodtagere er forpligtet til  

 at møde til aktiviteter på eller arrangeret af  

 Arbejdsformidlingen, hvis Arbejdsformidlingen indkalder  vedkommende  

 skriftligt og personligt.
 § 24. Står ledige medlemmer af en  

 arbejdsløshedskasse og kontanthjælpsmodtagere ikke til  

 rådighed for formidling på grund af arbejde, sygdom, deltagelse i  

 kurser eller af anden grund, skal den ledige straks gives Arbejdsformidlingen  

 besked herom.
 Stk. 2. Ledige medlemmer af en arbejdsløshedskasse og  

 kontanthjælpsmodtagere, der ønsker at afholde ferie, skal give  

 Arbejdsformidlingen besked herom.
Afmelding, generelt § 25. Ønsker en arbejdssøgende ikke  

 længere at stå tilmeldt Arbejdsformidlingen, skal vedkommende  

 afmelde sig på Arbejdsformidlingen.
 Stk. 2. Påbegynder en arbejdssøgende   bortset  

 fra personligt tilmeldte - fuld beskæftigelse af mindst 14 dages  

 varighed eller bliver syg i en periode af mindst 14 dages varighed, skal  

 vedkommende afmelde sig på Arbejdsformidlingen.
 § 26. Arbejdsformidlingen afmelder en ledig  

 bortset fra personligt tilmeldte - når:
1)	Arbejdsformidlingen har formidlet til ordinær  

 fuldtidsbeskæftigelse, og for deltidsforsikrede til  

 deltidsbeskæftigelse på mindst 30 timer om ugen, såfremt  

 den ledige bliver ansat og beskæftigelsesperioden er af mindst 14 dages  

 varighed, 2)	den ledige overgår til børnepasningsorlov, 3)	den ledige har været registreret som sygemeldt i mindst 14  

 dage, 4)	Arbejdsformidlingen ikke kan få pågældendes  

 adresse oplyst, og en henvendelse til arbejdsløshedskassen henholdsvis  

 kommunen ikke har løst problemet, 5)	Arbejdsformidlingen ikke kan få oplysninger til brug for  

 grundregistrering, jf. § 20, stk. 2, eller den ledige udebliver fra  

 samtale om grundregistrering, eller 6)	den ledige overgår til uddannelsesorlov eller påbegynder  

 kursus med kursusgodtgørelse, hvis Arbejdsformidlingen har fraveget  

 kravet om, at den ledige skal stå til rådighed for formidlet  

 arbejde, jf. lov om orlov, henholdsvis lov om  

 arbejdsmarkedsuddannelser.
 Stk. 2. Forinden afmelding efter stk. 1, nr. 3 og 5 skal  

 Arbejdsformidlingen underrette den ledige om, at vedkommende vil blive  

 afmeldt Arbejdsformidlingen.
 § 27. Ved afmelding   bortset fra afmelding efter  

 § 29 - underretter Arbejdsformidlingen vedkommende om afmeldingen og om  

 muligheden for eventuel gentilmelding, jf. § 33.
Afmelding af dagpengemodtagere § 28. Arbejdsformidlingen afmelder et ledigt  

 medlem af en arbejdsløshedskasse ved iværksættelse af  

 tilbud, når den ledige i henhold til § 53 ikke skal stå til  

 rådighed for formidlet arbejde.
Det samme gælder ved deltagelse i  

 tilbud om uddannelse i udlandet i tilfælde, hvor den ledige ikke skal  

 stå til rådighed for formidlet arbejde i henhold til Direktoratet  

 for Arbejdsløshedsforsikringens bekendtgørelse om  

 rådighed.
 Stk. 2. Efter retningslinier, der fastlægges af  

 direktøren for Arbejdsmarkedsstyrelsen efter aftale med  

 direktøren for Arbejdsløshedsforsikringen, kan  

 Arbejdsformidlingen afmelde ledige medlemmer af en arbejdsløshedskasse  

 i tilfælde, hvor der opstår tvivl om den lediges  

 tilhørsforhold til en arbejdsløshedskasse, og hvor den ledige  

 ikke reagerer på Arbejdsformidlingens henvendelse herom.
 § 29. Arbejdsløshedskassen skal afmelde et  

 ledigt medlem, når vedkommende har anmodet arbejdsløshedskassen  

 herom.
 Stk. 2. Arbejdsløshedskassen skal ligeledes afmelde et  

 ledigt medlem, såfremt medlemmet overgår til efterløn, jf.  

 § 75a, i lov om arbejdsløshedsforsikring m.v.
Stk. 3. Direktøren for  

 Arbejdsløshedsforsikringen kan efter forudgående  

 drøftelse med direktøren for Arbejdsmarkedsstyrelsen bestemme,  

 at kasserne skal afmelde ledige, som ikke har modtaget dagpenge de sidste 14  

 dage i den seneste dagpengeperiode.
Kassen skal forinden underrette den  

 ledige om, at vedkommende vil blive afmeldt Arbejdsformidlingen, medmindre  

 vedkommende tilkendegiver fortsat at ville stå tilmeldt  

 Arbejdsformidlingen.
§ 30. Direktøren for  

 Arbejdsmarkedsstyrelsen kan efter aftale med direktøren for  

 Arbejdsløshedsforsikringen træffe beslutning om, at der som led  

 i et forsøg skal gælde særlige afmelderegler i enkelte  

 regioner og med deltagelse af udvalgte arbejdsløshedskasser.
Forud  

 herfor indhentes Landsarbejdsrådets udtalelse.
Afmelding af kontanthjælpsmodtagere § 31. Arbejdsformidlingen afmelder en  

 kontanthjælpsmodtager, når kommunen underretter  

 Arbejdsformidlingen om, at den ledige ikke længere skal være  

 tilmeldt.
Arbejdsformidlingen underretter vedkommende om afmeldingen.
 Stk. 2. Arbejdsformidlingen afmelder tillige en  

 kontanthjælpsmodtager, hvis den ledige ikke kontakter  

 Arbejdsformidlingen på den kontaktdato, der fremgår af det  

 udleverede fremmødekort, jf. § 18, stk. 2.
Afmelding af personligt tilmeldte § 32. Arbejdsformidlingen afmelder en personligt  

 tilmeldt, hvis pågældende ikke kontakter Arbejdsformidlingen  

 på den kontaktdato, der fremgår af det udleverede  

 fremmødekort, jf. § 19, stk. 2.
Gentilmelding § 33. Ønsker en arbejdssøgende, som  

 er blevet afmeldt, på ny at stå tilmeldt Arbejdsformidlingen,  

 skal vedkommende tilmelde sig efter reglerne i §§ 11-19.
Formidling § 34. Arbejdsformidlingen formidler kontakt mellem  

 arbejdsgivere og arbejdssøgende, jf. § 2.
 § 35. Arbejdsformidlingen skal tilbyde  

 arbejdsgivere og arbejdssøgende henholdsvis arbejdskraft og arbejde  

 ved forskellige typer af formidling.
 § 36. Arbejdsformidlingen skal tilbyde  

 jobformidling, hvor der formidles arbejdssøgende til konkrete job ved  

 henvisning, jf. § 38. Der skal ved udvælgelsen af egnede  

 arbejdssøgende være overensstemmelse mellem den  

 arbejdssøgendes kvalifikationer og jobprofilen.
Stk. 2. Arbejdsformidlingen skal endvidere tilbyde åben  

 formidling, hvor Arbejdsformidlingen medvirker til at bringe  

 arbejdssøgende og arbejdsgivere i kontakt med hinanden, uden at der er  

 tale om henvisning.
Ved kontakten med den arbejdssøgende og  

 arbejdsgiveren har Arbejdsformidlingen mulighed for at yde service og  

 vejledning.
 § 37. Udvælgelse af egnede  

 arbejdssøgende til et konkret job sker med udgangspunkt i de  

 oplysninger, Arbejdsformidlingen har registreret om de arbejdssøgendes  

 kvalifikationer og jobønsker, jf. § 20 om grundregistrering.
 § 38. Formidling af arbejde skal ske ved  

 henvisning af en eller flere arbejdssøgende efter aftale med  

 arbejdsgiveren.
Stk. 2. Henvisningen til arbejdsgiveren skal være  

 skriftlig.
I særlige situationer, f.eks. inden for områder, hvor  

 det er sædvane at formidle med kort varsel (korttidsformidling), kan  

 henvisningen ske telefonisk.
Den arbejdssøgende skal gøres  

 bekendt med, at samtalen er en henvisning.
 Stk. 3. Forud for den skriftlige henvisning, jf. stk. 2,  

 afholder Arbejdsformidlingen en formidlingssamtale (personligt eller  

 telefonisk) med den arbejdssøgende, hvorunder den  

 arbejdssøgende gøres bekendt med, at samtalen finder sted med  

 henblik på en skriftlig henvisning.
 § 39. Arbejdsgiveren har pligt til straks at give  

 Arbejdsformidlingen meddelelse om resultatet af formidlingen, herunder hvis  

 den arbejdssøgende ikke er blevet ansat, eller hvis arbejdsforholdet  

 afbrydes umiddelbart efter overtagelsen.
Særlige formidlingsaktiviteter § 40. Arbejdsmarkedsrådet fastsætter  

 retningslinier for særlige formidlingsaktiviteter i regionen.  

 Særlige formidlingsaktiviteter er aktiviteter, der er rettet mod de  

 arbejdssøgende, herunder enkeltpersoner eller grupper af ledige, hvor  

 der er behov for en særlig indsats.
 Stk. 2. Aktiviteterne kan bestå af  

 informationsaktiviteter, der retter sig mod særlige uddannelses- eller  

 arbejdsområder, arbejdssøgende med særlige kvalifikationer  

 eller behov, befordringsgodtgørelse i forbindelse med  

 jobsøgning og lignende.
 Brugerbetaling m.v.
 § 41. Arbejdsformidlingen skal kræve  

 betaling for formidling af arbejdssøgende til private, der på  

 forretningsmæssig basis driver virksomhed som udlejer af arbejdskraft  

 eller som formidlere af arbejdskraft (vikarbureauer). Betaling skal  

 kræves, når den arbejdssøgende formidles til  

 bureauet/formidleren med henblik på udlejning/videreformidling til en  

 arbejdsgiver.
Stk. 2. Betaling efter stk. 1, beregnes efter reglerne om  

 indtægtsdækket virksomhed, jf.
Finansministeriets  

 Budgetvejledning.
Strejke og lockout § 42. Når Arbejdsformidlingen modtager  

 skriftlige og fyldestgørende oplysninger fra en faglig organisation  

 om, at en arbejdsgiver er omfattet af strejke, lockout eller blokade, skal  

 Arbejdsformidlingen fra iværksættelsen af strejken, lockouten  

 eller blokaden ophøre med al formidlingsvirksomhed til den  

 pågældende arbejdsgiver.
 Stk. 2. Formidlingsstoppet gælder alle stillinger i  

 virksomheden, der er omfattet af konflikten, og der kan ikke formidles  

 arbejdssøgende til disse stillinger, selvom vedkommende hører  

 under andre faglige organisationer end den, der har fremsendt oplysningerne,  

 jf. stk. 1.
 Stk. 3. Såfremt strejken, lockouten eller blokaden  

 hæves, kendes overenskomststridig eller på anden måde  

 retsstridig, skal formidlingen genoptages.
 Formidling til jobtræning m.v.
 § 43. Reglerne i afsnittet om formidling  

 (§§ 34-42) - bortset fra § 36, stk. 2, § 38, stk. 2,  

 2. pkt. og stk. 3, § 40 og § 41 - finder tillige anvendelse  

 ved formidling i forbindelse med afgivelse af tilbud om jobtræning,  

 individuel jobtræning og arbejdspraktik, jf. kapitel 8-10.
Kapitel 4 Information og vejledning § 44. Arbejdsformidlingen skal informere ledige,  

 arbejds- og uddannelsessøgende samt private og offentlige virksomheder  

 om mulighederne og rettighederne efter denne bekendtgørelse.  

 Arbejdsformidlingen skal endvidere informere om mulighederne for orlov, jf.  

 lov om orlov.
 Stk. 2. Arbejds- og uddannelsessøgende kan få  

 information om mulighederne for beskæftigelse og uddannelse samt  

 vejledning om valg af erhverv og uddannelse, jf. lov om uddannelses- og  

 erhvervsvejledning.
 Stk. 3. Private og offentlige arbejdsgivere kan få  

 information og vejledning om arbejdskraft og uddannelsesforhold.  

 Arbejdsformidlingen skal ved den almindelige virksomhedskontakt informere om  

 mulighederne for at indgå orlovs- eller rotationsaftaler mellem en  

 arbejdsgiver og en eller flere beskæftigede.
 § 45. I forbindelse med tilmelding af en  

 arbejdssøgende skal Arbejdsformidlingen give den arbejdssøgende  

 information om Arbejdsformidlingens servicetilbud, kontakten med  

 Arbejdsformidlingen samt om forpligtelser i forhold til Arbejdsformidlingen,  

 herunder om afmelding.
 § 46. Arbejdsformidlingen skal så tidligt  

 som muligt informere de ledige medlemmer af en arbejdsløshedskasse om  

 muligheden for at modtage vejledning, om mulighederne for beskæftigelse  

 og uddannelse samt om muligheden for at få udarbejdet en individuel  

 handlingsplan.
§ 47. Arbejdsformidlingen kan tilbyde ledige  

 medlemmer af en arbejdsløshedskasse vejledning, hvis indhold, form og  

 varighed skal tilpasses den lediges forudsætninger og behov.
Vejledning  

 kan tilbydes som et kortere eller længerevarende  

 vejledningsforløb, jf. kapitel 7.
 Stk. 2. Den ledige kan på begæring få  

 vejledning som en individuel samtale.
 § 48. Arbejdsformidlingen kan tilbyde  

 uddannelsesrådgivning med henblik på formulering og  

 afhjælpning af virksomhedens uddannelsesbehov, samt videreformidling af  

 uddannelsesbehovet til relevante uddannelsesinstitutioner.
 Stk. 2. Arbejdsformidlingen kan tilbyde information og  

 vejledning om uddannelse og omskoling ved virksomhedsindskrænkning  

 eller lukning m.v.
 Stk. 3. Arbejdsformidlingen kan derudover tilbyde andre  

 serviceydelser, herunder bistand til etablering af jobrotationsordninger,  

 personale- og uddannelsesplanlægning m.v.
Afsnit III Arbejdsformidlingens tilbud til ledige dagpengeberettigede  

 medlemmer af en arbejdsløshedskasse Kapitel 5 Aktiveringstilbud § 49. Arbejdsformidlingen kan give følgende  

 tilbud til ledige dagpengeberettigede medlemmer af en  

 arbejdsløshedskasse:
1)	individuel handlingsplan og uddannelsesplan, jf. kapitel 6, 2)	vejledningsforløb, jf. kapitel 7, 3)	jobtræning, jf. kapitel 8, 4)	individuel jobtræning, jf. kapitel 9, 5)	arbejdspraktik, jf. kapitel 10, 6)	jobrotation, jf. kapitel 11, 7)	uddannelse, jf. kapitel 12, og 8)	andre aktiviteter, jf. kapitel 13.
 Stk. 2. Tilbud til de ledige gives på grundlag af  

 Arbejdsmarkedsrådets beslutninger om arbejdsmarkedsindsatsen, jf.  

 §§ 6-8.
 Stk. 3. Tilbud til de ledige skal tage udgangspunkt i  

 den enkeltes ønsker og forudsætninger samt arbejdsmarkedets  

 behov.
 Stk. 4. Tilbuddene kan gives enkeltvis eller i en kombination  

 af flere tilbud, hvis det er mere hensigtsmæssigt for at opnå  

 beskæftigelse.
Generelle betingelser § 50. Tilbud efter kapitel 6-13 kan af  

 Arbejdsformidlingen gives til ledige dagpengeberettigede medlemmer af  

 en arbejdsløshedskasse.
Det er en betingelse, at de ledige er tilmeldt  

 Arbejdsformidlingen som arbejdssøgende, jf. dog § 53, jf.  

 § 28, stk. 1.
Stk. 2. Det er en betingelse for afgivelse af tilbuddet, at  

 kravet om ledighed er opfyldt på tidspunktet for tilbuddets afgivelse,  

 jf. dog § 130, stk. 4, og at medlemmet er dagpengeberettiget og
står til rådighed for arbejdsmarkedet.
Deltagelse i tilbud  

 samt deltagelse i uddannelse efter § 149 sidestilles med  

 dagpengeberettiget ledighed.
Stk. 3. Tilbud kan gives i dagpengeperioden og aktivperioden.  

 Dagpengeperioden er den periode, hvor den ledige er berettiget til dagpenge i  

 henhold til § 52 a, stk. 1, og § 55, stk. 1, i lov om  

 arbejdsløshedsforsikring m.v.
Aktivperioden er den periode, hvor den  

 ledige er berettiget til dagpenge i henhold til § 52 a, stk. 2, og  

 § 55, stk. 2, i lov om arbejdsløshedsforsikring m.v.
Tilbud  

 kan endvidere gives til ledige, der modtager en ydelse efter § 55,  

 stk. 4, i lov om arbejdsløshedsforsikring m.v.
 Stk. 4. Ledige, der er omfattet af stk. 3, har pligt til  

 at modtage Arbejdsformidlingens tilbud om aktivering.
 Stk. 5. Tilbud kan ikke række ud over den dato, hvor den  

 ledige er berettiget til dagpenge i henhold til § 52 a, stk. 2,  

 eller § 55, stk. 2 og 5, eller berettiget til en ydelse efter  

 § 55, stk. 4, i  lov om arbejdsløshedsforsikring  

 m.v.
 § 51. Forud for afgivelse af tilbud til ledige  

 medlemmer af en arbejdsløshedskasse efter kapitel 7-13, udarbejdes en  

 individuel handlingsplan, jf. kapitel 6. Dette gælder dog ikke ved  

 vejledningsforløb forud for udarbejdelse af en handlingsplan.
 Stk. 2. I forbindelse med opkvalificerende kurser, herunder  

 omskoling og efteruddannelse, som umiddelbart vil kunne forbedre den lediges  

 mulighed for at opnå ordinær beskæftigelse, kan  

 Arbejdsformidlingen give et tilbud om uddannelse, jf. kapitel 12, uden at  

 udarbejde en handlingsplan.
 Stk. 3. Ledige i dagpengeperioden har ret til, uden at der er  

 udarbejdet en handlingsplan, at søge optagelse på  

 erhvervsrettede uddannelsesforløb efter § 7, såfremt der er  

 indgået aftale mellem Arbejdsmarkedsrådet og en  

 uddannelsesinstitution.
 Stk. 4. Hvis der er udarbejdet en individuel handlingsplan, og  

 den ledige skal have et tilbud, som ikke indgår heri, skal  

 handlingsplanen revideres.
 § 52. Forud for afgivelse af et tilbud om  

 uddannelse efter § 167 udarbejdes en individuel uddannelsesplan, jf.  

 kapitel 6.
 Stk. 2. Hvis der er udarbejdet en individuel uddannelsesplan,  

 og den ledige skal have et tilbud, som ikke indgår heri, skal  

 uddannelsesplanen revideres.
§ 53. Et ledigt dagpengeberettiget medlem af en  

 arbejdsløshedskasse, som deltager i tilbud, eller som deltager i  

 uddannelse efter § 149, står til rådighed for arbejde  

 formidlet af Arbejdsformidlingen.
Dette gælder dog ikke ledige, der  

 deltager i tilbud om uddannelse efter § 167.
 Stk. 2. Arbejdsformidlingen kan efter ansøgning fra den  

 ledige træffe afgørelse om at undlade at formidle arbejde under  

 deltagelse i tilbud eller under deltagelse i uddannelse efter § 149,  

 hvis:
1)	der ikke er eller kan forventes mangel på arbejdskraft inden  

 for den lediges fagområde, eller 2)	Arbejdsformidlingen skønner, at tilbuddet medvirker til, at  

 den ledige kan opnå fast beskæftigelse.
 Stk. 3. Har Arbejdsformidlingen truffet afgørelse efter  

 stk. 2, skal dette meddeles skriftligt til den ledige.
 § 54. Afslag på formidlet arbejde uden  

 gyldig grund, betragtes som selvforskyldt ledighed efter reglerne i  

 Direktoratet for Arbejdsløshedsforsikringens bekendtgørelse om  

 selvforskyldt ledighed.
 Stk. 2. Såfremt en ledig, der er ansat i  

 jobtræning eller individuel jobtræning, afslår et formidlet  

 arbejde uden gyldig grund får sanktionen for selvforskyldt ledighed  

 først virkning efter tilbuddets afslutning, jf. bekendtgørelse  

 om selvforskyldt ledighed.
 Stk. 3. Såfremt en ledig, der deltager i uddannelse med  

 uddannelsesgodtgørelse eller deltager i arbejdspraktik med  

 arbejdspraktikydelse, afslår et formidlet arbejde uden gyldig grund,  

 får sanktionen for selvforskyldt ledighed umiddelbar virkning.
Kapitel 6 Individuel handlingsplan og uddannelsesplan Individuel handlingsplan § 55. Ledige medlemmer af en  

 arbejdsløshedskasse kan få tilbud om en handlingsplan.
 Stk. 2. Arbejdsformidlingen skal tilbyde ledige i  

 dagpengeperioden, der tilbydes en tidlig fleksibel indsats efter § 8, at  

 få udarbejdet en individuel handlingsplan.
 Stk. 3. Arbejdsformidlingen har på begæring fra  

 ledige i dagpengeperioden, der opfylder betingelserne i § 148, pligt til  

 at udarbejde en individuel handlingsplan med henblik på eventuel  

 yderligere uddannelse.
 Stk. 4. Arbejdsformidlingen kan altid tage initiativ til at  

 udarbejde en individuel handlingsplan i samarbejde med en ledig i  

 dagpengeperioden, selv om den ledige ikke er omfattet af stk. 2 eller  

 stk. 3.
Stk. 5. Arbejdsformidlingen skal tilbyde ledige i  

 aktivperioden og ledige, der modtager en ydelse efter § 55, stk. 4,  

 i lov om arbejdsløshedsforsikring m.v., at få udarbejdet en  

 individuel handlingsplan.
Dette gælder dog ikke for ledige under 25  

 år, der er omfattet af § 167, jf. § 61.
 § 56. Arbejdsformidlingen underretter  

 arbejdsløshedskassen om de ledige medlemmer, der er omfattet af en  

 gruppe, der skal have udarbejdet en handlingsplan, jf. § 8,  

 stk. 1.
 Stk. 2. For disse ledige kan Arbejdsformidlingen og en  

 arbejdsløshedskasse aftale, at udarbejdelse af handlingsplanen  

 først påbegyndes efter udløb af en frist på  

 højest 4 uger fra underretning af arbejdsløshedskassen, inden  

 for hvilken arbejdsløshedskassen kan aftale en samtale med den ledige  

 med henblik på at forberede den ledige på udarbejdelsen af  

 handlingsplanen.
 Stk. 3. Den aftalte frist kan fraviges, hvis den ledige skal  

 påbegynde et tilbud inden fristens udløb.
 Stk. 4. Såfremt der er indgået en aftale efter  

 stk. 2 skal Arbejdsformidlingen underrette den ledige herom samt om  

 muligheden for at få en samtale med sin arbejdsløshedskasse  

 forud for udarbejdelse af handlingsplanen.
 Stk. 5. Direktøren for  

 Arbejdsløshedsforsikringen kan fastsætte nærmere regler om  

 arbejdsløshedskassernes samarbejde med Arbejdsformidlingen i  

 forbindelse med forberedelse af handlingsplaner.
§ 57. Arbejdsformidlingen udarbejder den  

 individuelle handlingsplan sammen med den ledige.
Forinden handlingsplanen  

 udarbejdes og underskrives af begge parter, afholdes en samtale med den  

 ledige.
Stk. 2. Handlingsplanen skal udarbejdes med  

 udgangspunkt i den lediges ønsker og forudsætninger samt  

 arbejdsmarkedets behov.
Handlingsplanens aktiviteter kan dog fastsættes  

 af Arbejdsformidlingen under hensyn til konkrete behov på  

 arbejdsmarkedet.
 Stk. 3. I aktivperioden kan Arbejdsformidlingen endvidere  

 fastsætte handlingsplanens aktiviteter under hensyn til den lediges  

 kvalifikationer og muligheden for at tilvejebringe konkrete tilbud.
 Stk. 4. Handlingsplanen skal indeholde oplysninger  

 om:
1)	den lediges beskæftigelsesmål og planer for  

 aktiviteter, 2)	eventuelt aftalte tilbud, 3)	ansvar for tilmelding til tilbud, 4)	tidspunkt for påbegyndelse af aftalte tilbud og 5)	ansvar og dato for opfølgning.
 Stk. 5. Tilbud om uddannelse, hvor  

 forsørgelsesgrundlaget er uddannelsesgodtgørelse og tilbud om  

 arbejdspraktik, hvor forsørgelsesgrundlaget er praktikydelse, gives  

 med forbehold for, at betingelserne for at modtage den omhandlede ydelse i  

 øvrigt er opfyldt.
 Stk. 6. Når der er udarbejdet eller revideret en  

 handlingsplan for den ledige, skal Arbejdsformidlingen give den ledige og  

 arbejdsløshedskassen en kopi af den aftalte handlingsplan.
§ 58. Hvis der er udarbejdet en individuel  

 handlingsplan, og den ledige skal have et tilbud, som ikke indgår heri,  

 skal handlingsplanen revideres, jf. § 51, stk. 4. Bestemmelserne i  

 § 57 finder tilsvarende anvendelse.
I aktivperioden kan  

 Arbejdsformidlingen dog under hensyn til den lediges mulighed for at kunne  

 påbegynde aktiviteten rettidigt fremsende den reviderede handlingsplan  

 til underskrift til den ledige uden forudgående samtale idet  

 Arbejdsformidlingen skal have forsøgt telefonisk at orientere den  

 ledige om tilbuddet og om fremsendelsen af handlingsplanen.
 Stk. 2. Den ledige kan anmode om at få revideret sin  

 handlingsplan, og Arbejdsformidlingen kan tage initiativ hertil, hvis dette  

 er begrundet i den lediges situation, f.eks. ved manglende optagelse på  

 uddannelse, ved sygdom, eller hvis der er væsentligt ændrede  

 forudsætninger på arbejdsmarkedet, der gør en revision  

 hensigtsmæssig.
 § 59. Hvis den ledige ikke vil medvirke til at  

 få udarbejdet eller revideret en handlingsplan, eller den ledige ikke  

 overholder handlingsplanen, skal Arbejdsformidlingen underrette den lediges  

 arbejdsløshedskasse herom.
 Stk. 2. Arbejdsformidlingen skal orientere den ledige om, at  

 arbejdsløshedskassen er underrettet.
 § 60. Hvis den ledige flytter til en anden region,  

 skal Arbejdsformidlingen sammen med den ledige vurdere, om handlingsplanen  

 skal revideres.
 Stk. 2. Hvis handlingsplanen indeholder en aftale om et  

 konkret tilbud, bevarer den ledige så vidt muligt retten til tilbuddet,  

 selv om den ledige flytter til en anden region.
 Stk. 3. Hvis den ledige gennemfører et konkret tilbud,  

 der er aftalt med fraflytningsregionen, skal udgifterne hertil afholdes af  

 fraflytningsregionen, medmindre andet er aftalt mellem de berørte  

 regioner.
Individuel uddannelsesplan for unge under 25  

 år § 61. Forud for afgivelse af et tilbud om  

 uddannelse efter § 167, bortset fra deltagelse i en ordinær  

 uddannelse, skal der i stedet for en handlingsplan udarbejdes en  

 individuel uddannelsesplan.
§ 62. Arbejdsformidlingen udarbejder den  

 individuelle uddannelsesplan sammen med den ledige.
Forinden  

 uddannelsesplanen udarbejdes og underskrives af begge parter, afholdes en  

 samtale med den ledige.
Stk. 2. Uddannelsesplanen skal udarbejdes med  

 udgangspunkt i den lediges ønsker og forudsætninger samt  

 arbejdsmarkedets behov.
Uddannelsesplanens aktiviteter kan dog  

 fastsættes af Arbejdsformidlingen under hensyn til konkrete behov  

 på arbejdsmarkedet.
 Stk. 3. Uddannelsesplanen skal indeholde oplysninger  

 om:
1)	den lediges uddannelsesmål og eventuelt  

 beskæftigelsesmål, 2)	aftalte tilbud, 3)	ansvaret for tilmelding til tilbud, 4)	tidspunkt for påbegyndelse af aftalte tilbud og 5)	opfølgningskontakt.
 Stk. 4. Tilbud om uddannelse, hvor  

 forsørgelsesgrundlaget er uddannelsesgodtgørelse, gives med  

 forbehold for, at betingelserne for at modtage ydelsen i øvrigt er  

 opfyldt.
 Stk. 5. Når der er udarbejdet eller revideret en  

 individuel uddannelsesplan for den ledige, skal Arbejdsformidlingen give den  

 ledige og arbejdsløshedskassen en kopi af den aftalte  

 uddannelsesplan.
§ 63. Hvis der er udarbejdet en individuel  

 uddannelsesplan, og den ledige skal have et tilbud, som ikke indgår  

 heri, skal uddannelsesplanen revideres.
Bestemmelserne i § 62 finder  

 tilsvarende anvendelse.
 Stk. 2. Den ledige kan anmode om at få revideret sin  

 uddannelsesplan, og Arbejdsformidlingen kan tage initiativ hertil, hvis dette  

 er begrundet i den lediges situation, f.eks. ved manglende optagelse på  

 uddannelse, ved sygdom, eller hvis der er væsentligt ændrede  

 forudsætninger på arbejdsmarkedet, der gør en revision  

 hensigtsmæssig.
 § 64. Hvis en ledig ikke vil medvirke til at  

 få udarbejdet eller revideret en uddannelsesplan, eller den ledige ikke  

 overholder uddannelsesplanen, skal Arbejdsformidlingen underrette den lediges  

 arbejdsløshedskasse herom.
 Stk. 2. Arbejdsformidlingen skal orientere den ledige om, at  

 arbejdsløshedskassen er underrettet.
 § 65. Hvis den ledige flytter til en anden region,  

 skal Arbejdsformidlingen sammen med den ledige vurdere, om uddannelsesplanen  

 skal revideres.
 Stk. 2. Hvis uddannelsesplanen indeholder en aftale om et  

 konkret tilbud, bevarer den ledige så vidt muligt retten til tilbuddet,  

 selv om den ledige flytter til en anden region.
 Stk. 3. Hvis den ledige gennemfører et konkret tilbud,  

 der er aftalt med fraflytningsregionen, skal udgifterne hertil afholdes af  

 fraflytningsregionen, medmindre andet er aftalt mellem de berørte  

 regioner.
Kapitel 7 Vejledningsforløb § 66. Ledige medlemmer af en  

 arbejdsløshedskasse kan få tilbud om et kortere eller  

 længerevarende vejledningsforløb.
 Stk. 2. En ledig, der i henhold til en handlingsplan har  

 fået tilbud om et vejledningsforløb, hvori der indgår  

 undervisning, kan få tilbud om uddannelsesgodtgørelse, jf.  

 kapitel 12.
Kapitel 8 Jobtræning Personkreds, indholdet i jobtræning § 67. Ledige medlemmer af en  

 arbejdsløshedskasse kan få tilbud om jobtræning.
Stk. 2. Tilbud om jobtræning kan gives hos  

 private eller offentlige arbejdsgivere.
Det påhviler  

 Arbejdsformidlingen fortrinsvis at søge at fremskaffe  

 jobtræningstilbud hos private arbejdsgivere.
 Stk. 3. Ved offentlige arbejdsgivere  

 forstås:
1)	kommuner, amtskommuner og kommunale fællesskaber, 2)	statsinstitutioner og 3)	organisationer, foreninger, selskaber, institutioner og lignende,  

 hvis udgifter dækkes med mindst 50% af offentlige tilskud.
 Stk. 4. Hvis der kan opnås enighed herom, kan  

 Arbejdsmarkedsrådet i helt særlige tilfælde fravige  

 bestemmelsen i stk. 3, nr. 3.
 § 68. Jobtræningstilbuddet skal bidrage til  

 at give den ledige genoptræning med henblik på at opnå  

 beskæftigelse på det ordinære arbejdsmarked.
 Stk. 2. Indholdet i et jobtræningstilbud skal  

 tilrettelægges under hensyntagen til arbejdspladsens karakter og den  

 lediges kvalifikationer.
 Stk. 3. Arbejdsmarkedsrådet kan fastsætte  

 generelle retningslinier for, hvilke krav der kan stilles til en  

 jobtræningsplads, for at den kan leve op til kravet om  

 genoptræning af den ledige.
Særlige krav ved ansættelse i  

 jobtræning hos private arbejdsgivere § 69. Ved ansættelse i jobtræning
hos private arbejdsgivere skal ansættelsesperioden være  

 aftalt til sammenlagt mindst 6 måneder.
Ansættelsesforholdet kan  

 i alle tilfælde kun bringes til ophør i overensstemmelse med  

 gældende overenskomster og lovgivning, jf. § 77, stk. 1.  

 Dette gælder også ved ophør før udløbet af  

 de 6 måneder.
§ 70. Ved ansættelse i jobtræning hos  

 private arbejdsgivere med løntilskud i mere end sammenlagt 6  

 måneder er arbejdsgiveren forpligtet til at tilbyde den ansatte enten  

 uddannelse eller ansættelse uden løntilskud.
Tilskudsperioden  

 på sammenlagt 6 måneder opgøres i timer, der omregnes til  

 måneder.
Stk. 2. Vælger arbejdsgiveren at tilbyde den ansatte  

 uddannelse, er det en betingelse for virksomheder med mere end 10 ansatte, at  

 den ansatte alene er beskæftiget i op til 6 måneder ved samme  

 arbejdsfunktion.
Uddannelsesperiodens længde skal svare til mindst 1/12  

 af den samlede jobtræningsperiode.
Uddannelsen skal afholdes indenfor  

 den aftalte jobtræningsperiode.
 Stk. 3. Arbejdsgiverens uddannelsesforpligtelse efter  

 stk. 1, kan ikke opfyldes via den almindelige genoptræning af den  

 ansatte, jf. § 68, eller via tilbud om uddannelse efter kapitel 12, jf.  

 § 76, stk. 2. Arbejdsgiveren betaler for eventuelt køb af  

 uddannelse.
 Stk. 4. Ved tilbud om ansættelse uden løntilskud  

 skal den efterfølgende ansættelsesperiode svare til  

 tilskudsperiodens længde.
 § 71. I forbindelse med afgivelse af tilbud om  

 jobtræning hos private arbejdsgivere, indgås en skriftlig aftale  

 mellem Arbejdsformidlingen og arbejdsgiveren.
 Stk. 2. Aftalen skal indeholde oplysninger om:
1)	indholdet i jobtræningen, 2)	den tilstræbte genoptræning og 3)	tilskudsperiodens længde.
 Stk. 3. Fastsættes tilskudsperiodens længde til  

 mere end sammenlagt 6 måneder, skal aftalen tillige indeholde  

 oplysninger om arbejdsgiverens forpligtelser efter § 70.
 § 72. Hvis tilskudsperioden ved aftalen om  

 oprettelse af en jobtræningsplads hos en privat arbejdsgiver  

 fastsættes til kortere tid end ansættelsesperioden, jf.  

 § 69, det vil sige sammenlagt 6 måneder eller mindre, skal  

 Arbejdsformidlingen påse, at der ikke inden for de seneste 12  

 måneder har været ansat mere end én person med  

 løntilskud eller tilskud i jobtræning, individuel  

 jobtræning eller i tilbud efter § 16 i lov om  

 aktiv socialpolitik til varetagelse af den samme arbejdsfunktion.  

 Arbejdsgiveren underskriver i den forbindelse på tro og love, at  

 betingelsen efter 1. pkt. er opfyldt.
 Stk. 2. Perioden på sammenlagt 6 måneder eller  

 mindre efter stk. 1 opgøres i timer, for hvilke der skal  

 udbetales tilskud, der omregnes til måneder.
 § 73. Jobtræning hos private  

 arbejdsgivere kan ikke tilbydes den ledige i en virksomhed, der ejes  

 af dennes ægtefælle, registrerede partner eller samlever.
Særlige krav ved ansættelse i  

 jobtræning hos offentlige arbejdsgivere § 74. Ved ansættelse i jobtræning
hos offentlige arbejdsgivere har ledige, som har været ansat i  

 samme jobtræningsstilling i mere end 1 år, ret og pligt til  

 vejledning om mulighederne for, hvorledes ordinær beskæftigelse  

 kan opnås.
Vejledningen skal herefter gives hvert halve år.
Kombination med andre tilbud § 75. Jobtræning kan kombineres med andre  

 tilbud og kan bl.a. anvendes i kombination med uddannelse, som introduktion  

 til et fast ansættelsesforhold eller i forbindelse med  

 jobrotation.
 Stk. 2. Jobtræning kan efter aftale med arbejdsgiveren  

 kombineres med uddannelse, jf. § 76.
§ 76. Uddannelse kan efter aftale mellem  

 arbejdsgiveren og den ansatte indgå i et  

 jobtræningsforløb.
Under uddannelsen udbetaler arbejdsgiveren
løn som i den øvrige del af jobtræningen.  

 Arbejdsgiveren betaler for eventuelt køb af uddannelsen.
Hvis  

 uddannelsesforløbet er aftalt i den lediges handlingsplan som led i  

 jobtræningsforløbet, kan Arbejdsformidlingen dog betale for  

 køb af uddannelsen m.v., jf. § 126, stk. 1.
 Stk. 2. Ansatte i jobtræning kan efter aftale mellem  

 arbejdsgiveren og Arbejdsformidlingen få tilbud om uddannelse efter  

 kapitel 12. Under uddannelsen har vedkommende orlov uden løn  

 fra jobtræningspladsen.
Stk. 3. Arbejdsmarkedsstyrelsen kan godkende, at  

 jobtræning hos offentlige arbejdsgivere indgår som en del af en  

 uddannelse.
Det skal i den forbindelse sikres, at en godkendelse ikke  

 berører andre myndigheders forpligtelser til at finansiere uddannelsen  

 i medfør af anden lovgivning.
Løn- og arbejdsvilkår § 77. Når et ansættelsesforhold om  

 jobtræning indgås, oprettes der en  

 ansættelseskontrakt eller et ansættelsesbrev, hvori løn-  

 og arbejdsvilkår samt forventet tilskudsperiode anføres.  

 Ansættelsesforholdet kan i alle tilfælde kun bringes til  

 ophør i overensstemmelse med gældende overenskomster og  

 lovgivning.
Betaling af den fulde lønudgift påhviler  

 ansættelsesstedet.
 Stk. 2. Ansatte i jobtræning er i øvrigt omfattet  

 af den lovgivning, som gælder for lønmodtagere.
 § 78. Ved ansættelse i jobtræning hos  

 private arbejdsgivere skal løn- og arbejdsvilkår være  

 overenskomstmæssige eller de for tilsvarende arbejde sædvanligt  

 gældende.
 § 79. Ved ansættelse i jobtræning hos  

 offentlige arbejdsgivere skal løn- og arbejdsvilkår være  

 overenskomstmæssige.
Stk. 2. Lønnen kan dog maksimalt udgøre 81 kr.  

 (januar 1994) pr. arbejdstime, eksklusiv feriegodtgørelse,  

 ferietillæg og eventuel søgnehelligdagsbetaling.
Den maksimale  

 timeløn reguleres procentuelt i overensstemmelse med den  

 gennemsnitlige regulering af de offentlige lønskalaer.
 Stk. 3. Ud over den maksimale løn pr. arbejdstime ydes  

 kun:
1)	omkostningsdækkende ydelser, 2)	arbejdstidsbestemte tillæg og 3)	arbejdsbestemte tillæg, der ikke er en fast påregnelig  

 del af lønnen.
 Stk. 4. Hvis der til ansættelsen er tilknyttet en  

 overenskomstmæssig pensionsordning, indbetaler arbejdsgiveren til denne  

 eget- og arbejdsgiverbidrag beregnet på grundlag af den  

 overenskomstmæssige løn.
 Stk. 5. Eventuel over- og merarbejdsbetaling beregnes på  

 grundlag af den i stk. 2 fastsatte timebetaling med de  

 procenttillæg m.v., der følger af den pågældende  

 overenskomst.
Befordringsgodtgørelse § 80. Ved ansættelse i jobtræning hos  

 offentlig arbejdsgiver i aktivperioden ydes der befordringsgodtgørelse  

 efter kapitel 25.
Opfølgning ved sygdom § 81. Når en ansat i jobtræning er  

 fraværende på grund af sygdom, skal den ansatte på den  

 første sygedag give meddelelse til arbejdsgiveren herom.
Stk. 2. Arbejdsgiveren vurderer, om sygemeldingen giver  

 anledning til at give arbejdsløshedskassen meddelelse om  

 fraværet.
Ved vurderingen indgår årsagen til, omfang og  

 hyppighed af den ansattes eventuelle tidligere sygemeldinger.
Stk. 3. Arbejdsløshedskassen underretter  

 Arbejdsformidlingen.
Arbejdsløshedskassen og Arbejdsformidlingen  

 vurderer, om kommunen skal inddrages med henblik på en fælles  

 opfølgning på den ansattes eventuelle sociale eller  

 arbejdsmæssige problemer.
Jobtræning i udlandet § 82. Tilbud om jobtræning kan gives i  

 udlandet, når 1)	ansættelse sker hos en arbejdsgiver/organisation med hjemsted  

 i Danmark, 2)	ansættelsen er frivillig for den ledige, 3)	der ydes danske overenskomstmæssige løn- og  

 arbejdsvilkår, og 4)	den ansatte er sikret hjemrejse.
 Merbeskæftigelse m.v.
 § 83. Ønsker en arbejdsgiver at  

 ansætte ledige i jobtræning, skal arbejdsgiveren - forud for  

 tilbud i henhold til §§ 88-89 - have inddraget repræsentanter for  

 de ansatte.
 § 84. Ansættelse i jobtræning med  

 løntilskud skal medføre en nettoudvidelse af antallet af  

 ansatte hos vedkommende arbejdsgiver.
 Stk. 2. Ved nettoudvidelse forstås  

 merbeskæftigelse i forhold til virksomhedens normale  

 beskæftigelse.
 Stk. 3. Ansættelse af ledige i jobtræning med  

 løntilskud som afløser for en fastansat, der er på orlov  

 efter lov om orlov eller lov om værnepligtsorlov eller deltager i  

 uddannelsesjobrotation, herunder efter lov om voksenuddannelsesstøtte,  

 betragtes som en nettoudvidelse.
 Stk. 4. Ansættelse af ledige i jobtræning kan ikke  

 ske i virksomheder, hvor der er etableret eller aftalt  

 arbejdsfordelingsordninger.
 § 85. Ved afgørelse af, om der foreligger  

 nettoudvidelse, indgår en bedømmelse af, om der i tilknytning  

 til ansættelsen i jobtræning er foretaget afskedigelser af  

 ansatte medarbejdere uden støtte, om medarbejdere ansat uden  

 støtte er fratrådt, eller ansættelse sker i en stilling,  

 der er blevet ledig ved nylig afskedigelse eller fratrædelse af en  

 medarbejder uden støtte.
§ 86. På private  

 ansættelsesområder påses betingelsen om  

 merbeskæftigelse af virksomheden og de ansatte i fællesskab.
Til  

 brug herfor skal arbejdsgiveren give repræsentanter for de ansatte alle  

 nødvendige oplysninger.
 Stk. 2. På private ansættelsesområder, der  

 er omfattet af en kollektiv overenskomst, afgøres uenighed om  

 betingelsen om merbeskæftigelse efter de gældende fagretlige  

 regler om mægling og eventuel voldgift ved uenighed af faglig karakter.  

 Arbejdsmarkedsrådet underrettes af parterne om udfaldet af den  

 fagretlige behandling.
 Stk. 3. For private arbejdsgivere, der ikke er omfattet af  

 kollektiv overenskomst, afgør Arbejdsmarkedsrådet administrativt  

 endeligt, om betingelsen om merbeskæftigelse er opfyldt.  

 Opgørelsen foretages på grundlag af reglerne i lov om varsling  

 m.v. i forbindelse med afskedigelser af større omfang.
 Stk. 4. I private virksomheder, hvor der ikke er nogen  

 ansatte, påses betingelsen om merbeskæftigelse af  

 Arbejdsformidlingen.
§ 87. På offentlige  

 ansættelsesområder påses betingelsen om  

 merbeskæftigelse af ansættelsesmyndigheden og de ansatte i  

 fællesskab.
Til brug herfor skal arbejdsgiveren give  

 repræsentanter for de ansatte alle nødvendige oplysninger.
 Stk. 2. Vurderingen af, om betingelsen om  

 merbeskæftigelse er opfyldt, skal tage udgangspunkt i antallet af  

 beskæftigede som følge af budgettet for vedkommende kommune,  

 amtskommune eller statsinstitution.
Stk. 3. Uenighed afgøres ved mægling mellem de  

 forhandlingsberettigede personaleorganisationer og  

 ansættelsesmyndigheden og eventuelt ved voldgift.
Voldgiftsretten  

 sammensættes af to repræsentanter udpeget af de  

 forhandlingsberettigede personaleorganisationer og af to repræsentanter  

 for ansættelsesmyndigheden.
Parterne vælger en opmand.
Hvis der  

 ikke opnås enighed om valget af opmanden, skal parterne anmode  

 arbejdsrettens formand om at udnævne denne.
Arbejdsmarkedsrådet  

 underrettes af parterne om voldgiftsrettens afgørelse.
 § 88. På private  

 ansættelsesområder skal det af arbejdsgiverens tilbud om at  

 ansætte en ledig i jobtræning fremgå:
1)	om ansættelsesområdet er omfattet af en kollektiv  

 overenskomst, 2)	at repræsentanter for de ansatte er blevet hørt om  

 ansøgningen og er positive overfor at medvirke til  

 genoptræningen, og 3)	om der er enighed mellem arbejdsgiver og de ansatte om, at  

 betingelsen om merbeskæftigelse er opfyldt.
 Stk. 2. Hvis den private virksomhed ikke er omfattet af  

 kollektiv overenskomst, skal endvidere fremgå de ansattes synspunkter,  

 hvis der ikke er enighed om, at merbeskæftigelsesbetingelsen er  

 opfyldt.
 § 89. På offentlige  

 ansættelsesområder skal det forud for ansættelser af ledige  

 fremgå, at spørgsmålet har været drøftet med  

 repræsentanter for de ansatte, hvis synspunkter skal fremgå af  

 arbejdsgiverens tilbud om at ansætte en ledig i jobtræning.
Forholdet mellem antal ansatte med og uden tilskud § 90. Der skal på såvel private som  

 offentlige ansættelsesområder være et rimeligt forhold  

 mellem antallet af ansatte med løntilskud og antallet af ansatte uden  

 tilskud.
§ 91. På private  

 ansættelsesområder må antallet af ansatte med  

 løntilskud i henhold til lov om en aktiv arbejdsmarkedspolitik  

 og § 16 i lov om aktiv socialpolitik i private virksomheder maksimalt  

 udgøre 1)	1 person for hver 5 ordinært ansatte, hvis virksomheden har  

 0-50 ansatte, dog altid mindst 1, og herudover 2)	1 person for hver 10 ordinært ansatte.
 Stk. 2. Begrænsningen i stk. 1 gælder ikke i  

 tilfælde, hvor en ledig ansættes med tilskud i forbindelse med  

 jobrotation, jf. kapitel 11.
Stk. 3. Ved opgørelsen af antallet af ordinært  

 beskæftigede medregnes alle beskæftigede uden hensyn til  

 arbejdstidens længde.
Der skal dog ikke medregnes ansatte med  

 offentligt tilskud og personer, der er ansat i henhold til en  

 ansættelsesaftale, der er indgået for et bestemt tidsrum eller  

 med henblik på en bestemt arbejdsopgave.
 Stk. 4. Opgørelsen sker ved at beregne gennemsnittet af  

 antallet af ordinært beskæftigede i de seneste 3 måneder  

 før ansættelsen af den ledige med løntilskud eller  

 tilskud og den tilsvarende periode året forud.
 Stk. 5. I virksomheder, hvor antallet af ansatte er skiftende  

 på grund af sæsonsvingninger, kan opgørelsen i stk. 4  

 udvides fra 3 til 4 måneder.
 Stk. 6. I virksomheder, der kun drives en del af året  

 (sæsonvirksomheder), skal ansættelsen med tilskud i  

 ansættelsesmåneden medføre en merbeskæftigelse i  

 forhold til den tilsvarende måned året forud.
Konkurrenceforvridning § 92. Udbetaling af løntilskud må  

 ikke være konkurrenceforvridende.
Kapitel 9 Individuel jobtræning Personkreds, indholdet i individuel jobtræning § 93. Ledige medlemmer af en  

 arbejdsløshedskasse kan få tilbud om individuel  

 jobtræning.
Stk. 2. Arbejdsformidlingen kan etablere individuel  

 jobtræning til ledige, som kun vanskeligt kan opnå  

 beskæftigelse på normale løn- og arbejdsvilkår eller  

 i jobtræning på det almindelige arbejdsmarked, f.eks. på  

 grund af længerevarende ledighed eller svag uddannelsesmæssig  

 baggrund.
Arbejde i individuel jobtræning må kun omfatte arbejde,  

 der ellers ikke ville blive udført som almindeligt lønnet  

 arbejde, jf. § 105.
 Stk. 3. Individuel jobtræning kan også etableres  

 til ledige, der af andre grunde end nævnt i stk. 1 kun vanskeligt  

 kan opnå beskæftigelse på normale løn- og  

 ansættelsesvilkår.
§ 94. Individuel jobtræning kan etableres  

 på en almindelig arbejdsplads hos en offentlig eller privat  

 arbejdsgiver.
Ved definitionen af offentlig arbejdsgiver finder § 67,  

 stk. 3, tilsvarende anvendelse.
§ 95. Ved individuel jobtræning hos private  

 arbejdsgivere efter § 94 skal ansættelsen være aftalt til  

 sammenlagt mindst 6 måneder.
Ansættelsesforholdet kan i  

 alle tilfælde kun bringes til ophør i overensstemmelse med  

 gældende overenskomster og lovgivning, jf. § 101, stk. 1.  

 Dette gælder også ved ophør før udløbet af  

 de 6 måneder.
Bestemmelserne i §§ 70-72 finder i øvrigt  

 anvendelse.
Den i § 71 omhandlede aftale skal tillige indeholde  

 oplysninger om tilskuddets størrelse.
Ved udbetaling af tilskud i form  

 af et éngangsbeløb opgøres tilskudsperioder på  

 sammenlagt 6 måneder som antal arbejdstimer, der omregnes til  

 måneder.
 Stk. 2. Individuel jobtræning kan ikke etableres  

 i en virksomhed, organisation eller forening, der ejes eller drives af den  

 lediges ægtefælle, registrerede partner eller samlever eller i  

 private husstande, der bebos af sådanne personer.
 § 96. Individuel jobtræning kan bestå  

 i beskæftigelse hos folkeoplysende organisationer, beboerforeninger,  

 private husstande, grundejerforeninger, idrætsforeninger m.v.
 Stk. 2. Den ledige kan ansættes af den folkeoplysende  

 organisation m.v. eller af Arbejdsformidlingen, der herefter udsender den  

 ledige til den folkeoplysende organisation m.v.
 Stk. 3. Den folkeoplysende organisation m.v.  

 tilrettelægger arbejdets udførelse.
 Stk. 4. Individuel jobtræning kan etableres som  

 projekter for flere ledige.
 § 97. Når Arbejdsformidlingen har etableret  

 individuel jobtræning, skal udførelsen af forløbet  

 så vidt muligt overlades til private.
 Stk. 2. Individuel jobtræning kan udbydes ved  

 annoncering, eller ved at Arbejdsformidlingen på anden måde giver  

 private virksomheder mulighed for at gennemføre forløbet.
 Stk. 3. Privat udførelse kan ske ved, at et bestemt  

 arbejde udbydes i entreprise eller underentreprise, eller ved at der  

 indgås aftale med en privat virksomhed om leverancer eller  

 underleverancer.
Kombination med uddannelse § 98. Uddannelse kan efter aftale mellem  

 arbejdsgiveren og den ansatte indgå i individuel jobtræning.  

 Under uddannelsen udbetaler arbejdsgiveren projektydelse som i den  

 øvrige del af den individuelle jobtræning.
Arbejdsgiveren  

 betaler for eventuelt køb af uddannelsen.
Hvis  

 uddannelsesforløbet er aftalt i den lediges handlingsplan som led i  

 den individuelle jobtræning, kan Arbejdsformidlingen dog betale for  

 køb af uddannelsen Stk. 2. Ansatte i individuel jobtræning kan efter aftale  

 mellem arbejdsgiveren og Arbejdsformidlingen få tilbud om uddannelse  

 efter kapitel 12. Under uddannelsen har vedkommende orlov uden løn fra  

 jobtræningspladsen.
Løn- og arbejdsvilkår § 99. Ved ansættelse i individuel  

 jobtræning aflønnes den ledige med en projektydelse.  

 Betaling af den fulde lønudgift påhviler  

 ansættelsesstedet.
 Stk. 2. Projektydelsen pr. time aftales mellem de  

 organisationer, der har forhandlingsretten på det  

 pågældende område.
 Stk. 3. Ved ansættelse hos arbejdsgivere, der ikke er  

 omfattet af en kollektiv overenskomst, samt ved ansættelse inden for et  

 område, hvor der ikke er forhandlingsberettigede organisationer eller  

 hvor organisationerne ikke har aftalt en projektydelse, fastsættes  

 projektydelsen af arbejdsministeren.
 § 100. Arbejdstiden i individuel jobtræning  

 aftales individuelt mellem Arbejdsformidlingen og den pågældende  

 arbejdsgiver.
Stk. 2. Arbejdstiden skal dog tilrettelægges  

 således, at den samlede ydelse, der vedrører arbejdet, pr. uge  

 efter fradrag af arbejdsmarkedsbidraget og bortset fra eventuel  

 befordringsgodtgørelse, jf. § 102, ikke overstiger dagpengenes  

 højeste beløb pr. uge for henholdsvis fuldtidsforsikrede og  

 deltidsforsikrede.
For ledige under 25 år, der er optaget i en  

 arbejdsløshedskasse i henhold til § 41, stk. 1, nr. 3, litra  

 b, i lov om arbejdsløshedsforsikring m.v., og som ikke efter  

 uddannelsens afslutning har haft 52 ugers beskæftigelse inden for de  

 sidste 3 år, jf. § 53, stk. 2, litra a, i samme lov, skal  

 arbejdstiden tilrettelægges således, at den samlede ydelse, jf.  

 1. pkt., ikke overstiger 82 pct. af dagpengenes højeste  

 beløb.
 § 101. Arbejdsvilkårene i individuel  

 jobtræning i øvrigt skal svare til de overenskomstmæssige  

 eller de for tilsvarende arbejde sædvanligt gældende, herunder  

 kan ansættelsesforholdet alene bringes til ophør i  

 overensstemmelse med gældende overenskomster og lovgivning.
 Stk. 2. Ansatte i individuel jobtræning er omfattet af  

 den lovgivning, som gælder for lønmodtagere.
Befordringsgodtgørelse § 102. Ved ansættelse i individuel  

 jobtræning ydes der befordringsgodtgørelse efter kapitel  

 25.
Opfølgning ved sygdom § 103. Når en ansat i individuel  

 jobtræning er fraværende på grund af sygdom, skal den  

 ansatte på den første sygedag give meddelelse til  

 arbejdsgiveren herom.
Stk. 2. Arbejdsgiveren vurderer, om sygemeldingen giver  

 anledning til at give arbejdsløshedskassen meddelelse om  

 fraværet.
Ved vurderingen indgår årsagen til, omfang og  

 hyppighed af den ansattes eventuelle tidligere sygemeldinger.
Stk. 3. Arbejdsløshedskassen underretter  

 Arbejdsformidlingen.
Arbejdsløshedskassen og Arbejdsformidlingen  

 vurderer, om kommunen skal inddrages med henblik på en fælles  

 opfølgning på den ansattes eventuelle sociale eller  

 arbejdsmæssige problemer.
Individuel jobtræning i udlandet § 104. Individuel jobtræning kan etableres i  

 udlandet, når 1)	ansættelse sker hos en dansk arbejdsgiver/ organisation med  

 hjemsted i Danmark, 2)	ansættelsen er frivillig for den ledige, og 3)	den ansatte er sikret hjemrejse.
 Konkurrenceforvridning, produktion m.v.
§ 105. Arbejde i offentlig eller privat individuel  

 jobtræning må kun omfatte arbejde, der ellers ikke bliver  

 udført som almindeligt lønnet arbejde.
Herved forstås  

 arbejde, der ikke ville blive udført uden tilskud.
Ved  

 afgørelsen heraf indgår en bedømmelse af, om arbejdet  

 umiddelbart forud for etableringen af den individuelle jobtræning har  

 været udført som ordinært arbejde.
 Stk. 2. Betingelsen anses for opfyldt, når der er tale  

 om en helt ny opgave eller når der skabes en ny arbejdsplads eller  

 når der, hos offentlige arbejdsgivere, er tale om en væsentlig  

 tidsmæssig fremrykning i forhold til vedtagne budgetter.
 Stk. 3. Forud for ansættelse i individuel  

 jobtræning skal arbejdsgiveren inddrage repræsentanter for de  

 ansatte i vurderingen af, om betingelsen efter stk. 1 er opfyldt.
 § 106. Produktion og afsætning af produkter  

 må kun ske, hvis produktionen er nødvendig for at forbedre  

 beskæftigelsesmulighederne for de ledige, afsætningen er en  

 naturlig følge af produktionen, og afsætningen sker på  

 markedsvilkår.
 § 107. Etablering af individuel jobtræning  

 og udbetaling af tilskud efter § 196, stk. 2, må ikke  

 være konkurrenceforvridende.
Kapitel 10 Arbejdspraktik Personkreds, indholdet i arbejdspraktik § 108. Ledige medlemmer af en  

 arbejdsløshedskasse kan få tilbud om arbejdspraktik i en privat  

 virksomhed med henblik på en vurdering af, om der kan ske  

 ansættelse i ordinær beskæftigelse eller jobtræning i  

 virksomheden.
 Stk. 2. Tilbud om arbejdspraktik kan gives med udgangspunkt i  

 virksomhedens konkrete behov for arbejdskraft og skal afdække, om den  

 ledige umiddelbart kan ansættes i virksomheden, jf. stk. 1, eller  

 om den ledige eventuelt skal have andre tilbud.
 § 109. Tilbud om arbejdspraktik gives for mindst 2  

 og højest 4 sammenhængende uger, jf. dog § 116,  

 stk. 3.
 Stk. 2. Deltagelse i arbejdspraktik skal svare til normal,  

 fuld arbejdstid pr. uge for henholdsvis fuldtids- og deltidsforsikrede.  

 Arbejdspraktikken skal ligge i virksomhedens normale arbejdstid.
 § 110. En ledig kan alene få ét  

 tilbud om arbejdspraktik i den samme virksomhed, medmindre  

 Arbejdsformidlingen vurderer, at et nyt praktikophold, henset til  

 virksomhedens størrelse, kan være relevant for at afdække,  

 om den ledige kan ansættes andetsteds i virksomheden.
 § 111. Arbejdsformidlingen vurderer, om en  

 virksomhed kan få ledige i arbejdspraktik.
 Stk. 2. I Arbejdsformidlingens vurdering efter stk. 1 kan  

 det blandt andet indgå, om virksomheden i forvejen har ledige i  

 arbejdspraktik, og om virksomheden tidligere har haft ledige i  

 arbejdspraktik, uden at dette har ført til ansættelse.
 Stk. 3. Tilbud om arbejdspraktik kan ikke gives i en  

 virksomhed, hvis Arbejdsformidlingen vurderer, at arbejdspraktikken etableres  

 med henblik på udførelse af kortvarige, sæsonprægede  

 arbejdsopgaver.
 § 112. Arbejdsformidlingen og virksomheden aftaler  

 indholdet i og varigheden af praktikopholdet.
 Stk. 2. Ophører praktikopholdet før det aftalte  

 tidspunkt, jf. stk. 1, skal virksomheden give Arbejdsformidlingen  

 meddelelse herom samt om årsagen hertil.
Praktikydelse § 113. Ved afgivelse af tilbud om arbejdspraktik  

 bevilger Arbejdsformidlingen en praktikydelse til den ledige på  

 grundlag af den lediges arbejdsløshedskasses attestation af, at den  

 ledige er dagpengeberettiget under hele praktikopholdet, jf. §§ 52 a og  

 55 i lov om arbejdsløshedsforsikring m.v.
 Stk. 2. Arbejdsformidlingen sender ansøgningsskema om  

 bevilling til den lediges arbejdsløshedskasse til påtegning  

 forud for påbegyndelse af arbejdspraktikken.  

 Arbejdsløshedskassen sender den attesterede bevilling retur til  

 Arbejdsformidlingen.
§ 114. Arbejdsløshedskassen udbetaler  

 praktikydelsen til den ledige.
Praktikydelsen svarer til de dagpenge, som den  

 ledige ellers ville være berettiget til.
Udbetalingen sker bagud for  

 samme periode, som arbejdsløshedskassen udbetaler dagpenge for.
§ 115. Arbejdsløshedskassen udbetaler  

 praktikydelse efter § 113 på grundlag af Arbejdsformidlingens  

 bevilling, når 1)	arbejdsløshedskassen har modtaget en erklæring fra den  

 ledige til brug for udbetaling, 2)	den ledige fortsat er medlem af en arbejdsløshedskasse, 3)	den ledige har erklæret at have været i arbejdspraktik  

 og 4)	der er foretaget fradrag for arbejde/indtægt.
 § 116. Praktikydelse kan ikke modtages i perioder,  

 som er omfattet af § 55, stk. 7, i lov om  

 arbejdsløshedsforsikring m.v. samt i perioder, hvor den ledige har  

 orlov i henhold til lov om værnepligtsorlov.
 Stk. 2. Under sygdom, der opstår under praktikopholdet,  

 kan den ledige ikke modtage praktikydelse.
 Stk. 3. Perioder med praktikydelse kan forlænges med de  

 i stk. 1 og 2 nævnte perioder.
Befordringsgodtgørelse § 117. Ved deltagelse i tilbud om arbejdspraktik  

 ydes der befordringsgodtgørelse efter kapitel 25.
Virksomhedens tilbagemelding § 118. Ved udløb af praktikopholdet skal  

 virksomheden give Arbejdsformidlingen tilbagemelding om, hvorvidt 1)	den ledige er ansat i ordinær beskæftigelse, 2)	virksomheden ønsker at ansætte den ledige i  

 ordinær beskæftigelse eller i jobtræning under  

 forudsætning af, at den ledige forinden får tilbud, der kan  

 opkvalificere den ledige, 3)	virksomheden ønsker at ansætte den ledige i  

 jobtræning eller 4)	den ledige ikke er ansat, eventuelt med angivelse af behovet for  

 andre tilbud til den ledige.
 Stk. 2. Arbejdsformidlingens vurdering af, om der på  

 baggrund af virksomhedens tilbagemelding, jf. stk. 1, skal gives andre  

 tilbud, tager udgangspunkt i den lediges ønsker og  

 forudsætninger samt arbejdsmarkedets behov.
 Stk. 3. Ved afgivelse af tilbud om jobtræning, jf.  

 stk. 1, finder bestemmelserne i kapitel 8 anvendelse.
Kapitel 11 Jobrotation m.v.
 § 119. Arbejdsformidlingen kan benytte  

 uddannelses- og jobrotationsordninger samt orlovsaftaler efter lov om orlov  

 og lov om værnepligtsorlov, som redskaber til at fremme  

 beskæftigelsen og videreuddannelsesaktiviteter samt til at  

 imødegå strukturelle problemer på arbejdsmarkedet  

 m.v.
Stk. 2. Ved jobrotation forstås en aftale mellem en  

 eller flere beskæftigede og en arbejdsgiver om den beskæftigedes  

 midlertidige fravær fra arbejdspladsen, hvor den beskæftigede  

 under fraværet erstattes af en afløser, der umiddelbart forud  

 for ansættelsen er registreret som ledig.
Såvel den eller de  

 beskæftigede som afløseren skal være ansat hos  

 arbejdsgiveren under hele forløbet.
 Stk. 3. Arbejdsformidlingen skal ved den almindelige  

 virksomhedskontakt informere om mulighederne for at indgå orlovs- eller  

 rotationsaftaler mellem en arbejdsgiver og en eller flere  

 beskæftigede.
 § 120. Ledige medlemmer af en  

 arbejdsløshedskasse kan få tilbud om at indgå i  

 jobrotation.
 Stk. 2. En ledig, der afløser en beskæftiget  

 på orlov, kan ansættes i jobtræning, jf. kapitel  

 8.
 Stk. 3. En ledig, der afløser en beskæftiget  

 på orlov, kan forud for ansættelsen kvalificeres til  

 rotationsstillingen ved at deltage i uddannelse med  

 uddannelsesgodtgørelse, jf. kapitel 12, herunder deltage i  

 uddannelsespraktik i virksomheden, jf. § 140, stk. 3.
 § 121. Arbejdsformidlingen kan i forbindelse med  

 rotationsordninger yde støtte til køb af uddannelse til den  

 beskæftigede eller til uddannelsesaktiviteter for den ledige, der  

 afløser den beskæftigede.
 Stk. 2. Der kan iværksættes regionale aktiviteter  

 i form af køb af kurser rettet mod beskæftigede med  

 uddannelsesbehov, som ikke kan løses med de redskaber  

 Arbejdsmarkedsrådet i øvrigt har til sin rådighed.
§ 122. Arbejdsformidlingen kan yde støtte  

 til beskæftigede, der deltager i uddannelse som led i  

 jobrotationsordninger inden for erhvervsområder, hvor der er eller kan  

 forventes mangel på arbejdskraft.
Arbejdsformidlingen kan endvidere yde  

 støtte til beskæftigede, der deltager i uddannelse som led i  

 jobrotationsordninger, der er iværksat for at imødegå  

 strukturelle problemer på det regionale arbejdsmarked.
 Stk. 2. Hvis den beskæftigede er berettiget til  

 støtte efter andre regler, kan der ikke ydes støtte efter  

 stk. 1.
Stk. 3. Støtten til den beskæftigede udgør  

 et beløb, der svarer til arbejdsløshedsdagpengenes  

 højeste beløb for fuldtidsforsikrede, jf. § 47 i lov om  

 arbejdsløshedsforsikring mv.
Støtten beregnes pr. dag.
Der kan  

 maksimalt udbetales støtte pr. dag svarende til 1/5 af højeste  

 ugentlige dagpengebeløb.
Stk. 4. Støtten kan udbetales til arbejdsgiveren i  

 tilfælde, hvor arbejdsgiveren fortsætter med at udbetale  

 sædvanlig løn under uddannelsen.
Det er en betingelse, at den  

 udbetalte løn overstiger støtten.
Udbetaler arbejdsgiveren  

 løn, der er knyttet til en uddannelsesaftale, der fører frem  

 til en egentlig erhvervsuddannelse, kan støtte ikke gives.
 Stk. 5. Den samlede støtteperiode kan højst  

 udgøre 6 måneder.
 Stk. 6. Direktøren for Arbejdsmarkedsstyrelsen kan  

 fastsætte nærmere regler om administration af støtten.
§ 123. Det regionale Arbejdsmarkedsråd kan i  

 forbindelse med jobrotationsordninger inden for områder, som  

 nævnt i § 122, beslutte at udbetale et supplerende beløb  

 til den beskæftigede.
Det supplerende beløb kan tillige  

 udbetales til beskæftigede, der modtager  

 voksenuddannelsesstøtte, kursusgodtgørelse eller lignende.
 Stk. 2. Det supplerende beløb svarer til 20 pct. af  

 dagpengenes højeste beløb for fuldtidsforsikrede, jf. § 47  

 i lov om arbejdsløshedsforsikring m.v.
Stk. 3. Det supplerende beløb kan udbetales til  

 arbejdsgiveren i tilfælde, hvor arbejdsgiveren fortsætter med at  

 udbetale sædvanlig løn under uddannelsen.
Det er en betingelse,  

 at den udbetalte løn overstiger den samlede støtte,  

 arbejdsgiveren modtager for den beskæftigede.
Udbetaler arbejdsgiveren  

 løn, der er knyttet til en uddannelsesaftale, der fører frem  

 til en egentlig erhvervsuddannelse, kan støtte ikke gives.
 Stk. 4. Når der udbetales et supplerende beløb  

 til den beskæftigede, jf. stk. 1, kan der ikke samtidig udbetales  

 løntilskud til arbejdsgiveren for erstatningsarbejdskraft, der  

 ansættes i jobtræning.
Kapitel 12 Uddannelse Personkreds, indholdet i uddannelsen § 124. Ledige medlemmer af en  

 arbejdsløshedskasse kan få tilbud om uddannelse.
Uddannelsen skal udvikle den lediges kompetence i forhold til konkrete  

 behov på arbejdsmarkedet.
 Stk. 2. Tilbud om uddannelse kan gives inden for det  

 ordinære uddannelsessystem eller i form af et særligt  

 tilrettelagt uddannelsesprogram.
 Stk. 3. Et uddannelsesprogram kan sammensættes af flere  

 forløb.
 Stk. 4. Under tilbuddet kan den ledige modtage  

 uddannelsesgodtgørelse, jf. § 128.
 § 125. Ved tilbud om uddannelse skal  

 handlingsplanen eller uddannelsesplanen, jf. kapitel 6, indeholde oplysninger  

 om:
1)	uddannelsens navn, 2)	hvornår uddannelsen påbegyndes, 3)	hvornår uddannelsen forventes afsluttet, og 4)	om der skal udbetales uddannelsesgodtgørelse, hvis  

 betingelserne herfor i øvrigt er opfyldt.
 Køb af uddannelse m.v.
§ 126. I forbindelse med tilbud om uddannelse  

 betaler Arbejdsformidlingen for køb af uddannelsen og kan betale  

 udgifter til undervisningsmateriale samt udgifter i forbindelse med  

 fjernstudier m.v.
Ved deltagelse i uddannelse i udlandet, kan  

 Arbejdsformidlingen betale for studieafgift, såfremt uddannelsen er led  

 i en uddannelse her i landet.
 Stk. 2. For ledige, der er optaget på et erhvervsrettet  

 uddannelsesforløb, der er omfattet af en aftale mellem  

 Arbejdsmarkedsrådet og en uddannelsesinstitution, jf. § 7, betaler  

 Arbejdsformidlingen for køb af uddannelsen.
Kost og logi § 127. Det er en betingelse for ydelse af tilskud  

 til kost og logi i forbindelse med tilbud om uddannelse, at udgiften til kost  

 og logi indgår i kursusprisen.
Dog kan Arbejdsformidlingen efter en  

 konkret vurdering yde tilskud til kost og logi, hvis den ledige samlet har  

 mere end 4 timers daglig transporttid med offentlige transportmidler mellem  

 bopæl og uddannelsessted og retur, eller det af andre grunde er  

 nødvendigt, at pågældende er indkvarteret uden for sin  

 bopæl.
Tilskuddet udbetales efter statens regler om tjenesterejser,  

 reducerede satser.
Der kan ikke ydes tilskud til kost og logi i forbindelse  

 med deltagelse i uddannelse i udlandet uanset, at uddannelsen er led i en  

 uddannelse her i landet.
Uddannelsesgodtgørelse efter en individuel  

 handlingsplan § 128. Ledige medlemmer af en  

 arbejdsløshedskasse, der har fået tilbud om en uddannelse, kan  

 få tilbud om uddannelsesgodtgørelse.  

 Uddannelsesgodtgørelse kan fås inden for det tidsrum, hvor den  

 ledige er dagpengeberettiget, jf. § 50, stk. 3. Dette gælder,  

 uanset om den pågældende har selvstændig virksomhed som  

 bibeskæftigelse eller modtager pension efter lov om social pension  

 eller efter tilsvarende udenlandsk lovgivning og i dagpengemæssig  

 henseende ville være omfattet af reglerne om en begrænset  

 dagpengeret.
 Stk. 2. Der kan udbetales uddannelsesgodtgørelse til  

 uddannelser   herunder uddannelser i udlandet og uddannelser i udlandet, der  

 er led i en uddannelse her i landet - i henhold til bekendtgørelse om  

 uddannelser, hvortil der kan opnås uddannelsesgodtgørelse og  

 orlov til uddannelse, jf. dog § 149. Den ledige skal over for  

 Arbejdsformidlingen dokumentere, at uddannelsen er omfattet af  

 ovennævnte bekendtgørelse.
Stk. 3. En ledig, der er under 25 år på det  

 tidspunkt, hvor pågældende påbegynder en uddannelse, kan  

 ikke modtage uddannelsesgodtgørelse, hvis den ledige har ret til eller  

 den påbegyndte uddannelse berettiger til uddannelsesstøtte fra  

 statens uddannelsesstøtte.
En ledig, der påbegynder en  

 uddannelse efter § 167, kan dog modtage uddannelsesgodtgørelse i  

 op til 18 måneder, såfremt retten til statens  

 uddannelsesstøtte er opbrugt.
 § 129. Hvis den ledige i henhold til § 125  

 skal have uddannelsesgodtgørelse til uddannelsen, skal den ledige  

 udfylde et ansøgningsskema.
Stk. 2. Den ledige skal på ansøgningsskemaet have  

 uddannelsesinstitutionens dokumentation for optagelse.
Ledige, der er  

 indskrevet på venteliste til en uddannelse, betragtes ikke som optaget  

 på uddannelsen.
Stk. 3. Uddannelsesinstitutionen skal angive 1)	uddannelsens navn, 2)	om der til uddannelsen er knyttet løn, 3)	hvornår uddannelsen påbegyndes, 4)	hvornår uddannelsen forventes afsluttet, og 5)	om uddannelsen er SU-berettiget.
§ 130. Den ledige indgiver herefter  

 ansøgningen til arbejdsløshedskassen, som angiver 1)	hvornår arbejdsløshedskassen har modtaget  

 ansøgningen, 2)	om den ledige er dagpengeberettiget, og 3)	indtil hvilken dato den ledige er dagpengeberettiget, jf. §§ 52  

 a og 55 i lov om arbejdsløshedsforsikring m.v.
 Stk. 2. Den ledige skal senest 6 uger efter uddannelsens start  

 have indgivet ansøgningen til arbejdsløshedskassen.
 Stk. 3. Der gælder ligeledes en ansøgningsfrist  

 på 6 uger i følgende tilfælde:
1)	efter udløbet af en periode med orlovsydelse, når en  

 ledig, der har benyttet adgangen til orlov til uddannelse i op til 6 uger,  

 jf. lov om orlov, får tilbud om uddannelsesgodtgørelse efter  

 § 148 til fortsættelse af uddannelsen, 2)	efter udløbet af en periode med kursusgodtgørelse,  

 når en ledig, der har benyttet adgangen til arbejdsmarkedsuddannelser i  

 op til 6 uger, jf. jf. lov om arbejdsmarkedsuddannelser, får tilbud om  

 uddannelsesgodtgørelse efter § 148 til fortsættelse af  

 uddannelsen, 3)	efter tidspunktet for overgang fra dagpenge til  

 uddannelsesgodtgørelse, når en ledig, der er påbegyndt en  

 uddannelse med bevarelse af dagpengeretten efter § 62 a eller § 62  

 b i lov om arbejdsløshedsforsikring m.v., får tilbud om  

 uddannelsesgodtgørelse til fortsættelse af uddannelsen, og 4)	efter udløb af den oprindelige bevillingsperiode med  

 uddannelsesgodtgørelse, når Arbejdsformidlingen ud fra en  

 konkret vurdering forlænger en bevilling af  

 uddannelsesgodtgørelse, herunder uddannelsesgodtgørelse, der er  

 bevilget efter § 149.
 Stk. 4. Det er en betingelse for bevilling af  

 uddannelsesgodtgørelse, at fristerne i stk. 2 og 3 er overholdt.  

 Ved ansøgning om uddannelsesgodtgørelse inden for 6 uger,  

 betragtes ansøgeren som dagpengeberettiget ledig, jf. § 50,  

 stk. 2, uanset at pågældende er påbegyndt  

 uddannelsen.
 § 131. Den ledige sender herefter  

 ansøgningen til Arbejdsformidlingen til godkendelse.  

 Arbejdsløshedskassen kan efter aftale med den ledige sende  

 ansøgningen til Arbejdsformidlingen.
Stk. 2. Arbejdsformidlingen godkender  

 ansøgningen om uddannelsesgodtgørelse, hvis 1)	uddannelsesinstitutionen har dokumenteret optagelse m.v. på  

 ansøgningsskemaet, jf. § 129, 2)	den ledige er dagpengeberettiget, og
godtgørelsesperioden ikke går ud over den dato,  

 arbejdsløshedskassen har oplyst, jf. § 130, stk. 1,  

 nr. 2 og 3, og 3)	ansøgningen er indgivet inden for fristerne i  

 § 130.
§ 132. Når Arbejdsformidlingen har godkendt  

 eller afslået ansøgningen om uddannelsesgodtgørelse,  

 sender Arbejdsformidlingen en kopi af ansøgningen til  

 arbejdsløshedskassen og til uddannelsesinstitutionen.  

 Uddannelsesgodtgørelse kan fås fra uddannelsens start.
Det skal  

 fremgå af Arbejdsformidlingens godkendelse, for hvilken periode  

 uddannelsesgodtgørelse er bevilget.
Uddannelsesgodtgørelse uden en individuel  

 handlingsplan § 133. Ledige i dagpengeperioden, der  

 ønsker uddannelsesgodtgørelse til et erhvervsrettet  

 uddannelsesforløb, der er omfattet af en aftale mellem  

 Arbejdsmarkedsrådet og en uddannelsesinstitution, jf. § 7, skal  

 udfylde et ansøgningsskema.
 Stk. 2. Den ledige skal på ansøgningsskemaet have  

 uddannelsesinstitutionens dokumentation for optagelse, samt om uddannelsen er  

 omfattet af en aftale efter § 7. Bestemmelserne i § 129 finder i  

 øvrigt anvendelse.
Stk. 3. Den ledige indgiver herefter ansøgningen til  

 arbejdsløshedskassen.
Det er en betingelse for bevilling af  

 uddannelsesgodtgørelse, at ansøgningen er indgivet til  

 Arbejdsløshedskassen inden uddannelsens start.
Arbejdsløshedskassen angiver dato for forventet overgang til  

 aktivperioden samt de oplysninger som fremgår af § 130,  

 stk. 1.
Stk. 4. Den ledige sender herefter ansøgningen til  

 Arbejdsformidlingen til godkendelse.
Arbejdsløshedskassen kan efter  

 aftale med den ledige sende ansøgningen til Arbejdsformidlingen.  

 Arbejdsformidlingen skal ved modtagelse af ansøgningen angive, om  

 uddannelsen er omfattet af en aftale efter § 7. Arbejdsformidlingen  

 godkender ansøgningen om uddannelsesgodtgørelse efter denne  

 bestemmelse for den periode af uddannelsen, der ligger inden for den lediges  

 dagpengeperiode.
Betingelserne i stk. 3 samt i § 131, stk. 2,  

 nr. 1 og 2, skal i øvrigt være opfyldt.
Stk. 5. Når Arbejdsformidlingen har godkendt eller  

 afslået ansøgningen om uddannelsesgodtgørelse, sender  

 Arbejdsformidlingen en kopi af ansøgningen til  

 arbejdsløshedskassen og til uddannelsesinstitutionen.  

 Uddannelsesgodtgørelse kan fås fra uddannelsens start.
Det skal  

 fremgå af Arbejdsformidlingens godkendelse, for hvilken periode  

 uddannelsesgodtgørelse er bevilget.
Uddannelsesgodtgørelsens størrelse § 134. Uddannelsesgodtgørelse for ledige  

 over 25 år svarer til de dagpenge, den ledige ellers ville være  

 berettiget til, jf. dog stk. 6.
Stk. 2. Uddannelsesgodtgørelse for ledige under 25  

 år svarer til halvdelen af dagpengenes højeste beløb for  

 henholdsvis fuldtidsforsikrede og deltidsforsikrede, jf. § 47 og  

 § 70 i lov om arbejdsløshedsforsikring m.v.
For ledige under 25  

 år, der har gennemført en uddannelse, som berettiger til  

 optagelse i en arbejdsløshedskasse, udgør  

 uddannelsesgodtgørelsen 82 pct. af dagpengenes højeste  

 beløb.
 Stk. 3. Hvis en ledig, der modtager  

 uddannelsesgodtgørelse efter stk. 2 fylder 25 år under  

 uddannelsen, skal arbejdsløshedskassen udbetale  

 uddannelsesgodtgørelse efter stk. 1.
Stk. 4. Godtgørelse kan ikke udbetales, hvis der  

 samtidig udbetales en statslig uddannelsesstøtte.
Hvis der til  

 uddannelsen er knyttet løn, suppleres denne om nødvendigt med  

 uddannelsesgodtgørelse, så den ledige i alt får et  

 beløb, der svarer til uddannelsesgodtgørelsen.
Får den  

 ledige uddannelsesgodtgørelse kan der ikke samtidig udbetales  

 godtgørelse til deltagelse i arbejdsmarkedsuddannelser.
 Stk. 5. Ved deltagelse i tilbud om uddannelse efter § 167  

 og § 175 bortset fra uddannelser, der berettiger til statens  

 uddannelsesstøtte, og uddannelser, der berettiger til optagelse i en  

 arbejdsløshedskasse, jf. § 41 i lov om  

 arbejdsløshedsforsikring m.v., har den ledige ret til et beløb  

 svarende til beløbene i stk. 2.
 Stk. 6. Indtægter fra arbejde og andre skattepligtige  

 indtægter fradrages i uddannelsesgodtgørelsen efter regler  

 fastsat af Direktoratet for Arbejdsløshedsforsikringen.
Udbetaling af uddannelsesgodtgørelse § 135. Arbejdsløshedskassen udbetaler  

 uddannelsesgodtgørelse til den ledige.
Udbetalingen sker bagud for  

 samme periode, som vedkommende arbejdsløshedskasse udbetaler  

 arbejdsløshedsdagpenge for.
 Stk. 2. Arbejdsløshedskassen kan tidligst udbetale  

 uddannelsesgodtgørelse, når Arbejdsformidlingen har godkendt  

 ansøgningen efter § 131.
 Stk. 3. Kassen kan ikke udbetale uddannelsesgodtgørelse  

 for perioder, hvor den ledige er udelukket fra ret til dagpenge.
§ 136. Arbejdsløshedskassen kan kun  

 udbetale uddannelsesgodtgørelse efter § 135, når 1)	arbejdsløshedskassen har modtaget en erklæring fra den  

 ledige til brug for udbetaling, 2)	den ledige fortsat er medlem af en arbejdsløshedskasse, 3)	den ledige på tro og love har erklæret, at uddannelsen  

 følges, 4)	der er foretaget fradrag for arbejde/indtægt, jf. § 134,  

 stk. 6, og 5)	den ledige på tro og love har erklæret, at  

 pågældende ikke får en statslig uddannelsesstøtte  

 samtidig med uddannelsesgodtgørelse.
§ 137. Uddannelsesgodtgørelse kan modtages  

 under uddannelsesstedets ferielukning m.v.
I perioder, hvor den ledige  

 afholder egen ferie, kan der dog ikke udbetales  

 uddannelsesgodtgørelse.
 Stk. 2. Uddannelsesgodtgørelse kan ikke modtages i  

 perioder, som er omfattet af § 55, stk. 7, i lov om  

 arbejdsløshedsforsikring m.v. samt i perioder, hvor den ledige har  

 orlov i henhold til lov om værnepligtsorlov.
Stk. 3. Under sygdom, der opstår under uddannelsen, kan  

 den ledige modtage uddannelsesgodtgørelse, hvis betingelsen i  

 § 139 er opfyldt.
Den ledige kan ikke samtidig modtage sygedagpenge  

 efter lov om dagpenge ved sygdom eller fødsel.
Stk. 4. Perioder med uddannelsesgodtgørelse  

 forlænges med de i stk. 2 nævnte perioder.
Perioden skal  

 være på mere end 4 uger, for at perioden med  

 uddannelsesgodtgørelse kan forlænges.
Der kan ikke ske  

 forlængelse af perioden efter stk. 2 udover 2 år.
 § 138. Det er en betingelse for at få  

 uddannelsesgodtgørelse til uddannelse i udlandet, jf. § 128,  

 stk. 2, at den uddannelsessøgende har oprettet konto i et  

 pengeinstitut her i landet, som arbejdsløshedskassen kan  

 indsætte godtgørelsen på.
 § 139. Det er en betingelse for udbetaling af  

 uddannelsesgodtgørelse, at den ledige deltager aktivt i uddannelsen i  

 henhold til Arbejdsministeriets bekendtgørelse om uddannelsesaktivitet  

 og indberetningspligt i forbindelse med uddannelser, der følges med  

 uddannelsesgodtgørelse eller med uddannelsesorlovsydelse m.v.
Praktik § 140. Uddannelsesgodtgørelse kan fås  

 i erhvervspraktikperioder, hvis de er et naturligt led i  

 uddannelsesforløbet.
 Stk. 2. Der kan udbetales uddannelsesgodtgørelse i  

 venteperioder mellem teori- og praktikdele i et uddannelsesforløb,  

 hvis modtageren i en venteperiode er registreret som  

 praktikpladssøgende, og perioden ikke overstiger 4 uger.
Stk. 3. I særligt tilrettelagte uddannelsesprogrammer  

 kan der indlægges uddannelsespraktik i en virksomhed.
Perioder med  

 uddannelsespraktik kan, bortset fra praktik under særligt tilrettelagte  

 uddannelsesforløb efter § 169, stk. 3, sammenlagt have en  

 varighed på højst 3 måneder, og hver enkelt praktikperiode  

 højst have en varighed på 1 måned.
Under  

 uddannelsespraktik kan et ledigt medlem af en arbejdsløshedskasse  

 få uddannelsesgodtgørelse.
Sprogundervisning § 141. Et ledigt medlem af en  

 arbejdsløshedskasse, som på grund af manglende danskkundskaber  

 kun vanskeligt kan opnå beskæftigelse, kan af Arbejdsformidlingen  

 få tilbud om en indledende sproglig vurdering og tilbud om  

 sprogundervisning med en afsluttende sprogtest.
 Stk. 2. Arbejdsformidlingen skal ved afgivelse af tilbud om  

 sprogundervisning tage udgangspunkt i, om tilbuddet vil kunne forbedre den  

 lediges mulighed for at opnå ordinær beskæftigelse eller  

 eventuelt deltage i øvrige tilbud efter denne  

 bekendtgørelse.
 Stk. 3. Til ledige med dansk som andetsprog skal  

 Arbejdsformidlingens tilbud om uddannelse efter stk. 1 gives i henhold  

 til lov om undervisning i dansk som andet sprog for voksne udlændinge  

 m.fl. og sprogcentre.
 Stk. 4. Under tilbuddet kan den ledige modtage  

 uddannelsesgodtgørelse.
Befordringsgodtgørelse § 142. Ved deltagelse i tilbud om uddannelse eller  

 ved deltagelse i uddannelse efter § 149 ydes der  

 befordringsgodtgørelse efter kapitel 25.
Kapitel 13 Andre aktiviteter § 143. Arbejdsformidlingen kan i overensstemmelse  

 med Arbejdsmarkedsrådets beslutning herom, jf. § 6,  

 gennemføre forsøgs- og udviklingsaktiviteter.
 Stk. 2. I det omfang, der tilbydes andre aktiviteter end de i  

 kapitel 3-12 nævnte eller forsøgsaktiviteterne i øvrigt  

 ligger uden for de i bekendtgørelsen fastsatte regler, skal  

 aktiviteterne godkendes af Arbejdsmarkedsstyrelsen.
§ 144. Ved opgørelse af ledighed i relation  

 til forsøgsaktiviteter efter § 143 medregnes kun ledighed i  

 medlemsperioder.
Den ledige skal tillige have fået udbetalt dagpenge  

 eller feriedagpenge efter lov om arbejdsløshedsforsikring m.v.
Stk. 2. Ved opgørelsen af ledighed medregnes endvidere  

 perioder, hvor den ledige har været på orlov til uddannelse efter  

 lov om orlov, har modtaget godtgørelse for tab af indtægt efter  

 lov om arbejdsmarkedsuddannelser, deltaget i uddannelse efter § 149  

 eller deltaget i tilbud efter denne bekendtgørelse.
Som tilbud anses  

 kun aktiviteter i henhold til denne bekendtgørelse, hvortil  

 Arbejdsformidlingen eller arbejdsløshedskassen har udbetalt  

 støtte, eller hvor Arbejdsformidlingen på anden måde har  

 bidraget økonomisk.
 Stk. 3. Perioder, som ikke medregnes i dagpenge- og  

 aktivperioden i henhold til § 55, stk. 7, i lov om  

 arbejdsløshedsforsikring m.v. medregnes ikke ved opgørelsen af  

 ledighed efter stk. 1.
 Stk. 4. Ledighed placeret umiddelbart forud for fravær  

 efter reglerne i § 7, stk. 1, 2 og 4, i lov om ligebehandling af  

 mænd og kvinder med hensyn til beskæftigelse og barselorlov m.v.  

 medregnes ved opgørelsen af ledighed.
 § 145. Ledighedsperioder efter § 144,  

 stk. 1, opgøres i timer, der omregnes til måneder.
Afsnit IV Rettigheder i dagpengeperioden Kapitel 14 Generelle bestemmelser § 146. Ved dagpengeperioden forstås den  

 periode, hvor der kan modtages dagpenge efter § 52 a, stk. 1, og  

 § 55, stk. 1, i lov om arbejdsløshedsforsikring m.v.
 § 147. Ved afgivelse af tilbud i dagpengeperioden  

 finder bestemmelserne i kapitel 5-13 anvendelse.
Kapitel 15 Rettigheder § 148. Ledige i dagpengeperioden har på  

 begæring ret til at få udarbejdet en handlingsplan med henblik  

 på eventuel yderligere uddannelse, når adgangen til orlov til  

 uddannelse i op til 6 uger, jf. lov om orlov, eller adgangen til  

 arbejdsmarkedsuddannelse i op til 6 uger, jf. lov om  

 arbejdsmarkedsuddannelse, er benyttet.
 Stk. 2. Arbejdsformidlingen skal med udgangspunkt i den  

 lediges ønsker og forudsætninger vurdere den lediges behov for  

 uddannelse i forhold til arbejdsmarkedets konkrete behov for opkvalificering  

 af arbejdskraft.
§ 149. Ledige i dagpengeperioden har ret til, uden  

 at der er udarbejdet en handlingsplan, at søge optagelse på  

 erhvervsrettede uddannelsesforløb efter § 7, såfremt der er  

 indgået aftale mellem Arbejdsmarkedsrådet og en  

 uddannelsesinstitution.
Den ledige kan modtage uddannelsesgodtgørelse  

 under uddannelsesforløbet efter bestemmelserne i §§ 133-137.
Afsnit V Rettigheder og pligter i aktivperioden Kapitel 16 Generelle bestemmelser § 150. Ved aktivperioden forstås den  

 periode, hvor der kan modtages dagpenge efter § 52 a, stk. 2, eller  

 § 55, stk. 2, i lov om arbejdsløshedsforsikring m.v.
Stk. 2. En ledig, der er fyldt 60 år, overgår til  

 aktivperioden efter sammenlagt 6 måneders ledighed, jf. § 55,  

 stk. 5, i lov om arbejdsløshedsforsikring m.v.2) § 151. Ved afgivelse af tilbud efter kapitel 17,  

 18 og 19 finder bestemmelserne i kapitel 5-13 anvendelse.
Kapitel 17 Ret og pligt til tilbud for ledige under 65 år i  

 aktivperioden Ret og pligt i op til fuld tid § 152. Ledige i aktivperioden har i hele perioden  

 ret og pligt til et tilbud på op til fuld tid for henholdsvis fuldtids-  

 og deltidsforsikrede efter kapitlerne 7-13.
 Stk. 2. Den ledige har tillige pligt til at modtage tilbud,  

 som afgives i dagpengeperioden med henblik på påbegyndelse i  

 aktivperioden.
 Stk. 3. Tilbud skal afgives med henblik på, at den  

 ledige kan påbegynde tilbuddet umiddelbart ved overgangen til  

 aktivperioden, jf. stk. 2.
 Stk. 4. Arbejdsformidlingen skal påse, at den samlede  

 aktivering for den enkelte ledige udgør mindst 75 pct. af  

 aktivperioden og tilrettelægge den videre aktivering under hensyn  

 hertil, jf. stk. 1.
Stk. 5. Det regionale arbejdsmarkedsråd kan ud fra en  

 konkret vurdering af målgruppen og behovene på det regionale  

 arbejdsmarked fastsætte retningslinier for fravigelse af pligten til  

 tilbud for ledige på 58 og 59 år, som er omfattet af stk. 1,  

 og som vil kunne opfylde betingelserne for at gå på  

 efterløn ved det fyldte 60. år.
Arbejdsformidlingen foretager  

 på baggrund af rådets retningslinier en konkret og individuel  

 vurdering af, om pligten til tilbud skal fraviges.
§ 153. Ved tilbud om vejledning er der ret og  

 pligt til at deltage i vejledningsforløb, der har et ugentligt antal  

 timer på mellem 32 og 37 timer for fuldtidsforsikrede og mellem 25 og  

 30 timer for deltidsforsikrede.
Timetallet nedsættes  

 forholdsmæssigt ved vejledningsforløb af under en uges  

 varighed.
§ 154. Ved tilbud om uddannelse er der ret og  

 pligt til uddannelse, der enten 1)	har et ugentlig antal undervisningstimer på mellem 20 og
37 timer for fuldtidsforsikrede og mellem 16 og 30 timer for  

 deltidsforsikrede, 2)	er normeret som heltidsundervisning efter ministerielt fastsatte  

 regler, eller 3)	er godkendt som heltidsundervisning i forbindelse med statens  

 uddannelsesstøtte.
 Stk. 2. Timetallet nedsættes forholdsmæssigt ved  

 uddannelse af under en uges varighed.
 § 155. Ved tilbud om sprogundervisning efter  

 § 141, er der ret og pligt til uddannelse, der har et ugentligt antal  

 undervisningstimer på mindst 18 timer.
 Stk. 2. For ledige, der har særligt vanskeligt ved at  

 læse og skrive, og som deltager i alfabetiseringsundervisning som led i  

 sprogundervisning efter § 141, er der ret og pligt til uddannelse, der  

 har et ugentligt antal undervisningstimer på mindst 12 timer.
 Stk. 3. Arbejdsformidlingen kan nedsætte timetallet  

 efter stk. 1 og 2, hvis sprogundervisningen kombineres med andre tilbud  

 efter denne bekendtgørelse.
 § 156. Ved tilbud om jobtræning og  

 individuel jobtræning er der ret og pligt til ansættelse i fuld,  

 overenskomstmæssig tid for henholdsvis fuldtids- og deltidsforsikrede,  

 jf. dog § 157.
 Stk. 2. Ledige kan maksimalt være ansat i  

 jobtræning med løntilskud i sammenlagt 6 måneder hos den  

 samme private arbejdsgiver.
 Stk. 3. Bestemmelserne i kapitel 8 og 9 finder i  

 øvrigt anvendelse.
§ 157. Ved ansættelse i jobtræning hos  

 offentlige arbejdsgivere og i individuel jobtræning, må ydelsen  

 til den ledige efter fradrag af arbejdsmarkedsbidrag og eventuelt bidrag til  

 arbejdsmarkedspension ikke overstige dagpengenes højeste beløb  

 for henholdsvis fuldtidsforsikrede og deltidsforsikrede, jf. § 47 og  

 § 70 i lov om arbejdsløshedsforsikring m.v.
For ledige under 25  

 år, der er optaget i en arbejdsløshedskasse i henhold til  

 § 41, stk. 1, nr. 3, litra b, i lov om  

 arbejdsløshedsforsikring m.v., og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i samme lov, må den  

 samlede ydelse, jf. 1. pkt., ikke overstige 82 pct. af dagpengenes  

 højeste beløb.
 Stk. 2. Udover ydelsen efter stk. 1, kan der ydes  

 befordringsgodtgørelse, jf. kapitel 25.
 Stk. 3. Såfremt lønnen til den ledige ved  

 ansættelse på fuld tid vil overstige dagpengenes højeste  

 beløb eller 82 pct. af dagpengenes højeste beløb, jf.  

 stk. 1, nedsættes den ugentlige arbejdstid under hensyn hertil  

 samt under hensyn til løn og tillæg m.v.
Stk. 4. Såfremt arbejdstiden herved bliver mindre end 37  

 timer kan der gives supplerende tilbud op til henholdsvis 37 timer for  

 fuldtidsforsikrede og 30 timer for deltidsforsikrede.
I disse tilfælde  

 ydes der ingen godtgørelse til den ledige ved deltagelse i det  

 supplerende tilbud.
Ret og pligt til tilbud i kombination med ordinær  

 beskæftigelse § 158. For ledige, der har ordinær  

 beskæftigelse som lønmodtagere, vil retten og pligten til tilbud  

 kunne opfyldes ved supplerende tilbud om uddannelse, der kan gives for  

 maksimalt 1 år ad gangen.
 Stk. 2. Ved supplerende tilbud om uddannelse efter stk. 1  

 skal det gennemsnitlige ugentlige antal beregnede undervisningstimer, jf.  

 stk. 4, sammenlagt med det gennemsnitlige ugentlige antal arbejdstimer  

 være mellem 32 og 37 timer for fuldtidsforsikrede og mellem 25 og 30  

 timer for deltidsforsikrede.
 Stk. 3. Efter aftale mellem Arbejdsformidlingen og den ledige  

 kan der gives supplerende tilbud om uddannelse, der sammenlagt med den  

 ordinære ansættelse overstiger henholdsvis 37 timer for  

 fuldtidsforsikrede og 30 timer for deltidsforsikrede.
 Stk. 4. Det ugentlige antal beregnede undervisningstimer, jf.  

 stk. 2, fremkommer ved at gange de faktiske ugentlige undervisningstimer  

 med 1,6.
 Stk. 5. Den ledige skal oplyse Arbejdsformidlingen om omfang  

 af og eventuelle ændringer i den ordinære  

 beskæftigelse.
§ 159. Ved ansættelse i jobtræning hos  

 offentlige arbejdsgivere og i individuel jobtræning  

 nedsættes den ugentlige arbejdstid, såfremt den ledige  

 har ordinær beskæftigelse som lønmodtager i  

 mere end 5 timer ugentligt.
For hver times ordinær beskæftigelse  

 udover 5 timer ugentligt nedsættes den ugentlige arbejdstid i  

 tilbuddet med én time.
 Stk. 2. Den ledige skal oplyse Arbejdsformidlingen om omfang  

 af og eventuelle ændringer i den ordinære  

 beskæftigelse.
 § 160. Hvis den ledige har ordinær  

 beskæftigelse som lønmodtager, der fast udgør 20
timer ugentligt eller mere, bortfalder pligten til tilbud efter  

 § 152, stk. 1.
Stk. 2. Hvis den ledige har ordinær beskæftigelse  

 som lønmodtager af varierende omfang, bortfalder pligten til  

 tilbud, når den ordinære beskæftigelse gennemsnitligt  

 udgør mindst 20 timer ugentligt.
Gennemsnittet beregnes over en  

 måned.
 Stk. 3. Den ledige skal oplyse Arbejdsformidlingen om omfang  

 af og eventuelle ændringer i den ordinære  

 beskæftigelse.
Selvfunden individuel jobtræning § 161. Ledige har i hele perioden ret til  

 individuel jobtræning, hvis den ledige selv finder en  

 jobtræningsplads hos en privat arbejdsgiver.
Reglerne i kapitel 9  

 finder tilsvarende anvendelse.
Tilbud og ordinær beskæftigelse hos samme  

 arbejdsgiver § 162. Tilbud om jobtræning og individuel  

 jobtræning til en ledig kan ikke gives hos en arbejdsgiver, hvis den  

 ledige samtidig har ordinær beskæftigelse hos samme arbejdsgiver.  

 Ved samme arbejdsgiver forstås, at det er samme (amts)kommune,  

 statsinstitution eller virksomhed.
 Stk. 2. Den ledige skal give Arbejdsformidlingen oplysning om  

 den ordinære beskæftigelse, hvorefter det påhviler  

 Arbejdsformidlingen at give tilbud i overensstemmelse med stk. 1.
 § 163. Opnår en ledig ordinær  

 beskæftigelse hos samme arbejdsgiver, som den ledige er ansat i  

 jobtræning eller individuel jobtræning hos, må den ledige  

 ophøre i tilbuddet.
 Stk. 2. Det påhviler Arbejdsformidlingen at  

 tilvejebringe et nyt tilbud til den ledige.
 § 164. Ansættelse i selvfunden individuel  

 jobtræning, jf. § 161, er tillige omfattet af §§ 162 og  

 163.
Indkomstgaranti § 165. Ved deltagelse i tilbud, bortset fra tilbud  

 efter kapitel 10 og 12, har den ledige ret til at modtage et  

 beløb, der sammenlagt med den lediges indtægt ved tilbuddet  

 efter fradrag af arbejdsmarkedsbidrag, svarer til dagpengenes højeste  

 beløb pr. uge for henholdsvis fuldtidsforsikrede og deltidsforsikrede  

 efter reglerne i §§ 52 a, stk. 2, eller § 55, stk. 2, jf.  

 § 58, stk. 1, nr. 3, litra b, i lov om  

 arbejdsløshedsforsikring m.v.
For ledige under 25 år, der er  

 optaget i en arbejdsløshedskasse i henhold til § 41, stk. 1,  

 nr. 3, litra b, i lov om arbejdsløshedsforsikring m.v., og som ikke  

 efter uddannelsens afslutning har haft 52 ugers beskæftigelse inden for  

 de sidste 3 år, jf. § 53, stk. 2, litra a, i samme lov,  

 udgør beløbet, jf. 1. pkt., 82 pct. af dagpengenes  

 højeste beløb.
Befordringsgodtgørelse efter  

 kapitel 25 medregnes ikke i indtægten.
 Stk. 2. Ved kombination af tilbud inden for en uge er den  

 ledige omfattet af retten til at modtage et beløb, der svarer til  

 dagpengenes højeste beløb eller 82 pct. af dagpengenes  

 højeste beløb, jf. stk. 1, såfremt blot et af  

 tilbuddene er omfattet heraf.
Ledige med mere end 2 års ledighed i  

 aktivperioden § 166. Ledige med mere end 2 års ledighed i  

 aktivperioden skal have tilbud om en revision af den individuelle  

 handlingsplan med henblik på en vurdering af, om et andet tilbud vil  

 være mere egnet til at bringe den ledige i ordinær  

 beskæftigelse.
Dette gælder dog ikke for ledige, der er fritaget  

 for pligten til tilbud, jf. § 152, stk. 5.
 Stk. 2. Hvis den ledige skal have et nyt tilbud, skal  

 tilbuddet iværksættes senest 26 uger før ydelsesperiodens  

 udløb, jf. § 52 a, stk. 2, og § 55, stk. 2, i lov  

 om arbejdsløshedsforsikring m.v.
Kapitel 18 Særregler for ledige under 25 år i  

 aktivperioden Ret og pligt til uddannelse § 167. Ledige i aktivperioden under 25 år,  

 der ikke har gennemført en uddannelse, som berettiger til optagelse i  

 en arbejdsløshedskasse, har ret og pligt til et tilbud om  

 uddannelse på fuld tid i sammenlagt 18 måneder, jf.  

 §§ 171-172. Efter de 18 måneders uddannelse er den ledige omfattet  

 af bestemmelserne i kapitel 16 og 17.
 Stk. 2. Forud for afgivelse af et tilbud om uddannelse,  

 bortset fra deltagelse i en ordinær uddannelse, skal der udarbejdes en  

 individuel uddannelsesplan, jf. kapitel 6.
 Stk. 3. Tilbud skal påbegyndes senest 5 uger efter, at  

 den ledige er overgået til aktivperioden.
 Stk. 4. Bestemmelserne i § 152, stk. 2 og 4,  

 finder i øvrigt anvendelse.
§ 168. Retten og pligten efter § 167 omfatter  

 uddannelse, der enten 1)	har et ugentligt antal undervisningstimer på mindst 20  

 timer, 2)	er normeret som heltidsundervisning efter ministerielt fastsatte  

 regler, eller 3)	er godkendt som heltidsundervisning i forbindelse med statens  

 uddannelsesstøtte.
 Stk. 2. For ledige, der deltager i sprogundervisning efter  

 § 141, er der ret og pligt til uddannelse, der har et ugentligt antal  

 undervisningstimer på mindst 18 timer.
 Stk. 3. For ledige, der har særligt vanskeligt ved at  

 læse og skrive, og som deltager i alfabetiseringsundervisning som led i  

 sprogundervisning efter § 141, er der ret og pligt til uddannelse, der  

 har et ugentligt antal undervisningstimer på mindst 12 timer.
 Stk. 4. Arbejdsformidlingen kan nedsætte timetallet  

 efter stk. 2 og 3, hvis sprogundervisningen kombineres med andre tilbud  

 efter denne bekendtgørelse.
 § 169. Tilbud om uddannelse kan gives inden for  

 alle ordinære ungdomsuddannelser, som særligt tilrettelagte  

 uddannelsesforløb på 18 måneder, som sprogundervisning  

 efter § 141 eller inden for andre offentligt støttede  

 erhvervsrettede og vejledende forløb.
Stk. 2. Indkomsten under uddannelsesforløbet  

 afhænger af uddannelsesvalget.
Ved tilbud om uddannelse med  

 uddannelsesgodtgørelse finder kapitel 12 anvendelse.
 Stk. 3. Et tilbud om uddannelse efter stk. 1 omfatter  

 eventuelle vejledningsforløb og praktikperioder.
 § 170. Arbejdsformidlingen vejleder den ledige om  

 retten og pligten til uddannelse samt om mulighederne for beskæftigelse  

 og valg af uddannelse, herunder særligt om muligheden for at  

 påbegynde en ordinær uddannelse eller i en elevplads i en  

 virksomhed.
Opgørelse af uddannelsesperioden § 171. Perioder med deltagelse i ordinære  

 ungdomsuddannelser, der ligger forud for retten og pligtens indtræden,  

 jf. § 167, stk. 1, medregnes i perioden på 18 måneder,  

 såfremt:
1)	uddannelsen er påbegyndt på et tidspunkt, hvor den  

 ledige er medlem af en arbejdsløshedskasse, 2)	uddannelsen er afsluttet/afbrudt umiddelbart forud for den  

 nuværende ledighedsperiode, og 3)	den ledige har modtaget statens uddannelsesstøtte,  

 elevløn eller skoleydelse under uddannelsen.
§ 172. Ved beregning af perioden på 18  

 måneder ses der bort fra perioder med orlov til børnepasning  

 samt perioder, hvor den ledige på grund af barsel ikke har deltaget i  

 undervisning.
Tilsvarende gælder for perioder med støtte efter  

 lov om social service til pasning af handicappet barn og pasning af  

 nærtstående, der ønsker at dø i eget hjem.
Befordringsgodtgørelse § 173. Ved deltagelse i en uddannelse med  

 uddannelsesgodtgørelse ydes der befordringsgodtgørelse efter  

 kapitel 25.
Ret og pligt til andre tilbud § 174. Ledige i aktivperioden under 25 år,  

 der ikke har gennemført en uddannelse, som berettiger til optagelse i  

 en arbejdsløshedskasse, men som i medlemsperioden har haft  

 mindst 24 måneders beskæftigelse inden for 36 måneder,  

 deltidsforsikrede dog mindst 16 måneders beskæftigelse inden for  

 36 måneder, kan i stedet for uddannelse få tilbud på op til  

 fuld tid for henholdsvis fuldtids- og deltidsforsikrede efter kapitlerne 7-11  

 og 13. Bestemmelserne i kapitel 16 og 17 finder i øvrigt  

 anvendelse.
 § 175. Ledige i aktivperioden under 25 år,  

 der har gennemført en uddannelse, som berettiger til optagelse i en  

 arbejdsløshedskasse, har i hele perioden ret og pligt til tilbud  

 på op til fuld tid for henholdsvis fuldtids- og deltidsforsikrede efter  

 kapitlerne 7-13. Bestemmelserne i kapitel 16 og 17 finder i øvrigt  

 anvendelse.
 § 176. Når ledige, der er omfattet af  

 §§ 175, fylder 25 år, skal arbejdstiden ved ansættelse i  

 jobtræning hos offentlige arbejdsgivere og individuel jobtræning  

 tilrettelægges således, at den samlede ydelse, der  

 vedrører arbejdet pr. uge efter fradrag af arbejdsmarkedsbidraget og  

 bortset fra eventuel befordringsgodtgørelse, ikke overstiger  

 dagpengenes højeste beløb pr. uge for henholdsvis  

 fuldtidsforsikrede og deltidsforsikrede.
 § 177. Aldersbetingelsen i § 167, § 174  

 og § 175 skal være opfyldt på det tidspunkt, hvor retten og  

 pligten til tilbud indtræder.
Kapitel 19 Ret og pligt for ledige, der modtager en ydelse efter  

 § 55, stk. 4, i lov om arbejdsløshedsforsikring m.v.
§ 178. Ledige medlemmer af en  

 arbejdsløshedskasse, der modtager en ydelse efter § 55,  

 stk. 4, i lov om arbejdsløshedsforsikring m.v., har ret og pligt  

 til tilbud i op til fuld tid.
Retten og pligten til tilbud gælder for  

 hele perioden, indtil den ledige fylder 60 år.
 Stk. 2. Bekendtgørelsens bestemmelser om ledige i  

 aktivperioden, bortset fra § 152, stk. 3, og § 166, finder  

 tilsvarende anvendelse.
Stk. 3. Det regionale arbejdsmarkedsråd kan ud fra en  

 konkret vurdering af målgruppen og behovene på det regionale  

 arbejdsmarked fastsætte retningslinier for fravigelse af pligten til  

 tilbud for ledige på 58 og 59 år, som er omfattet af stk. 1,  

 og som vil kunne opfylde betingelserne for at gå på  

 efterløn ved det fyldte 60. år.
Arbejdsformidlingen foretager  

 på baggrund af rådets retningslinier en konkret og individuel  

 vurdering af, om pligten til tilbud skal fraviges.
Afsnit VI Udveksling og videregivelse af oplysninger Kapitel 20 Arbejdsløshedskassernes og (amts)kommunernes  

 indberetninger/underretninger til Arbejdsformidlingen Arbejdsløshedskassernes indberetningspligt m.v.
 § 179. Arbejdsformidlingen skal 2 måneder  

 før overgang til aktivperioden modtage  

 arbejdsløshedskassernes indberetning om ledige under 25 år, der  

 står til rådighed for arbejdsmarkedet, jf. § 52 a,  

 stk. 1 og 2, i lov om arbejdsløshedsforsikring m.v.
 Stk. 2. Arbejdsformidlingen skal 2 måneder før  

 overgang til aktivperioden modtage arbejdsløshedskassernes  

 indberetning om ledige, der står til rådighed for  

 arbejdsmarkedet, jf. § 55, stk. 5, i lov om  

 arbejdsløshedsforsikring m.v.
 Stk. 3. Arbejdsformidlingen skal 3 måneder før  

 overgang til aktivperioden modtage arbejdsløshedskassernes  

 indberetning om ledige, der står til rådighed for  

 arbejdsmarkedet, jf. § 55, stk. 1 og 2, i lov om  

 arbejdsløshedsforsikring m.v.
Stk. 4. Arbejdsløshedskasserne skal til  

 Arbejdsformidlingen indberette de ledige efter stk. 1, 2 og 3 ved  

 de lediges faktiske overgang til aktivperioden.
Indberetningen skal endvidere  

 indeholde oplysning om forventet tidspunkt for ophør af  

 dagpengeretten.
Stk. 5. Arbejdsformidlingen skal 3 måneder før  

 udløb af aktivperioden modtage indberetning om ledige, der  

 overgår til ydelse efter § 55, stk. 4, i lov om  

 arbejdsløshedsforsikring m.v.
Arbejdsløshedskasserne skal til  

 Arbejdsformidlingen tillige indberette de ledige ved de lediges faktiske  

 overgang til ydelsen.
 Stk. 6. Arbejdsløshedskasserne skal til  

 Arbejdsformidlingen indberette ledige, der er omfattet af § 152,  

 stk. 5.
 Stk. 7. Arbejdsformidlingen skal 39 uger før  

 ydelsesperiodens udløb eller 39 uger før referenceperiodens  

 udløb modtage arbejdsløshedskassernes indberetning om ledige i  

 aktivperioden med henblik på Arbejdsformidlingens vurdering af, om den  

 individuelle handlingsplan skal revideres, jf. § 166.
 Stk. 8. Direktøren for  

 Arbejdsløshedsforsikringen kan efter aftale med direktøren for  

 Arbejdsmarkedsstyrelsen fastsætte nærmere retningslinier for  

 yderligere indberetninger fra arbejdsløshedskasserne til  

 Arbejdsformidlingen.
 Stk. 9. Arbejdsløshedskasserne skal på anmodning  

 fra Arbejdsformidlingen generelt oplyse om et ledigt medlems  

 ledighedsforløb og dagpengeret.
 § 180. Arbejdsløshedskassernes afmelding  

 efter § 29 skal ske ved hjælp af elektronisk  

 dataoverførsel.
(Amts)kommunernes underretning § 181. Ved (amts)kommunens formidling efter  

 § 5, stk. 1 og 3, underretter (amts)kommunen Arbejdsformidlingen  

 om, at vedkommende er henvist til arbejde samt om resultatet af  

 formidlingen.
 § 182. Kommunen underretter Arbejdsformidlingen,  

 såfremt en kontanthjælpsmodtager ikke længere skal  

 stå tilmeldt Arbejdsformidlingen, jf. § 31, stk. 1.
Kapitel 21 Arbejdsformidlingens underretning af  

 arbejdsløshedskasser og (amts)kommuner Underretning ved tilmelding § 183. Arbejdsformidlingen underretter den lediges  

 arbejdsløshedskasse, såfremt den ledige udebliver fra det  

 personlige fremmøde, der er aftalt med Arbejdsformidlingen i  

 forbindelse med telefonisk tilmelding efter § 13, stk. 2, nr.  

 2.
Underretning ved grundregistrering § 184. Arbejdsformidlingen underretter den lediges  

 arbejdsløshedskasse/kommune, såfremt den ledige ikke vil give  

 grundregistreringsoplysninger efter § 20, stk. 1, eller ikke vil  

 underskrive en grundregistreringserklæring efter § 20,  

 stk. 4. For kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
 § 185. Arbejdsformidlingen underretter umiddelbart  

 efter grundregistreringen, jf. § 20, den lediges  

 arbejdsløshedskasse om registrerede oplysninger til brug for  

 formidling.
Underretning ved kontaktforløb § 186. Arbejdsformidlingen underretter den lediges  

 arbejdsløshedskasse/kommune, såfremt Arbejdsformidlingen ikke  

 modtager tilbagemelding fra den ledige på kontakten efter § 22.  

 For kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
 § 187. Arbejdsformidlingen underretter den lediges  

 arbejdsløshedskasse/kommune, såfremt den ledige udebliver fra  

 aktiviteter på eller arrangeret af Arbejdsformidlingen, hvortil  

 vedkommende er indkaldt personligt og skriftligt, jf. § 23. For  

 kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
Underretning ved afmelding § 188. Arbejdsformidlingen underretter den lediges  

 arbejdsløshedskasse/kommune, når vedkommende har afmeldt sig  

 efter § 25.
 Stk. 2. Arbejdsformidlingen underretter endvidere den lediges  

 arbejdsløshedskasse/kommune, når Arbejdsformidlingen har afmeldt  

 den ledige efter § 26.
 § 189. Arbejdsformidlingen underretter den lediges  

 arbejdsløshedskasse, når Arbejdsformidlingen har afmeldt den  

 ledige efter § 28.
 § 190. Arbejdsformidlingen underretter den lediges  

 kommune, når Arbejdsformidlingen har afmeldt en  

 kontanthjælpsmodtager, der ikke har kontaktet Arbejdsformidlingen som  

 fastsat på fremmødekortet, jf. § 31, stk. 2. For  

 kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
 § 191. Arbejdsformidlingen sender kvittering til  

 arbejdsløshedskassen ved arbejdsløshedskassens afmeldinger  

 efter § 29.
Underretning ved formidling § 192. Arbejdsformidlingen underretter den lediges  

 arbejdsløshedskasse/kommune om, at vedkommende er henvist til  

 arbejde.
Stk. 2. Arbejdsformidlingen underretter endvidere den lediges  

 arbejdsløshedskasse/kommune i de tilfælde, hvor den ledige ikke  

 har kontaktet eller ikke er mødt op til samtale hos  

 Arbejdsformidlingen, ikke har kontaktet eller ikke er mødt hos  

 arbejdsgiveren eller har afvist det formidlede arbejde.
For  

 kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
Underretning ved individuel handlingsplan og  

 uddannelsesplan § 193. Arbejdsformidlingen underretter den lediges  

 arbejdsløshedskasse, såfremt den ledige ikke vil medvirke til at  

 få udarbejdet eller revideret en individuel handlingsplan eller  

 uddannelsesplan, eller den ledige ikke overholder handlingsplanen henholdsvis  

 uddannelsesplanen.
Kapitel 22 Videregivelse af oplysninger § 194. Forvaltningslovens kapitel 8 om  

 tavshedspligt og videregivelse af oplysninger finder anvendelse på  

 oplysninger om virksomheder, arbejdsgivere, arbejdssøgende og andre  

 personer, der er registrerede hos Arbejdsformidlingen.
Afsnit VII Øvrige bestemmelser Kapitel 23 Tilvejebringelse af offentlige jobtræningspladser  

 og individuelle jobtræningspladser § 195. (Amts)kommunerne og staten kan afgive  

 tilbud til Arbejdsformidlingen om jobtræningspladser til  

 ansættelse af ledige medlemmer af en arbejdsløshedskasse i  

 jobtræning og individuel jobtræning.
 Stk. 2. Kommunerne er forpligtede til at fremskaffe en given  

 kvote jobtræningspladser til ansættelse af ledige medlemmer af en  

 arbejdsløshedskasse i jobtræning eller individuel  

 jobtræning inden for eget forvaltningsområde eller anden  

 offentlig arbejdsgiver, jf. § 67, stk. 3.
 Stk. 3. Kommunerne har pligt til at stille pladserne til  

 rådighed for ledige i hele AF-regionen.
 Stk. 4. Kvoten fastsættes én gang årligt af  

 arbejdsministeren efter forelæggelse for finansministeren og efter  

 indstilling fra Landsarbejdsrådet.
 Stk. 5. Ansættelser i jobtræning eller individuel  

 jobtræning ud over de fastsatte kvoter vil bero på en aftale  

 mellem Arbejdsformidlingen og ansættelsesmyndigheden.
Stk. 6. Kommunerne kan indbyrdes udveksle  

 jobtræningspladser.
Dette forudsætter en godkendelse fra den  

 (eller de) respektive Arbejdsformidling(er).
 § 196. (Amts)kommunen og staten videregiver sine  

 tilbud om jobtræning og individuel jobtræning til  

 Arbejdsformidlingen med nærmere angivelse af det faglige indhold.
 Stk. 2. Arbejdsformidlingen har ansvaret for at visitere de  

 ledige medlemmer af en arbejdsløshedskasse til de tilbud, som  

 (amts)kommunen og staten har afgivet.
Stk. 3. (Amts)kommunen og staten har som arbejdsgiver mulighed  

 for at afgøre, om den ledige skal ansættes i det  

 pågældende tilbud.
Kommunen er dog inden for kvoten generelt  

 forpligtet til at ansætte de ledige, som Arbejdsformidlingen visiterer  

 til ansættelse i kommunen.
 Stk. 4. Arbejdsmarkedsrådet kan fastsætte  

 nærmere retningslinier om visitation og ansættelse af ledige i  

 jobtræning og individuel jobtræning i (amts)kommunen og  

 staten.
Kapitel 24 Løntilskud og økonomisk tilskud Størrelse § 197. Ved ansættelse af ledige medlemmer af  

 en arbejdsløshedskasse i jobtræning hos private  

 arbejdsgivere udbetales et løntilskud på 43 kr. pr. time (1.  

 januar 1994). Løntilskuddet fastsættes for et år ad  

 gangen, regnet fra den 1. januar.
Reguleringen sker efter udviklingen i  

 bruttolønnen, som indgår i beregningen af  

 satsreguleringsprocenten, jf. lov om en satsreguleringsprocent.
Stk. 2. Ved ansættelse i individuel jobtræning  

 udbetales et økonomisk tilskud.
Tilskuddets størrelse aftales  

 med arbejdsgiveren.
Tilskuddet kan dog ikke overstige ydelsen til den  

 ledige.
 Stk. 3. Ved ansættelse i jobtræning hos offentlige  

 arbejdsgivere udbetales et løntilskud på 81 kr. pr. time (1.  

 januar 1994) tillagt feriepenge på 121/2 pct.  

 Løntilskuddet reguleres procentuelt i overensstemmelse med den  

 gennemsnitlige regulering af de offentlige lønskalaer.
 Stk. 4. Ved ansættelse i individuel jobtræning,  

 jf. stk. 2, kan det økonomiske tilskud udbetales som et  

 engangsbeløb.
Betaling af løntilskud og økonomisk  

 tilskud § 198. Ved ansættelse af ledige medlemmer af  

 en arbejdsløshedskasse i jobtræning eller individuel  

 jobtræning hos en offentlig arbejdsgiver udbetaler Arbejdsformidlingen  

 løntilskud henholdsvis et økonomisk tilskud, jf. § 197,  

 stk. 2 og stk. 3, til ansættelsesstedet.
 Stk. 2. Ved ansættelse af ledige medlemmer af en  

 arbejdsløshedskasse i jobtræning eller individuel  

 jobtræning hos en privat arbejdsgiver udbetaler Arbejdsformidlingen  

 løntilskud henholdsvis et økonomisk tilskud, jf. § 197,  

 stk. 1 og stk. 2, til ansættelsesstedet.
 § 199. Løntilskuddet ved ansættelse i  

 jobtræning og tilskuddet ved ansættelse i individuel  

 jobtræning udbetales for den tid, for hvilken arbejdsgiveren udbetaler  

 løn eller andre ydelser til den pågældende uden samtidig  

 refusion fra det offentlige efter reglerne om dagpenge m.v.
 Stk. 2. Løntilskuddet ved ansættelse i  

 jobtræning og tilskuddet ved ansættelse i individuel  

 jobtræning beregnes som tilskudssatsen pr. time ganget med det antal  

 timer, for hvilke der er udbetalt løn til den ledige.  

 Løntilskuddet eller tilskuddet kan ikke overstige den løn  

 inklusive værdien af eventuel kost og logi, som den ledige ville  

 være berettiget til, hvis pågældende var ansat uden  

 tilskud.
 Stk. 3. Ved ansættelse i jobtræning og individuel  

 jobtræning, hvor den ledige tilknyttes et arbejdssjak på  

 gruppeakkord, videregiver arbejdsgiveren til arbejdssjakket et beløb  

 svarende til 65% af løntilskuddet eller tilskuddet.
 Stk. 4. Løntilskuds- eller tilskudsperiodens  

 længde ved ansættelse i jobtræning og individuel  

 jobtræning fastsættes ved aftale mellem Arbejdsformidlingen og  

 den enkelte arbejdsgiver, jf. dog § 156, stk. 2.
 § 200. Løntilskud ved ansættelse i  

 jobtræning kan udbetales for overarbejde, hvis overarbejde er naturligt  

 og sædvanligt i den pågældende branche, og arbejdsgiveren  

 kan dokumentere, at arbejdspladsens øvrige ansatte har haft  

 tilsvarende overarbejde.
 Stk. 2. I individuel jobtræning etableret efter  

 § 96, hvor Arbejdsformidlingen udsender den eller de ledige til  

 beskæftigelse, indbetaler den folkeoplysende organisation m.v. op til  

 25 kr. pr. time til Arbejdsformidlingen for det udførte arbejde.
 Stk. 3. Uanset bestemmelsen i § 197, stk. 2, kan  

 Arbejdsformidlingen ved ansættelse i individuel jobtræning  

 udbetale et tilskud til arbejdsgiveren, der overstiger ydelsen til den ledige  

 dagpengemodtager, når der er tale om ansættelse i projekter uden  

 for (amts)kommunalt regi, hvor projektet etableres som ikke-overskudsgivende  

 af f.eks. privatpersoner, foreninger, organisationer o.lign.
 Stk. 4. Såfremt bestemmelsen i stk. 3 finder  

 anvendelse, finansieres den del af tilskuddet, der overstiger ydelsen til den  

 ledige, af en særlig bevilling.
 § 201. Arbejdsgiveren underretter  

 Arbejdsformidlingen om ophør i jobtræning og individuel  

 jobtræning før løntilskuds- eller tilskudsperiodens  

 udløb.
 Stk. 2. En arbejdsgiver skal på begæring afgive de  

 nødvendige oplysninger til Arbejdsformidlingen til brug for  

 administrationen af ordningerne.
Udbetaling og udbetalingsgrundlag § 202. Ved ansættelse af ledige medlemmer af  

 en arbejdsløshedskasse i jobtræning eller individuel  

 jobtræning hos en privat eller statslig arbejdsgiver udbetaler  

 Arbejdsformidlingen tilskuddet bagud for én måned ad gangen  

 på baggrund af arbejdsgiverens anmodning om udbetaling af  

 tilskuddet.
 Stk. 2. Anmodning om udbetaling af tilskud skal indeholde  

 oplysning om virksomhedens navn, SE-nr./CVR-nr., adresse på  

 arbejdsstedet og telefonnummer, gironummer eller kontonummer i et  

 pengeinstitut, den lediges navn og cpr. nummer, det antal timer for hvilke,  

 der er udbetalt løn, m.v.
 Stk. 3. Anmodningen skal være Arbejdsformidlingen i  

 hænde senest den 15. i den efterfølgende måned.  

 Arbejdsformidlingen udbetaler tilskuddet til arbejdsgiveren inden udgangen af  

 den måned, hvor anmodningen er modtaget.
 § 203. Ved ansættelse af ledige medlemmer af  

 en arbejdsløshedskasse i jobtræning eller individuel  

 jobtræning i en (amts)kommune udbetaler Arbejdsformidlingen tilskud  

 bagud for én måned ad gangen på baggrund af  

 (amts)kommunens anmodning om udbetaling af tilskuddet.
Stk. 2. Anmodning om udbetaling af tilskud skal indeholde  

 oplysning om blandt andet (amts)kommunens navn og nummer, den lediges cpr.  

 nummer, timelønssats, det faktiske forbrug af tilskud og antal timer  

 for hvilke, der er udbetalt løn i den pågældende  

 måned.
Det skal tillige oplyses, hvorvidt den ledige er ansat i  

 jobtræning eller individuel jobtræning.
 Stk. 3. Anmodningen skal være Arbejdsformidlingen i  

 hænde senest den 15. i den følgende måned.
 Stk. 4. (Amts)kommunen indsender senest den 15. august i det  

 følgende år en revisorpåtegnet årsopgørelse  

 til Arbejdsformidlingen over forbruget af tilskud til jobtræning og  

 individuel jobtræning.
 § 204. Arbejdsgiveren underskriver på tro og  

 love, at de afgivne oplysninger er rigtige.
Kapitel 25 Befordringsgodtgørelse § 205. Ledige medlemmer af en  

 arbejdsløshedskasse, der ansættes i jobtræning hos  

 offentlig arbejdsgiver i aktivperioden, i individuel jobtræning, eller  

 i arbejdspraktik, eller deltager i uddannelse i henhold til en handlingsplan,  

 i uddannelse efter § 149 eller i uddannelse med  

 uddannelsesgodtgørelse i henhold til en uddannelsesplan, har ret til  

 befordringsgodtgørelse.
Ledige, der har ret til befordringstilskud ved  

 deltagelse i arbejdsmarkedsuddannelser, jf. lov om arbejdsmarkedsuddannelser,  

 har dog ikke ret til befordringsgodtgørelse efter denne  

 bekendtgørelse.
 Stk. 2. For at få befordringsgodtgørelse skal den  

 daglige transport mellem bopæl og ansættelsessted henholdsvis  

 uddannelsessted og retur være mere end 24 kilometer.  

 Godtgørelsen pr. dag kan højest udbetales for 120 kilometer,  

 efter at der er fratrukket et beløb for de første 24  

 kilometer.
 Stk. 3. Ved uddannelse, ved jobtræning hos  

 offentlige arbejdsgivere og ved individuel jobtræning  

 godtgøres 0,62 kr. pr. kilometer (januar 1994) regnet fra den lediges  

 bopæl til uddannelsesstedet, henholdsvis ansættelsesstedet.
 Stk. 4. Ved arbejdspraktik godtgøres 1,35 kr.  

 pr. kilometer (januar 1995) regnet fra deltagernes bopæl til  

 praktikstedet.
 Stk. 5. Ved befordring med færge ydes tilskud for  

 færgebefordringen på grundlag af den dobbelte afstand.
 Stk. 6. Kilometertaksterne reguleres en gang årligt med  

 virkning fra den første mandag i juli måned på grundlag af  

 prisudviklingen inden for det offentlige transportområde (DSB's  

 personbefordring). Ved udbetaling afrundes det samlede tilskud til  

 nærmeste hele kronebeløb.
Stk. 7. Inden udbetaling af befordringsgodtgørelse skal  

 den ledige forevise en attest fra ansættelsesstedet, henholdsvis  

 uddannelsesstedets ledelse, om i hvilket omfang den ledige har givet  

 møde, henholdsvis fulgt uddannelsen.
I tilfælde hvor en  

 sådan attest ikke kan forevises, udbetales  

 befordringsgodtgørelsen på grundlag af en tro og love  

 erklæring.
 Stk. 8. Arbejdsløshedskassen kan ikke udbetale  

 befordringsgodtgørelse for perioder, hvor den ledige er udelukket fra  

 ret til dagpenge.
 § 206. Hvis en ledig, der deltager i tilbud om  

 uddannelse eller uddannelse efter § 149, er indkvarteret uden for  

 uddannelsesstedet, regnes indkvarteringsstedet for bopæl, og den ledige  

 har ret til daglig befordringsgodtgørelse efter § 205. Det er en  

 betingelse, at indkvartering sker på uddannelsesstedet eller i  

 umiddelbar nærhed heraf.
 Stk. 2. Deltagere, der under uddannelsen er indkvarterede, har  

 ret til tilskud til transport frem og tilbage mellem bopæl og  

 indkvarteringssted:
1)	ved uddannelsens start og afslutning, 2)	ved søgnehelligdage og 3)	hver weekend.
 Stk. 3. Befordringsgodtgørelse efter
stk. 2 udbetales efter bestemmelserne i § 205,  

 stk. 3 og 5-8.
 § 207. I forbindelse med deltagelse i uddannelse i  

 udlandet kan der alene ydes befordringsgodtgørelse til daglig  

 transport mellem bopæl i Danmark og uddannelsesstedet, jf.  

 § 205.
 § 208. Arbejdsløshedskassen træffer  

 afgørelse om udbetaling og beregner befordringsgodtgørelse til  

 den ledige.
 Stk. 2. Ved udbetaling afrundes det samlede tilskud til  

 nærmeste hele kronebeløb.
 Stk. 3. Den ledige skal indgive ansøgning om  

 befordringsgodtgørelse senest 3 måneder efter udløb af  

 den periode, hvortil der søges om befordringsgodtgørelse.
Kapitel 26 Annullation af bevillinger, tilbagebetaling af ydelser,  

 misbrug m.v.
 § 209. En modtager af løntilskud eller  

 tilskud i forbindelse med jobtræning eller individuel jobtræning  

 har pligt til at underrette Arbejdsformidlingen om forhold, der har betydning  

 for retten til ydelserne.
Stk. 2. Arbejdsformidlingen kan bestemme, at løntilskud  

 og tilskud i forbindelse med jobtræning eller individuel  

 jobtræning enten ikke skal udbetales eller tilbagebetales,  

 hvis 1)	arbejdsgiveren har afgivet urigtig erklæring om forhold, der  

 har betydning for at opnå ret til at ansætte ledige med  

 løntilskud eller tilskud eller for at bevare retten hertil, eller 2)	arbejdsgiveren forsætligt har fortiet forhold, der har samme  

 betydning som nævnt under nr. 1.
 § 210. Arbejdsformidlingen kan fratage en  

 arbejdsgiver muligheden for at ansætte ledige med løntilskud  

 eller tilskud i forbindelse med jobtræning eller individuel  

 jobtræning, hvis arbejdsgiveren ikke overholder bestemmelserne i denne  

 bekendtgørelse.
 Stk. 2. Arbejdsformidlingens afgørelser efter  

 stk. 1, kan påklages til Arbejdsmarkedsrådet, jf.  

 § 213.
 § 211. En modtager af  

 uddannelsesgodtgørelse eller praktikydelse har pligt til at  

 underrette Arbejdsformidlingen om forhold, der har betydning for retten til  

 ydelsen.
Stk. 2. Arbejdsformidlingen annullerer en bevilling af  

 uddannelsesgodtgørelse eller praktikydelse, hvis betingelserne for  

 bevillingen ikke var til stede, da bevillingen blev givet.
Annullationen har virkning fra bevillingstidspunktet.
Stk. 3. Arbejdsformidlingen annullerer ligeledes en bevilling  

 af uddannelsesgodtgørelse eller praktikydelse, hvis betingelserne for  

 bevillingen bortfalder i bevillingsperioden.
Annullationen har virkning fra  

 det tidspunkt, hvor betingelserne bortfald.
 § 212. En modtager af  

 uddannelsesgodtgørelse, praktikydelse eller  

 befordringsgodtgørelse har pligt til at underrette sin  

 arbejdsløshedskasse om forhold, der kan være af betydning for  

 retten til ydelserne.
 Stk. 2. Har en modtager af uddannelsesgodtgørelse,  

praktikydelse eller befordringsgodtgørelse givet urigtige  

 oplysninger eller fortiet forhold, der har betydning for retten til  

 ydelserne, skal fejludbetalte ydelser tilbagebetales efter reglerne i kapitel  

 13 i lov om arbejdsløshedsforsikring m.v.
Kapitel 27 Klageadgang § 213. Klage over Arbejdsformidlingens  

 afgørelser efter §§ 92, 105, 106 og 107 om  

 konkurrenceforvridning, samt afgørelser efter 209 og 210 kan  

 indbringes for Arbejdsmarkedsrådet.
 Stk. 2. Arbejdsmarkedsrådets afgørelse kan ikke  

 indbringes for anden administrativ myndighed.
 § 214. Klage over Arbejdsformidlingens  

 afgørelser efter § 53 kan inden 4 uger indbringes for  

 Arbejdsmarkedsrådet af den, som afgørelsen vedrører.
 Stk. 2. Arbejdsmarkedsrådets afgørelse kan ikke  

 indbringes for anden administrativ myndighed.
 § 215. Klage over Arbejdsformidlingens  

 afgørelser efter kapitel 6-13, hvor afgørelsen er begrundet i  

 den lediges ønsker og forudsætninger eller arbejdsmarkedets  

 behov, kan inden 4 uger indbringes for Arbejdsmarkedsrådet af den, som  

 afgørelsen vedrører.
 Stk. 2. Klagefristen er dog 2 uger ved  

 Arbejdsformidlingens afgivelse af tilbud i aktivperioden, bortset fra tilbud  

 om handlingsplan, jf. stk. 1. Arbejdsmarkedsrådet træffer inden 2  

 uger fra klagens modtagelse afgørelse i sagen.
 Stk. 3. Arbejdsmarkedsrådets afgørelse kan  

 ikke indbringes for anden administrativ myndighed.
§ 216. Klage over Arbejdsformidlingens  

 afgørelser efter denne bekendtgørelse, bortset fra  

 afgørelser som nævnt i §§ 213 - 215, kan inden 4 uger  

 indbringes for Arbejdsmarkedsstyrelsen af den, som afgørelsen  

 vedrører.
Klagen indgives til vedkommende regionschef, der, hvis  

 afgørelsen fastholdes, videresender klagen til  

 Arbejdsmarkedsstyrelsen.
 Stk. 2. Arbejdsmarkedsstyrelsens afgørelse kan ikke  

 indbringes for anden administrativ myndighed.
§ 217. Arbejdsløshedskassens  

 afgørelser efter denne bekendtgørelse kan inden 4 uger  

 indbringes for direktøren for Arbejdsløshedsforsikringen af  

 den, som afgørelsen vedrører.
Klagen sendes gennem  

 arbejdsløshedskassen.
Nærmere regler fastsættes af  

 direktøren for Arbejdsløshedsforsikringen, jf. § 98 i lov  

 arbejdsløshedsforsikring mv.
 Stk. 2. Afgørelser truffet af Direktoratet for  

 Arbejdsløshedsforsikringen efter stk. 1 kan inden 4 uger  

 indbringes for Arbejdsmarkedets Ankenævn af den, som afgørelsen  

 vedrører, jf. § 100 i lov om arbejdsløshedsforsikring  

 mv.
 Stk. 3. Ankenævnets afgørelser efter stk. 2,  

 kan ikke indbringes for anden administrativ myndighed.
Kapitel 28 Ikrafttrædelses- og overgangsbestemmelser § 218. Bekendtgørelsen træder i kraft  

 den 12. august 2000.
Stk. 2. Ved bekendtgørelsens ikrafttræden  

 ophæves bekendtgørelse nr. 1158 af 29. december 1999 om en aktiv  

 arbejdsmarkedsindsats.
For så vidt angår (amts)kommunernes  

 aktivering af kontanthjælpsmodtagere, jf. lov om aktiv socialpolitik,  

 opretholdes dog § 4, stk. 1, § 8, § 49, stk. 1 og 2, § 52, stk. 3, § 55, §§  

 57-59, §§ 62-71, § 72, stk. 1 og 2, §§ 73-76, § 82, §§ 84-87, § 99, stk.  

 1, § 100, stk. 1 og 2, § 167, stk. 1 og 2, § 168, stk. 5, § 169, § 170, stk.  

 1 og 2, § 171, § 179, § 180 samt § 184.
 § 219. Ledige, som har indgivet ansøgning  

 om etableringsydelse til arbejdsløshedskassen inden den 1. januar  

 1998, kan modtage etableringsydelse efter de dagældende regler.  

 Tilbagekaldelse af bevilling af etableringsydelse sker ligeledes efter de  

 før den 1. januar 1998 gældende regler.
 § 220. § 21 finder anvendelse på  

 ledige, der påbegynder dagpengeperioden den 1. januar 1999 eller  

 senere.
 § 221. § 148, stk. 1, § 149,  

 § 152, stk. 1, og § 161 finder anvendelse på ledige  

 under 60 år samt ledige, der efter den 30. juni 1999 fylder 60 år  

 og påbegynder en dagpengeperiode.
 § 222. Ledige, der inden den 1. januar 2000 er  

 påbegyndt eller har fået et konkret tilbud om puljejob, kan  

 gennemføre tilbudet efter de hidtil gældende regler.
Arbejdsmarkedsstyrelsen, den 1. august  

 2000 Preben Buchholt /Hans Flamand Christensen Bilag 1 Bilag til bekendtgørelse om en aktiv  

 arbejdsmarkedsindsats Oversigtsskema over tilskudsbegreber, tilskudssatser  

 (1. januar 1994) m.v.
Ansættelsessted Kommune Amtskommune Privat virksomhed Statsinstitution Jobtræning - dagpengeberettigede løntilskud, 81 kr. pr. time + 12,5 pct., jf. § 197,  

 stk. 3 løntilskud, 81 kr. pr. time + 12,5 pct., jf. § 197,  

 stk. 3 løntilskud, 43 kr. pr. time jf. § 197, stk. 1 løntilskud, 81 kr. pr. time + 12,5 pct., jf. § 197,  

 stk. 3 - kontanthjælpsmodtagere løntilskud, 43 kr. pr. time, jf. § 197,  

 stk. 1 løntilskud, 43 kr. pr. time, jf. § 197,  

 stk. 1 løntilskud, 43 kr. pr. time, jf. § 197,  

 stk. 1 løntilskud, 43 kr. pr. time, jf. § 197,  

 stk. 1 Individuel jobtræning - dagpengeberettigede økonomisk tilskud, jf. § 197, stk. 2 økonomisk tilskud, jf. § 197, stk. 2 økonomisk tilskud, jf. § 197, stk. 2 økonomisk tilskud, jf. § 197, stk. 2 - kontanthjælpsmodtagere økonomisk tilskud, jf. § 197,  

 stk. 2 økonomisk tilskud, jf. § 197,  

 stk. 2 økonomisk tilskud, jf. § 197,  

 stk. 2 økonomisk tilskud, jf. § 197,  

 stk. 2 1)   Der er i § 220 fastsat en  

 overgangsbestemmelse, hvorefter § 21 kun finder anvendelse på ledige,  

 der påbegynder dagpengeperioden den 1. januar 1999 eller senere.
 2)   Der er i § 221  

 fastsat en overgangsbestemmelse, hvorefter reglerne om rettigheder i  

 dagpengeperioden og ret og pligt til tilbud i aktivperioden tillige finder  

 anvendelse på ledige over 60 år, hvis den ledige er fyldt 60  

 år og påbegyndt en dagpengeperiode efter den 30. juni 1999.
