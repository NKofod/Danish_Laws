Betænkning afgivet af Uddannelsesudvalget den 11. december  

 2003 Betænkning over Forslag til lov om  

 ændring af lov om statens uddannelsesstøtte (Tillæg til  

 uddannelsessøgende i videregående uddannelser med varig funktionsnedsættelse) [af undervisningsministeren (Ulla Tørnæs)] 1. Ændringsforslag Undervisningsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 13. november 2003 og var til 1.  

 behandling den 2. december 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 27. november 2003 de indkomne  

 høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra De Samvirkende Invalideorganisationer.  

 Undervisningsministeren har over for udvalget kommenteret den skriftlige  

 henvendelse til udvalget.
Deputationer Endvidere har De Samvirkende Invalideorganisationer mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 4 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller lovforslaget til  

  

 vedtagelse  

  

 med det stillede ændringsforslag.
Det Radikale Venstres medlem af udvalget er meget tilfreds med,  

 at det nu omsider er lykkedes at komme af med det såkaldte dobbelte optag,  

 hvor  

 mennesker med væsentlige handicap har været igennem flere  

 »optagelsesforhandlinger« for at komme i gang med en uddannelse.  

 Ligebehandlingen har ikke været mulig før nu.
SU-reglerne har gjort det  

 vanskeligt  

 for nogle handicappede at klare sig på grund af stærkt reducerede muligheder  

 for erhvervsarbejde. Ændringerne af SU-reglerne skal løse det problem.
Det Radikale Venstre er meget opmærksomt på, at det nu er en ny  

 praksis, der skal gennemføres.
Det er ikke en nem opgave, og gennemførelsen  

 vil  

 blive fulgt meget nøje, men med loven bliver der taget et meget væsentligt  

 skridt i ligebehandlingen i det danske samfund.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 undervisningsministeren,  

  

 tiltrådt af  

  

 udvalget:
Til § 2 1)  

  

 Efter stk. 2 indsættes som nyt  

 stykke:
»Stk. 3.  

  

 Forslag om  

 revision af denne lovs § 1, nr. 1, 8, 11, 16-18, 22 og 23, fremsættes for  

 Folketinget  

 senest i folketingsåret 2006-07.« [Lovrevision af bestemmelser om tillægsstipendium] Bemærkninger Til nr. 1 Høringssvarene over lovforslaget har understreget, at det i  

 praksis vil være forbundet med en vis usikkerhed at afgrænse personkredsen  

 for  

 ordningen og graden af begrænsninger af arbejdsevnen.
Det skønnes derfor  

 hensigtsmæssigt at tage de foreslåede regler om tillæg til uddannelsessøgende  

 i  

 videregående uddannelser med varig funktionsnedsættelse op til lovrevision  

 senest i folketingsåret 2006-07, det vil sige efter, at ordningen har været i  

 kraft i 2 år.
Lovrevisionen må forventes at fokusere på, om målene med  

 ordningen, navnlig i forhold til personkredsen for ordningen og  

 arbejdsevnekriteriet,  

 faktisk nås.
Når ordningen har været i kraft i 1 år, vil  

 Undervisningsministeriet desuden gøre status over de foreløbige erfaringer  

 med  

 ordningen.
En statusrapport vil blive sendt til høring hos de myndigheder og  

 organisationer, der er hørt i forbindelse med lovforslagets fremsættelse,  

 ligesom undervisningsministeren er indstillet på at drøfte de gjorte  

 erfaringer  

 med partierne bag aftalen af 6. november 2003 om tillægsstipendium til  

 studerende med handicap.
Rapporten vil sammen med høringssvarene også blive  

 sendt til Folketingets Uddannelsesudvalg.
Else Winther Andersen (V)   

  

 fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Tina Nedergaard (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Marianne Jelved (RV)   

  

 nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 81 Bilagsnr.
