 Den danske Dyrlægeforening anmodede ved skrivelse af 1. november 1985  

 Finansministeriet om en udtalelse vedrørende faste dyrlægers betaling,  

 såfremt de udfører timelønnet kødkontrol.
 Finansministeriet har i denne anledning ved skrivelse af 30. november 1987  

 til Landbrugsministeriet bl.a. meddelt:
»at Finansministeriet finder, at faste dyrlæger, der efter endt  

 arbejde har forladt slagteriet og herefter uden at være forpligtet hertil  

 ifølge ansættelsesforholdet på dette slagteri assisterer med kødkontrol på et  

 andet slagteri, er berettiget til honorering efter reglerne om timelønnet  

 dyrlægeassistance for det udførte antal timer, uanset at der ikke er udført  

 39 timers arbejde på ansættelsesslagteriet.« Opmærksomheden henledes i øvrigt på de ændrede regler for assistance ved  

 kødkontrollen, afregnet pr. time, fra 1. januar 1988.
 P.V.V.
