(Samtlige forsorgscentre og skoler i  

 åndssvageforsorgen og den øvrige særforsorg samt de under  

 socialstyrelsen hørende seminarier.) Vedlagt følger 2 eksemplarer af aftale mellem Lærernes Centralorganisation  

 og socialstyrelsen om lønanciennitet m.v. for tjenestemænd og  

 tjenestemandslignende ansatte i stillinger som lærer/overlærer i lønrammerne  

 18/25, 18/26 og 18/26/28 ved institutioner under socialstyrelsen.
 Aftalen har virkning fra den 1. januar 1979, jfr. § 15.
 Det bemærkes, at spørgsmålet om lønanciennitet til timelærere, der har  

 været omfattet af § 1, stk. 4, 3. punktum, i socialstyrelsens  

 cirkulæreskrivelse nr. 211 af 23. april 1974, har været drøftet med Lærernes  

 Centralorganisation, og at der er opnået enighed om følgende  

 overgangsordning:
De pr. 1. januar 1979 ansatte lærere/timelærere vil med  

 lønanciennitetsmæssig virkning fra 1. august 1970 kunne få medregnet tjeneste  

 under halv tid forholdsmæssigt, såfremt de pågældende selv fremsætter  

 begæring herom.
Den således forhøjede lønanciennitet vil dog først få  

 lønmæssig virkning fra den 1. januar 1979, således at efterbetaling kun  

 finder sted fra denne dato og ikke for tiden forud herfor.
 Under hensyn til at en eventuel efterbetaling skal medtages på  

 tillægsbevillingslov for 1979 forudsættes, at begæring om forhøjelse af  

 lønanciennitet fremsættes inden 1. oktober 1979.
Anne Thuen ---------------------- BILAG I medfør af § 45, stk. 2, i lov nr. 291 af 18, juni 1969 om tjenestemænd i  

 staten, folkeskolen og folkekirken samt § 2 i den mellem ministeriet for  

 statens lønnings- og pensionsvæsen og tjenestemændenes centralorganisationer  

 indgåede hovedaftale af 27. oktober 1969 er der mellem socialstyrelsen og  

 Lærernes Centralorganisation indgået nedenstående aftale om lønanciennitet  

 m.v. for tjenestemænd og tjenestemandslignende ansatte i stillinger som  

 lærer/overlærer i lønrammerne 18/25, 18/26 og 18/26/28 ved institutioner  

 under socialstyrelsen.
 De omfattede grupper benævnes i det følgende »lærere«.
 Kapitel 1.
 Almindelige bestemmelser om lønanciennitet .
§ 1. En lærers lønanciennitet er den forløbne tid efter det tidspunkt,  

 fra hvilket han er eller efter reglerne i denne aftale anses for at være  

 indtrådt i den lønramme, hvortil stillingen er henført.
Lønancienniteten  

 regnes fra den 1. i en måned.
Det forudsættes, at den  

 undervisningsvirksomhed, som medregnes i lønancienniteten er udøvet efter  

 lærereksamen.
 § 2 En lærer optjener lønanciennitet svarende til det tidsrum, i hvilket  

 han varetager sin stilling.
Stk. 2.  Den tid, i hvilken en lærer udfører tjeneste  

 med mindst halvdelen af fuld tjenestetid eller gør midlertidig tjeneste i  

 anden stilling i henhold til tjenestemandslovens § 11, eller tilsvarende  

 lønningsreglementsbestemmelse indgår uafkortet i lønancienniteten.
Det samme  

 gælder fravær under ferie, sygdom, svangerskab og fødsel eller under  

 aftjening af værnepligt samt fravær under suspension eller under  

 ekstraordinær tjenestefrihed, for hvilken det i medfør af tjenestemandslovens  

 § 58, stk. 4, eller tilsvarende lønningsreglementsbestemmelse er bestemt, at  

 læreren bevarer lønanciennitet.
 Stk. 3.  Den tid, i hvilken en lærer udfører tjeneste  

 med en tjenestetid, der er nedsat til mindre end halvdelen af fuld  

 tjenestetid, indgår tilsvarende nedsat i lønancienniteten.
 § 3. Den lønmæssige placering inden for lønrammer, der består af mere end  

 eet løntrin, fastsættes i forhold til den opnåede lønanciennitet, således at  

 læreren efter hver opnået 2 års lønanciennitet henføres til aflønning på det  

 nærmest højere løntrin inden for lønrammen.
 Kapitel 2.
 Forhøjet lønanciennitet ved første ansættelse og genansættelse i  

  lærer/overlærerstillinger.
 § 4. Ved første ansættelse eller genansættelse i  

 lærer/overlærerstillinger kan tidligere virksomhed medregnes i  

 lønancienniteten efter de i §§ 5-9 fastsatte regler.
Stk. 2.  Såfremt lærerens lønanciennitetsgivende  

 virksomhed er udført før 1. juli 1969, opsummeres først eventuel virksomhed  

 før 1. april 1958, og omregning sker efter de gældende regler.
Derefter  

 opsummeres virksomhed indtil 1. juli 1969, den omregnede virksomhed før 1.  

 april 1958 tillægges, og indplacering i det nuværende lønsystem foretages  

 efter de gældende regler.
Lønanciennitetsgivende virksomhed efter 1. juli  

 1969 medregnes med det faktiske tidsrum.
 Stk. 3.  Såfremt den beregnede lønanciennitet medfører,  

 st læreren skal placeres i en af de lønrammer, hvortil oprykning kun kan ske,  

 såfremt lærerens tjenstlige forhold i enhver henseende har været  

 tilfredsstillende, forudsættes det, at de indstillende og ansættende  

 myndigheder ved indstillingen/ansættelsen på grundlag af foreliggende  

 anbefalinger m.m. har taget stilling til tilstedeværelsen af den nævnte  

 kvalifikationsbetingelse.
 § 5. Ved ansættelse i lærer/overlærerstillinger medregnes tidligere  

 undervisningsvirksomhed o.lign. som anciennitetsgivende efter følgende  

 regler:
 Stk. 2.  Tidligere ansættelse som lærer/overlærer i  

 lønrammerne 18/25, 18/26 og 18/26/28 ved institutioner under socialstyrelsen  

 medregnes, jfr. dog § 4, stk. 2 og 3. Ansættelse med nedsat tjenestetid  

 medregnes i overensstemmelse med § 2, stk. 2 og 3.
 Stk. 3.  Tidligere anciennitetsgivende ansættelse som  

 timelærer efter 1. maj 1974 i lønrammerne 18/25, 18/26 og 18/26/28 ved  

 institutioner under socialstyrelsen, jfr. § 1, stk. 4, 2.pkt. i  

 socialstyrelsens cirkulæreskrivelse nr. 211 af 23/4 1974 om timelærere,  

 årsvikarer, løse vikarer i lærerstillinger under åndssvageforsorgen og den  

 øvrige særforsorg, medregnes fuldt ud.
 Stk. 4.  Virksomhed, der er godkendt som  

 aspiranttjeneste (i tiden 1. april 1958 - 30. juni 1969) eller prøvetjeneste  

 (efter 1. juli 1969), som lærer/overlærer i lønramme 18/25, 18/26 og 18/26/28  

 ved institutioner under socialstyrelsen medregnes ligeledes som anført under  

 stk. 2.
Stk. 5.  anden undervisningsvirksomhed, herunder  

 virksomhed som timelærer forud for 1. maj 1974, ved institutioner under  

 socialstyrelsen, hvis lærere er aflønnet i lønrammerne 18/25, 18/26 og  

 18/26/28, medregnes under forudsætning af, at virksomheden er udøvet efter  

 lærereksamen, at virksomheden har omfattet mindst 2/3 af det for vedkommende  

 stilling på det pågældende tidspunkt fastsatte fulde løntimetal, og at ansættelsen har haft en sammenhængende varighed af mindst 6 måneder ved  

 samme institution - ved vekslende timetal kan enkelte måneder af en sådan  

 ansættelse medregnes, såfremt løntimetallet i disse har udgjort mindst 2/3 af  

 fuldt timetal.
Stk. 6.  Videreuddannelse ved Danmarks Lærerhøjskole,  

 Danmarks Højskole for Legemsøvelser eller ved andre godkendte  

 videreuddannelsesinstitutioner for lærere medregnes i lønancienniteten ved  

 senere ansættelse som lærer/overlærer under forudsætning af, at den  

 pågældende efter mindst 2 års lærervirksomhed ved institutioner under  

 socialstyrelsen, hvis lærere er aflønnet i lønrammerne 18/25, 18/26 og  

 18/26/28, har gennemført sådan videreuddannelse med tjenestefrihed fra den  

 nævnte tjeneste.
Der vil dog efter omstændighederne kunne bortses fra kravet  

 om 2 års forudgående ansættelse, såfremt den pågældende efter henstilling fra  

 vedkommende institution har deltaget i et anerkendt kursus.
 Stk. 7.  Undervisningsvirksomhed i foreninger,  

 organisationer o.lign. i udlandet og på skibe samt anden pædagogisk  

 virksomhed end undervisning kan medregnes efter socialstyrelsens bestemmelse  

 i det enkelte tilfælde efter indhentet udtalelse fra finansministeriet.
§ 6. Tidsrum, i hvilke en lærer forud for ansættelse i stilling som  

 lærer/overlærer har været indkaldt til aftjening af værnepligt, medregnes i  

 lønancienniteten under forudsætning af, at han enten forud for indkaldelsen  

 har virket som lærer ved institutioner under socialstyrelsen, hvis lærere er  

 aflønnet i lønrammerne 18/25, 18/26 og 19/26/28, i tilsammen mindst 2 måneder  

 med mindst 2/3 af fuldt timetal, eller at han ved værnepligttjenestens  

 afslutning vender tilbage til den institution, hvor han umiddelbart forud for  

 indkaldelsen virkede som lærer med mindst 2/3 af fuldt timetal.
Det er en  

 forudsætning for anvendelse af nærværende bestemmelse, at der højst er  

 forløbet en halv måned mellem fratrædelsen af den seneste stilling med  

 ovennævnte timetal og værnepligttjenestens påbegyndelse, og at der højst er  

 forløbet en måned mellem værnepligttjenestens ophør og genoptagelsen af  

 virksomhed med ovennævnte timetal.
Har der inden for de anførte frister været  

 skoleferie af mindst en uges varighed, forlænges fristerne tilsvarende.
 § 7. Ved opgørelsen af den lønanciennitetsgivende virksomhed iagttages  

 følgende:
§ 8. Ved ansættelse af lærere fra folkeskolens lønrammer 13/21/23 i en  

 stilling som lærer/overlærer i lønrammerne 18/25, 18/26 og 18/26/28 ved  

 institutioner under socialstyrelsen tillægges der læreren den lønanciennitet,  

 som han har eller ville få tillagt i folkeskolens lønrammer 13/21/23 med  

 fradrag af 2 år.
Det forudsættes herved, at lønancienniteten er optjent ved  

 undervisningsvirksomhed udøvet efter lærereksamen.
 Stk. 2.  For lærere med 2 års lønanciennitet og derunder  

 i lønramme 13 beregnes lønancienniteten i lønramme 18 fra  

 ansættelsestidspunktet under socialstyrelsen.
 Stk. 3.  Ved ansættelse af lærere fra skolevæsener med  

 lønordninger, der afviger fra folkeskolens (Københavns kommune o.l.) tages  

 udgangspunktet i den lønanciennitet, som læreren ville have fået tillagt i  

 folkeskolen.
 § 9. Ved ansættelse af lærere fra børneforsorgens døgninstitutioner,  

 folkeskolens faste øvelsesskoler samt børnehave- og  

 fritidspædagogseminarierne i lønrammerne 18/25, 18/26 og 18/26/28 tillægges  

 der læreren lønanciennitet i overensstemmelse med § 8, stk. 1, dog uden  

 fradrag af 2 år.
 Kapitel 3.
 Lønanciennitet ved overgang til anden stilling m.v.
 § 10. En lærer, der overgår til ansættelse i en anden stilling, der er  

 henført til samme lønramme som den hidtidige, får ved ansættelsen samme  

 lænanciennitet, som er opnået under ansættelsen i den hidtidige stilling.
 § 11. En lærer, der overgår til lønmæssig placering i en højere lønramme  

 end den hidtidige, får en lønanciennitet, som svarer til, at han opnår den  

 løn inden for den højere lønramme der ligger nærmest over den senest opnåede  

 løn i den lavere lønramme.
Stk. 2.  Lønnen, der lægges til grund ved lønmæssig  

 placering i henhold til stk. 1, omfatter årslønnen i lønrammerne med  

 eventuelt generelt og særligt tillæg.
Der bortses dog fra særlige tillæg, som  

 har til forudsætning, at der gælder en særlig arbejdsmæssig forpligtelse,  

 f.eks. i form af rådighedstjeneste eller opgaver udover normal tjeneste.  

 Lønmæssig placering kan dog ikke ske på et løntrin i den højere lønramme  

 under det sidst opnåede lønramme i den lavere lønramme.
Stedtillæg og  

 almindeligt, ikke-pensionsgivende tillæg tages ikke i betragtning.
 Stk. 3.  Lønancienniteten fastsættes i øvrigt sådan, at  

 læreren, såfremt han i sit hidtidige lønforløb ved alderstillæg ville have  

 opnået en løn incl. særligt tillæg som nævnt i stk.2, der svarer til eller er  

 højere end den løn med eventuelt særligt tillæg, som han oppebærer efter  

 placering i den højere lønramme, fra samme tidspunkt opnår alderstillæg inden  

 for den højere lønramme.
 § 12. En lærer, der overgår til en stilling, i hvilken oprykning fra en  

 lønramme til en højere ifølge lov, aftale eller anden godkendt ordning finder  

 sted efter anciennitet og under forudsætning af tilfredsstillende tjenstlige  

 forhold, og som er klassificeret med en højere slutløn end den hidtidige  

 stilling, placeres inden for den nye stillings samlede lønforløb i  

 overensstemmelse med reglerne i § 11.
§ 13. En lærer, der overgår til en stilling, som er henført til en lavere  

 lønramme end den hidtidige, får samme lønanciennitet, som han ville have  

 haft, såfremt han på det tidspunkt da hans indtræden i den højere lønramme  

 fandt sted, var overgået til en stilling i den lavere lønramme.
Den dertil  

 svarende lønanciennitet i den lavere lønramme forøges med den lønanciennitet,  

 der er optjent under den tilbagelagte ansættelse i den højere lønramme.
 Stk. 2.  Ved overgang til en stilling som nævnt i § 12,  

 men som er klassificeret med en lavere slutløn end den hidtidige, foretages  

 lønmæssig placering inden for den nye stillings samlede lønforløb i  

 overensstemmelse med stk. 1.
 Kapitel 4.
 Personlige tillæg.
 § 14. Såfremt en tjenestemand, herunder en tjenestemandslignende ansat  

 med pensionsret, der i medfør af tjenestemandslovens §§ 12-13 sammenholdt med  

 § 59, stk, 2, eller tilsvarende lønningsreglementsbestemmelser eller i øvrigt  

 af anden ham utilregnelig årsag er overgået til ansættelse i en stilling i en  

 lavere lønramme end den hidtidige, ville have opnået alderstilæg under  

 fortsat ansættelse i den hidtidige stilling, indgår sådant alderstillæg i  

 opgørelsen af lønforskel, der udlignes gennem ydelse af personligt tillæg i  

 henhold til tjenestemandslovens § 55 eller tilsvarende  

 lønningsreglementsbestemmelse.
 Kapitel 5.
 Ikrafttrædelse m.v.
 § 15. Denne aftale har virkning fra den 1. januar 1979.
 § 16. Følgende bestemmelser ophæves:
Socialministeriets cirkulære af 3, december 1965 om aspiranttid og  

 beregning af lønningsanciennitet ved overgang til undervisningsvirksomhed ved  

 statens særforsorgsinstitutioner.
Socialstyrelsens cirkulæreskrivelse nr. 127  

 af 25.maj 1973 om fastsættelse af lønningsanciennitet for lærere/overlærere,  

 der går over fra folkeskolens lønrammer 13/21/23 til  

 lærer/overlærerstillinger i socialstyrelsens institutioner i lønramme 18/25  

 og 18/26/28.
