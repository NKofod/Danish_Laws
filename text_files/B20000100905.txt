 Bekendtgørelse om fribefordring af  

 skoleelever m.fl.
 I medfør af tekstanmærkning nr. 138 på § 20 i  

 finansloven for 2001 fastsættes:
§ 1. Staten yder hel eller delvis fribefordring  

 til skoleelever m.fl. på standardklasse med fjern- og  

 regionaltogstrafik.
Der ydes også fribefordring med privatbanernes tog  

 i Danmark på følgende strækninger:
1)	Frederikshavn - Skagen, 2)	Hjørring - Hirtshals, 3)	Vemb - Thyborøn, 4)	Varde - Nørre Nebel, 5)	Århus - Odder, 6)	Nykøbing F - Nakskov, 7)	Køge - Rødvig, 8)	Køge - Fakse Ladeplads, 9)	Slagelse - Tølløse, 10)	Holbæk - Nykøbing Sj., 11)	Hillerød - Hundested, 12)	Hillerød - Tisvildeleje, 13)	Hillerød - Gilleleje og 14)	Helsingør - Gilleleje, Stk. 2. Fribefordring ydes også med skibe og  

 færger i indenrigs rutesejlads til og fra:
1)	Læsø, 2)	Lyø/Avernakø, 3)	Ærø, 4)	Langeland, 5)	Fanø, 6)	Drejø, 7)	Samsø, 8)	Tunø, 9)	Bornholm, herunder også transit via Sverige, og ruten  

 Bøjden - Fynshav.
 Stk. 3. Det er en betingelse, at der mellem DSB og  

 pågældende skibs- eller færgerute er indgået en  

 befordringsaftale.
Stk. 4. DSB administrerer fribefordringen og kan i forbindelse  

 hermed udbede sig oplysninger om skolen/institutionen hos den enkelte  

 bestiller.
DSB kan i tilfælde af kapacitetsproblemer anvise alternative  

 rejseplaner, der afviger op til 3 timer i forhold til ønskede  

 rejsetidspunkter.
På særligt store rejsedage kan denne afvigelse  

 være mere end 3 timer.
Ved rejse med en gruppe på over 32  

 personer kan DSB anvise alternativ rejseplan, hvilket på særligt  

 store rejsedage kan betyde opdeling af gruppen på forskellige  

 afgange.
 Stk. 5. Skolerne modtager endelig rejseplan og billet senest 3  

 uger før afrejse.
 Lejrskoler mv.
 § 2. Fribefordringen ydes en gang pr.  

 skoleår efter reglerne i stk. 2 - 4 til elever, der er optaget  

 på de i § 3 nævnte uddannelser og institutioner, ved rejser  

 til og fra lejrskoler mv., der er et led i undervisningen, bortset fra  

 praktik.
Stk. 2. Fribefordring ydes til en rejse fra en jernbanestation  

 eller en færgehavn i nærheden af skolen/institutionen til  

 en jernbanestation i nærheden af første opholdssted samt til en  

 rejse fra en jernbanestation i nærheden af sidste opholdssted til en  

 jernbanestation eller en færgehavn i nærheden af  

 skolen/institutionen.
Rejsen kan afbrydes en gang på udrejsen og en  

 gang på hjemrejsen, når det er anført i bestillingen.
Ved  

 lejrskoler mv. uden for Danmark ydes fribefordring til og fra den danske  

 grænsestation.
Stk. 3. Ydelse af fribefordring er betinget af, 1)	at opholdet strækker sig over mindst 3 skoledage (2  

 overnatninger), og 2)	at der deltager mindst 6 elever fra samme skole/institution.  

 Antallet af elever kan nedsættes, hvis gruppen består af  

 handicappede elever.
Stk. 4. Fribefordring ydes til en ledsager for hver  

 påbegyndt 10 elever.
Der ydes dog altid fribefordring til mindst 2  

 ledsagere.
Deltager handicappede elever i rejsen, kan der efter skolelederens  

 afgørelse ydes fribefordring til flere ledsagere, dog højst til  

 yderligere en ledsager for hver handicappet elev.
 § 3. Fribefordring efter § 2 ydes til elever  

 i:
1)	folkeskolens børnehaveklasser til 10. klassetrin, herunder  

 elever på amtskommunale folkeskoler samt til elever henvist til  

 undervisning på sociale institutioner efter folkeskolelovens § 22,  

 stk. 5 og 6, 2)	friskoler og private grundskoler, 3)	efterskoler, 4)	ungdomskostskolerne Handbjerghus og Tårupgård, 5)	kommunale ungdomsskoler med heltidsundervisning svarende til  

 folkeskolens 8. - 10. klassetrin, 6)	social- og sundhedsskolernes indgangsår, 7)	husholdnings- og håndarbejdsskolers undervisning på  

 9.-10. klassetrin, 8)	danske skoler i Sydslesvig, 9)	gymnasieskoler og studenterkursus, 10)	kursus til højere forberedelseseksamen (heltidskurser), 11)	amtskommunale skoler med specialundervisning for voksne, jf. dog  

 stk. 3, 12)	erhvervsgymnasiale uddannelser (hhx og htx), og 13)	erhvervsuddannelsernes grundforløb.
Stk. 2. Fribefordring ydes kun til grupper, der kan  

 henføres til undervisningsdelen i uddannelserne ved de i stk. 1  

 nævnte skoler/institutioner.
Fribefordring ydes således for  

 eksempel ikke til skolefritidsordninger, sangkors turnevirksomhed,  

 idrætsholds deltagelse i idrætsstævner og lignende  

 aktiviteter, der rækker ud over uddannelsernes normale rammer.
 Stk. 3. For elever i amtskommunale skoler med  

 specialundervisning for voksne ydes kun fribefordring for elever, der er  

 indskrevet for et eller flere skoleår.
Ferierejser § 4. Staten dækker 90 % af  

 befordringsudgifterne til ferierejser for elever i folkeskolen og friskoler  

 og private grundskoler, når rejsen er begrundet i sociale forhold og  

 arrangeres af en af følgende organisationer:
1)	Københavnske skolebørns ferieophold, 2)	Slesvigske børns ferierejser og 3)	Gabriel Jensens ferieudflugter.
 Stk. 2. Det er en betingelse for tilskud efter stk. 1, at  

 arrangørerne afholder de resterende 10 % af befordringsudgiften.
Stk. 3. Der ydes fribefordring til en ledsager for hver  

 påbegyndt 10 elever.
Der ydes dog altid fribefordring til mindst 2  

 ledsagere.
Deltager handicappede elever i rejsen, kan der efter skolelederens  

 afgørelse ydes fribefordring til flere ledsagere, dog højst til  

 yderligere en ledsager for hver handicappet elev.
Fremgangsmåde ved indsendelse af bestilling § 5. Bestilling af fribefordring til lejrskoler  

 mv. afgives til DSB Skolerejser, på www.dsb.dk/skolerejser eller  

 på særlig bestillingsblanket, som rekvireres hos DSB.  

 Bestillingen skal være DSB Skolerejser i hænde senest 10 uger  

 før udrejsens påbegyndelse.
 Stk. 2. Klasseliste/gruppeliste med navn og alder skal  

 medsendes ved bestilling.
§ 6. Bestilling af fribefordring til lejrskoler  

 mv. forsynes med skolens/institutionens stempel og underskrives af den  

 pågældendes skoles eller institutions leder.
Ved underskriften  

 indestår lederen for rigtigheden af de i bestillingen
anførte oplysninger, herunder at der er tale om en  

 lejrskole mv., som beskrevet i § 2, stk. 1, og at betingelserne for  

 fribefordring i øvrigt er opfyldt.
Ved bestilling på  

 www.dsb.dk/skolerejser skal den pågældende skoles eller  

 institutions leder indsende bekræftelse med underskrift til DSB med  

 almindelig post.
§ 7. Fribefordring til ferierejser efter  

 § 4 administreres særskilt af DSB Skolerejser.
DSB aftaler  

 vilkårene med de enkelte organisationer, der er nævnt i § 4,  

 stk. 1.
§ 8. Tvivlsspørgsmål om ordningens  

 dækningsområde, jf. § 3, afgøres af  

 Undervisningsministeriet.
I øvrigt kan DSB s afgørelser om  

 ordningen ikke indbringes for anden administrativ myndighed.
 Ikrafttræden m.v.
 § 9. Bekendtgørelsen træder i kraft  

 den 1. januar 2001.
 Stk. 2. Cirkulære nr. 1 af 3. januar 1994 om  

 fribefordring af skoleelever m.fl. ophæves.
