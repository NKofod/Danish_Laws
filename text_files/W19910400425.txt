Ekspropriation af en så væsentlig del af en ejendom, at hidtidig  

 anvendelse ikke længere kunne ske, ligesom ejendommen havde skiftet karakter,  

 hvorfor kommunen blev pålagt at overtage hele ejendommen År 1990 den 4. april kl. 13.00 afholdt Taksationskommissionen møde, hvor  

 foretoges Tax 5/89 Erstatning i forbindelse med ekspropriation af en del af matr.nr. 178 Nyborg bygrunde, Nørregade 15, Nyborg, tilhørende  Erik Brunsgaard Andersen.
 Der fremlagdes:
 1. skrivelse af 1. november 1989 fra Nyborg kommune.
 2. udskrift af Nyborg byråds beslutningsprotokol for den 18. september  

 1989.
 3. rids over den berørte ejendom.
 4. byfornyelsesbeslutningen.
5. processkrift for ejerens advokat, advokat John W.
Boendergaard vedlagt  

 bilagene Kommissionens formand, retspræsident H.P.
Rosenmeier, kommissærerne Knud  

 Larsen og Carlo Andersen, den teknisk sagkyndige, statsaut. ejendomsmægler  

 Knud Petersen og sekretæren, retsassessor Anne Møller, var mødt.
 Endvidere mødte:
 for Nyborg kommune stadsingeniør Dansholm og Ole Mikkelsen lodsejeren  

  Erik Brunsgaard Andersen sammen med advokat Boendergard og  

  Brunsgaard Andersen sen.
 Hans Nicolajsen for Byfornyelsesselskabet Danmark.
 efter besigtigelse afholdtes møde på Rådhuset.
 Brunsgaard sen. oplyste, at man ikke havde fået meddelelse om  

 ekspropriationen.
 Kommunen fremlagde en skrivelse sendt anbefalet til  Brunsgaard.
 Erik Brunsgaard forevistes skrivelsen og nægtede at have modtaget en  

 sådan.
 Byfornyelsesselskabet har modtaget skrivelsen 10. november 1989 som  

 almindeligt brev.
 Advokat Boendergaard har ej heller set skrivelsen, selv om han over for  

 Nyborg kommune har bedt om at blive orienteret i sagen.
 Advokat Boendergaard fremlagde yderligere bilag P.
 Nyborg kommune foreviste pstkvitteringsbog og fremlagde fotokopi heraf,  

 bilag 6.
 Erik Brunsgaard hævdede fortsat ikke at have modtaget brevet.
 Kvitteringsbogen beviser, at brevet er afleveret af kommunen til  

 postvæsenet.
 Advokat Boendergaard begærede mødet udsat.
 Sagen udsattes, idet kommunen opfordres til at fremskaffe bevis for, at  

  Erik Brunsgaard har modtaget meddelelse om ekspropriationen.
 Mødet hævet.
H.P.
Rosenmeier År 1990, den 27. juni kl. 13.30 afholdt kommissionen møde på Domhuset i  

 Odense, hvor foretoges Tax 5/89 Erstatning i forbindelse med ekspropriation af en del af matr.nr. 178, Nyborg bygrunde, Nørregade 15, Nyborg, tilhørende Erik Brunsgaard Andersen.
 Der fremlagdes:
 Q Kopi af regningen på annonce.
 Q2 Brev af 5. april 1990 fra  Erik og Niels Brunsgaard Andersen til  

 Taksationskommissionen vedlagt kopi af Nyborg Kommunens skrivelse af 1.  

 november 1990 til  Erik Brunsgaard Andersen.
 R Skrivelse af 6. juni 1990 fra Nyborg Kommune til advokat Boendergaard.
 S Skrivelse af 10. april 1989 fra advokat Boendergaard til  

 Taksationskommissionen.
 T Skrivelse af 19. april 1990 fra advokat Boendergaard til  

 Taksationskommissionen, hvori man frafalder indsigelse imod ekspropriationen.
 U Skrivelse af 25. maj 1990 fra advokat Boendergaard til  

 Taksationskommissionen.
 V Skrivelse af 8. juni 1990 fra advokat Boendergaard til  

 Taksationskommissionen vedlagte kopi af Nyborg Kommunes brev af 6. juni 1990  

 til advokat Boendergard.
Kommissionens formand, retspræsident H.P.
Rosenmeier, kommissærerne Knud  

 Larsen og Carlo Andersen, den teknisk sagkyndige, statsautoriseret  

 ejendomsmægler Knud Petersen og sekretæren, retsassessor Anne Møller, var  

 mødt.
 Endvidere mødte:
 for Nyborg kommune:
artikekt Ole Mikkelsen, teknisk forvaltning, afdelingsleder Henning Andersen.
 Erik og Niels Brunsgaard Andersen sammen med advokat Boendergaard.
 Ved den tidligere foretagne besigtigelse konstateredes, at  

 ekspropriationen omfatter baghus og omliggende haveareal samt indkørsel som  

 beskrevet i byfornyelsesplanen, bilag 4.
 Det blev slået fast, at indsigelsen om, at man ikke har fået meddelelse om  

 ekspropirationen frafaldes.
 Nyborg kommune forespurgte, om man uanset afgørelsen i dag kan påbegynde  

 nedrivning.
 Advokat Boendergaard protesterede herimod, da man så fjerner den genstand,  

 som skal vurderes.
Advokat Boendergaard forelagde sagen, særligt med henblik på spørgsmålet  

 om overtagelse af ejendommen i sin helhed.
Han gennemgik processkrift,  

 fremlagt som bilag nr. 5.
 Det fremhævedes særligt, at ulemperne har været store i forbindelse med,  

 at der i lang tid var lukket for udkørsel fra ejendommen, således at man  

 måtte parkere biler rundt omkring i byen, og endvidere i forbindelse med at  

 afgrænsning til naboejendommen er væltet, og kun nødtørftigt er genopsat.
Det påpegedes, at bagbygningen var anvendt til udviklingsværksted.
Man er  

 på grund af den nuværende situation blevet afskåret fra at gå ind i ordrer  

 til udlandet og kræver erstatning herfor, foruden erstatning for  

 installationer og indretning af baghuset til værksted, gæstehus m.v.
 Det pointeredes, at der ikke mellem ejeren og kommunen er indgået en  

 aftale om overdragelse af ejendommen og ej heller om en pris for ejendommen.
Sluttelig henledte advokat Boendergaard opmærksomheden på, at ejendommen  

 havde stor herlighedsværdi for familiens 3 generationer, der regnede med at  

 bo der i hele deres levetid. - Ekspropriationen bør omfatte hele ejendomen.  

 En delvis ekspropriation vil ødelægge alt og gøre ejendommen til en  

 almindelig udlejningsejendom. - Der vil efter ekspropriation af baghuset og  

 det omliggende jordareal ikke være lagerplads for butikslokalet, og der vil  

 ikke være nogen indkørsel med plads til parkering.
Man vil fjerne alt miljø  

 fra arealet.
Nyborg kommune fastholdt, at baghuset og arealer omkring det er  

 udgangspunkt for ekspropriationen, da forhuset stadig vil kunne tjene som  

 selvstændi ejendom. - At drive erhverv på ejendommen ville kræve en  

 tilladelse fra kommunen.
Ejendommen er registreret beboelse, een bolig og een  

 butik. - En række af de moderniseringer, der er foretaget er ikke  

 værdiforøgende. - Beplantningen på ejendommen kan ikke erstattes, når arealet  

 overtages.
 Sagen optoges til kendelse.
 Parterne fratrådte og sagen voteredes.
Der afsagdes sålydende KENDELSE:
 Ved den stedfundne ekspropriation er eksproprieret en væsentlig del af  

 ejendommens etageareal og størstedelen af dens grundareal, ligesom ejendommen  

 har skiftet karakter som følge af ekspropriationen.
 Kommissionen finder, at ejendommen herefter mere vil kunne anvendes som  

 selvstændig ejendom med den hidtil gjorte brug, hvorfor det i medfør af  

 byfornyelseslovens § 52, stk. 2, jfr. stk. 4, pålægges kommunen at overtage  

 hele ejendommen mod erstatning.
 Thi bestemmes:
 De pålægges Nyborg Kommmune at overtage hele ejendommen, matr.nr. 178,  

 Nyborg bygrunde, mod erstatning.
 Kommissionen bemærkede videre, at den ikke mener at have hjemmel til at  

 tage stilling til, hvornår nedrivning af ejendommen kan iværksættes.  

 Kommissionen vil imidlertid henstille til kommunen, at nedrivning ikke  

 iværksættes før erstatningssagen er afsluttet, og at der desuden meddeles en  

 rimelig frist for fraflytning af forhuset.
Carlo Andersen H.P.
Rosemeier Knud Larsen Parterne kom til stede og blev informeret om kendelsen.
 Sagen udsattes herefter på parternes forligsforhandlinger vedrørende  

 fastsættelse af erstatningsprisen.
 Spørgsmålet om sagens omkostninger udsat.
 Mødet hævet.
H.P.
Rosenmeier.
År 1990, den 16. november kl. 10.00 afholdt Taksationskommissionen møde på  

 domhuset i Odensen, hvor foretoges Tax 5/89 Erstatning i forbindelse:
med ekspropriation af ejendommen matr.nr. 178, Nyborg bygrunde, Nyborg, beliggende Nørregade 15, Nyborg Der fremlagdes:
 Kopi af skrivelse af 12. juli 1990 fra Nyborg kommune til  Erik  

  Bruunsgaard Andersen, med meddelelse om, at kommunen ikke anker  

 Taksationskommissionens kendelse af 27. juni 1990.
Skrivelse af 27. august 1990 fra advokat John Boendergaard til  

 Taksationskommissionen vedlagt Nyborg kommunes brev af 13. august 1990, Processkrift 2, Bilagene X - ÆÆ.
Taksationskommissionenes formand, retpræsident H.P.
Rosenmeier,  

 kommissærerne, gårdejer Carlo Andersen og arkitekt Knud Larsen, den teknisk  

 sagkyndige, statsaut. ejendomsmægler Knud Petersen og sekretæren,  

 retsassessor Anne Møller var mødt.
 Endvidere mødte:
lodsejeren  Erik Bruungaard Andersen sammen med sin far,  Niels  

  Bruunsgaard Andersen og advokat John Boendergaard, for Nyborg Kommune: Henning Andersen og Finn Petersen.
 Advokat Boendergaard forelagde sagen og gav herunder et rids af  

 tidsforløbet.
 Sagen procederedes.
 Sagen optoges til kendelse, der meddeles parterne.
 Mødet hævet.
H.P.
Rosenmeier År 1990 den 14. december afholdt Taksationskommissionen møde på domhuset i  

 Odense, hvor foretoges Tax 5/89 Erik Brunsgaard Andersen mod Nyborg Kommune Taksationskommissionens formand, retspræsident H.P.
Rosenmeier,  

 kommissærerne, gårdejer Carlo Andersen og arkitekt Knud Larsen, den teknisk  

 sagkyndioge, statsaut. ejendomsmægler Knud Petersen og sekretæren,  

 retsassessor Anne Møller, var mødt.
 Sagen voteredes.
 Kendelse afsiges senere.
 Mødet hævet.
H.P.
Rosenmeier År 1991 den 10. januar foretoges på formandens kontor Tax 5/89 Erik Brunsgaard Andersen mod Nyborg kommune Der fremlagdes:
 Et af formanden og kommissionsmedlemmerne tiltrådt udkast til kendelse.
 Der afsagdes herefter kendelse i sagen i overensstemmelse med udkastet.
 Sagen afsluttet.
H.P.
Rosenmeier Udskriftens rigtighed bekræftes.
Fyns Amtsrådskreds II (Sydfyn), den 10. januar 1991.
(Faksimile) År 1991 den 10. januar blev af Taksationskommissionen for Fyns  

 Amtsrådskreds II (Sydfyn) afsagt sålydende KENDELSE:
Tax 5/89 Erik Brunsgaard Andersen Nørregade 15 5800 Nyorg mod Nyborg kommune 5800 Nyborg Denne kendelse angår erstatningens størrelse i forbindelse med Nyborg  

 kommunes ekspropriation i henhold til byfornyelsesloven af klagerens ejendom  

 matr.nr. 178 Nyborg bygrunde, Nørregade 15, Nyborg.
Ejendommen er efter det oplyste opført ca. 1798. Den ligger i Nyborgs  

 bykerne.  Brunsgaard Andersen købte ejendommen i 1985 og foretog i 1985-88  

 forskellige ombygnings- og istandsættelsesarbejder m.m.
Herefter fremtrådte  

 ejendommen således:
 Grundarealet var 389 kvadratmeter, der strakte sig mellem gaderne  

 Nørregade og Nørrevoldgade.
Ud til Nørregade lå - og ligger stadig - som Nørregade nr. 15 forhuset med  

 etageareal ca. 215 (m2). Forhuset er bygget i tre plan.
I stueetagen på ca.  

 76 (m2) er indrettet butikslokale med toilet.
Ved forhuset lå en baggård med  

 mulighed for tilbringelse af vareforsyning.
Der var udgang fra butikslokalet  

 fra denne baggård.
På 1. og 2. sal er indrettet beboelse ca. 139 (m2).
 Bag forhuset lå en gårdsplads og en have.
Derefter fulgte baghuset af etageareal ca. 68 (m2). Baghuset var bygget i  

 to plan.
I baghusets stueetage af etageareal ca. 40 (m2) var indrettet  

 værksted, mindre lagerareal og toilet.
På 1. sal af etageareal ca. 28 (m2)  

 var indrettet værelser og tekøkken.
 Efter baghuset fulgte endnu et haveareal samt et indkørselsareal, der  

 mundede ud i Nørrevoldgade.
 Både for- og baghus var isoleret og havde centralvarme.
 Udover forhus og baghus var på ejendommen opført carporte m.v.
 Ejendommen var ved 18. almindelige vurdering pr. 1. januar 1989 ansat til  

 en kontant ejendomsværdi på 440.000 kr., heraf grundværdi 233.400 kr.
 Den 7. november 1988 vedtog Nyborg kommunes byråd en beslutning om  

 byfornyelse i medfør af byfornyelseslovens § 7 for en karree, der afgrænses  

 af Vægtergade, Nørrevoldgade, Baggersgade og Nørregade, bilag 4  

  Brunsgaard Andersens ejendom lå i sin helhed i det område, som var omfattet  

 af beslutningen. beslutningen gik navnlig ud på, at forskellige bagbygninger,  

 herunder baghuset på den ejendom, som sagen angår, skulle nedrives, og at der  

 skulle etableres fælles- og friarealer i karreen.
 I § 7-beslutningen var bl.a. anført, at erhvervsdrivende, der måtte flytte  

 som følge af de foreslåede nedrivninger, under nærmere angivne betingelser  

 kunne få erstattet flytteudgifter m.v.
Byfornyelsessagen blev for kommunen varetaget af Byfornyelsesselskabet Danmark.
Kommunen gav i skrivelse af 13. februar 1989, bilag 00, bl.a.  

  Brunsgaard Andersen underretning om § 7-beslutningen.
Kommunen tilkendegav i  

 skrivelsen, at beslutningen ville blive bekendtgjort den 15. februar 1989, og  

 at der i henhold til byfornyelseslovens § 12 fra samme tidspunkt ikke retligt  

 eller faktisk måtte etableres forhold i strid med beslutningen uden byrådets  

 tilladelse.
En tilsvarende passus var indeholdt i bekendtgørelsen om §  

 7-beslutningen, bilag 00.
 Efter det fremkomne foregik der herefter forhandlinger mellem  

  Brunsgaard Andersen på den ene side og kommunen eller byfornyelsesselskabet  

 Danmark på den anden side om kommunens køb af hele  Brunsgaard Andersens  

 ejendom.
 Tilsyneladende som et led i disse forhandlinger rekvirerede kommunen eller  

 byfornyelsesselskabet en vurdering af ejendommen hos statsautoriseret  

 ejendomsmægler Poul Brund, Nyborg.
Brunds vurdering forelå i en vurderingserklæring af 24. februar 1989,  

 bilag RR.
I denne erklæring ansattes ejendommens værdi til 1.200.000 kr.  

 kontant.
Det udtaltes, at såfremt man fraskiller baghus og baghave med  

 carport og udkørslen til Nørre Voldgade, ville dette forringe værdien med  

 425.000 kr. kontant.
 Nyborg kommune indhentede en vurdering af ejendommen hos en anden  

 ejendomsmægler, statsautoriseret ejendomsmægler, valuar Bjørn Andersen.
Bjørn Andersens vurdering forelå i en vurderingserklæring af 10. april  

 1989, bilag D.
I denne erklæring ansattes værdien til 1.300.000 kr. kontant.  

 For det tilfælde, at bagindkørsel, carporte og baghus var fjernet i henhold  

 til byfornyelsesbeslutningen, ansattes restejendommens kontante værdi til  

 825.000 kr.
 Den 27. april 1989 tinglystes § 7-beslutningen på ejendommen.
 Tilsyneladende som et fortsat led i forhandlingerne mellem  

  Brunsgaard Andersen og kommunen/byfornyelsesselskabet blev der,  

 tilsyneladende af byfornyelsesselskabet, udfærdiget et udkast til skøde,  

 bilag O, gående ud på, at kommunen købte hele  Brunsgaard  Andersens ejendom  

 for 1.300.000 kr.  Brunsgaard Andersen underskrev skødeudkastet den 21.  

 august 1989.
 Brunsgaard Andersen afviste i brev af 8. september 1989, bilag O, dette  

 oplæg.
 I skrivelse af 5. oktober 1989, bilag O, meddelte kommunen  

  Brunsgaard Andersen, at byrådet den 18. september 1989 havde vedtaget at  

 ekspropriere en del af ejendommen, og at der ville blive fremsendt yderligere  

 oplysninger herom senere.
 Disse yderligere oplysninger blev efter det fremkomne givet i en skrivelse  

 af 1. november 1989 fra kommunen til  Brunsgaard  Andersen, bilag Q1. Det  

 fremgår af denne skrivelse, at ekspropriationen omfattende den del af  

 ejendommen, som lå nord for den sydlige facade af baghuset, d.v.s. baghuset  

 samt arealet mellem dette og Nørrevoldgade, herunder haven bag baghuset og  

 udkørslen til Nørrevoldgade.
Efter det oplyste foretog kommunen i efteråret 1989 forskellige  

 foranstaltniner på og ved ejendommen, herunder nedrivning af en naboejendom  

 og fjernelse af diverse effekter.
Ifølge  Brunsgaard Andersen blev der hervd  

 bl.a. ødelagt træmateriale og glasmateriale, som han havde henlagt på  

 ejendommen.
 Den 27. oktober 1989 tinglystes den nævnte ekspropriation af en del af  

 ejendommen.
 Ved skrivelse af 1. november 1989, bilag 1, indbragte kommunen sagen for  

 taksationskommissionen med henvisning til, at der ikke havde kunnet opnås  

 enighed om erstatningen.
 Ved brev af 10. november 1989 til taksationskomssionen tilkendegav  

  Brunsgaard Andersen, at der protesteredes mod delvis ekspropriation af  

 ejendommen.
 Navnlig som følge af sygdom hos  Brunsgaard Andersen og bortrejse hos hans  

 far, der har deltaget i sagsbehandlingen for taksationskommissionen, holdt  

 taksationskommissionen først besigtigelse af ejendommen og møde i sagen den  

 4. april 1990. Under dette møde bestred  Brusgaard Andersen at have modtaget  

 meddelelse om den foran nævnte ekspropriation af en del af ejendommen.  

 Taksationskommissionens behandling af sagen blev derfor udsat på kommunens  

 dokumentation af, at meddelelse om ekspropriationen var givet  

  Brunsgaard Andersen.
 Den 24. april 1990 sendte kommunen bl.a. til  Brunsgaard Andersen et  

 forslag til gennemførelsessprojekt for gårdanlæg i medfør af  

 byfornyelselovens § 26, bilag X.
Ved skrivelse af 25. maj 1990, bilag X, fremsatte  Brunsgaard  Andersens  

 advokat indsigelse mod gennemførelsesprojektet, bl.a. med henvisning til, at  

 det i dette skulle være foreslået, at udgifter til arealernes anlæg og  

 vedligeholdelse skulle afholdes af ejerne.
Advokaten henviste til, at det i §  

 7-beslutningen var udtalt, at disse udgifter skulle afholdes af kommunen.
 Ved udateret skrivelse, bilag X, bl.a. til  Brunsgaard Andersen meddelte  

 kommunen, at byrådet den 18. juni 1990 havde vedtaget gennemførelsesprojektet  

 vedrørende gårdanlæg med den ændring, at udgifter til drift og  

 vedligeholdelse af fælles opholdsarealer afholdes af kommunen.
 Indsigelsen fra  Brunsgaard Andersen om ikke at have modtaget den foran  

 nævnte ekspropriationsbeslutning blev på et tidspunkt frafaldet, og  

 taksationskommissionen holdt nyt møde den 27. juni 1990.
Ved en kendelse afsagt samme dag i forbindelse med mødet pålagde  

 taksationskommissionen i medfør af byfornyelseslovens § 52, stk. 2, jfr. stk.  

 4, kommunen at overtage hele ejendommen mod erstatning.
Kommissionens  

 afgørelse af erstatningsspørgsmålet blev udsat på parternes  

 forligsforhandlinger.
 Kommunen tilkendegav i skrivelser af 12. juli 1990, bilag Y og Z, at den  

 ikke ville anke taksationskommissionens kendelse af 27. juni 1990 om, at  

 kommunen skulle overtage hele ejendommen.
 Brunsgaard Andersen har efter det oplyste ved slutseddel af 12. juli  

 1990, bilag TT, købt en anden ejendom i Nyborg med overtagelsesdag 1. oktober  

 1990 for en købesum af ca. 495.000 kr.
I skrivelse af 13. august 1990 til  Brunsgaard Andersens advokat, bilag  

 AA, erklærede kommunen sig villig til som forligstilbud at overtage hele den  

 ejendom, som sagen angår, for 585.200 kr. kontant.
Det anførtes i skrivelsen,  

 at beløbet fremkom ved at kapitalisere et årligt lejebeløb på 83.600 kr. med  

 en kapitaliseringsfaktor på 7. Det anførtes, at det nævnte lejebeløb fremkom  

 således:
 1 bolig kr. 4.500 pr. måned, årligt 54.000 kr.
74 (m2) erhvervslokale 400 kr./(m2)/år 29.600 kr. ----------- Husleje pr. år 83.600 kr.
 Skrivelsen indeholdt yderligere nogle vilkår om udbetalingstidspunkt og  

 forrentning m.m.
 Efter det foreliggende tilkendegav  Brunsgaard Andersen eller dennes  

 advokat straks over for kommunen, at dette tilbud ikke kunne akcepteres.
 Der foregik i eftersommerne og efteråret 1980 forskellige forhandinger  

 mellem kommunen og Brunsgaard Andersen og dennes advokat om  

  Brunsgaard Andersens fraflytning m.m.
 Efter det oplyste blev adkomst for kommunen på hele ejendommen tinglyst  

 den 14. september 1990.
 Ved skrivelse af 11. oktober 1990, bilag LL, sendte kommunen til  

  Brunsgaard Andersens bank en a conto erstatning på 500.000 kr. en væsentlig  

 del af dette beløb er efter det oplyste blevet anvendt til indfrielse af  

 prioriteterne i den ejendom, som sagen angår.
 Ifølge oplysning fra  Brunsgaard Andersens advokat var kommunens  

 aktiviteter på ejendommen den 1. november 1990 kommet så vidt, at beboerne  

 ikke længere kunne benytte den hidtidige adgangsvej til Nørrevoldgade.
 Brunsgaard Andersen er fraflyttet den ejendom, som sagen angår, den 20.  

 november 1990. Hvidevarer, faste tæpper og gardiner er efter det oplyste  

 efterladt.
Udover de bilag, som er nævnt foran, er der fremlagt en række bilag  

 iøvrigt.
Af disse fremhæves:
 Bilag I, udateret og underskrevet købstilbud fra to tredjemænd vedrørende  

 forhuset med et jordtilliggende med overtagelse ca. 15. januar 1989 for en  

 købesum på 1 mill. kr.
 Bilag K, købstilbud fra en tredjemand vedrørende baghuset, dateret juni  

 1988, lydende på 480.000 kr. uden jord.
 Bilag L, vurderingserklæring af 24. august 1989 fra en anlægs- gartner  

 vedrørende ejendommens haveanlæg, lydende på 95.000 kr. + moms.
Bilag R, skrivelse af 6. juni 1990 fra kommunen til  Brunsgaard  Andersens  

 advokat.
I denne skrivelse henvises til advokatens skrivelse af 26. maj 1990  

 med fremsendelse af leje- og købstilbud.
Det anføres, at advokaten efter  

 forvaltningens opfattelse ikke bør foretage sig yderligere, før  

 taksationsskommissionssagen er afsluttet.
Bilag NN, kopier af annoncer den 30. oktober fra en ejendomsmægler, gennem  

 hvilken kommunen havde sat forhuset med et grundstykke til salg.
I annoncerne  

 anføres, at tilbud skal være afgivet senest 15. november 1990.
 Taksationskommissionen har behandlet erstatningsspørgsmålet på et møde den  

 16. november 1990.
 Kommissionen har ved sagens behandling bestået af retspræsident H.P.  

 Rosenmeier som formand og kommissærerne gårdejer Carlo Andersen, Dreslette,  

 og arkitekt Knud Larsen, Kerteminde.
 Kommissionen har antaget statsautoriseret ejendomsmægler Knud Pedersen som  

 sagkyndig.
 Brunsgaard Andersens endelige erstatningspåstand er i alt væsentligt  

 indeholdt i hans advokats processkrift II af 12. november 1990.  

  Brunsgaard Andersens erstatningspåstand går hereffter ud på, at kommunen  

 tilpligtes at udrede følgende erstatningsbeløb:
 1. Hele ejendommens værdi i handel og vandel principalt kr. 1.480, jfr.  

 bilag I og K, subsidiær kr. 1.300.000, jfr. bilag D mere subsidiært kr.  

 1.200.000, jfr. bilag RR.
 2. Flytteudgifter i henhold til bilag XX kr. 46.001,93.
 3. Nye gardiner m.v. i henhold til bilag VV kr. 34.900.
 4. Nye tæpper m.v. i henhold til bilag UU kr. 64.750.
 5. Flytning af antenne i henhold til bilag ÆÆ kr. 1.480,75.
 6. Lejetab for erhvervslokalet i forhuset og lagerlokalet i baghuset 1/3  

 1989 til 20/11 1990, d.v.s. 20 1/2 måned a kr. 5.000 = kr. 102.500,  

 subsidiært kr. 4.000 pr. måned = kr. 82.000. Der henvises til bilag SS, i  

 henhold til hvilket erhvervslokalet i forhuset tidligere har været udlejet  

 for 4.000 kr. pr. måned, heraf 500 kr. for varme.
 7. Ulemper iøvrigt: Ødelagt glas og tømmer, nedlæggelse af carport til tre  

 biler, mistet udnyttelse af haven, mistet tidligere udgang/udkørsel til  

 Nørrevoldgade m.v. kr. 100.000.
 8. Udgift til optagelse af banklån i forbindelse med køb af ny ejendom,  

 bilag YY, d.v.s. stempel og provision, kr. 13.525.
9. Sagkyndig bistand: Udgift til anlægsgartner for vurderingen af have  

 bilag H, 1.317,60 kr.
Advokat 48.800 kr.
Ialt 50.117,60 10. Omkostninger ved indfrielse af realkreditlån, bilag ZZ, d.v.s.  

 kurtage, bidrag og gebyrer, kr. 1.685,43.
 11. Flytning af telefon, bilag ØØ, 525 kr.
 Erstatningssummerne påstås forrentet med en årlig rente på 6% over  

 diskontoen principialt fra den 14. februaqr 1989, d.v.s. fra  

  Brunsgaard Andersens modtagelse af meddelelse om § 7-beslutningen, bilag OO,  

 subsidiært fra § 7.beslutningens tinglysning den 27. april 1989, mere  

 subsidiæret fra beslutningen om ekspropriation af en del af ejendommen den  

 18. september 1989.
 Under den mundtlige procedure for taksationskommsissionen den 16. november  

 1990 har  Brunsgaard  Andersens advokat om de enklete poster anført:
Ad 1. Hele ejendommens værdi i handel og vandel: Det afgørende må være  

 værdien på tidspunktet for § 7- beslutningen i februar 1989, subsidiært  

 tidspunktet for ekspropriationsbeslutningen i september 1989. Denne værdi må  

 have været 1.480.000 kr., der svarer til, hvad  Brunsgaard Andersen er blevet  

 budt for ejendommen, bilag I og K.
I hver fald må de  

 ejendomsmæglervurderinger, som kommunen selv har indhentet, lægges til grund,  

 bilag D og RR.
Kommunen indhentede først vurderingen bilag RR, lydende på  

 1.200.000 kr.
Da kommunen øjensynlig ikke var tilfreds med denne vurdering,  

 indhentede den vurderingen bilag D.
Den lød imidlertid på 1.300.000 kr.
Under  

 alle omstændigheder har to ejendomsmæglere vurderet ejendommens værdi  

 nogenlunde ens.
Det tilbud, som kommunen netop har indhentet vedrørende  

 forhuset, må være uden nogen betydning.
Det er indhentet under stærkt  

 tidspres, og uden at de interesserede havde beset ejendommen.
Ad 2-5 og 11. Flytteudgifter, nye gardiner m.v., nye tæpper, m.v.,  

 flytning af antenne og telefon: Tilbudet vedrørende flytteudgifter, bilag XX,  

 må lægges til grund.
Tilbudet er endda betinget af, at til- og frakørsels-  

 forholdene ikke ændres.
Tilbudene vedrørende gardinmontering i brusgaard  

 Andersens nye ejendom, bilag VV, og vedrørende tæppemontering i den, bilag  

 UU, må ligeledes lægges til grund.  Brunsgaard Andersen har måttet lade  

 gardiner og tæpper blive i den ejendom, som sagen angår, da de ikke kunne  

 anvendes i den nye ejendom.
Udgifterne til flytning af antenne og telefon  

 fremgår af bilagene ÆÆ og ØØ.
Ad 6. Lejetab: Butikslokalet i forhusets stueetage var udlejet til januar  

 1988 for 4.000 kr. månedlig incl. varme.
Under hensyn til lagerlokalet er  

 beløbet i postens opgørelse sat til 5.000 kr. incl. varme, subsidiært 4.000  

 kr.
Den periode, som kravet angår, er fra tidspunktet for  

  Brunsgaard Andersens modtagelse af meddelelse om § 7-beslutningen den 14.  

 februar 1989 og til  Brunsgaard Andersens fraflytning den 20. november 1990,  

 afrundet til 20 1/2 måned.  Brunsgaard Andersen har i perioden været afskåret  

 fra at foretage udlejning, hvilket blev bekræftet ved kommunens skrivelse af  

 6. juni 1990, bilag R, ifølge hvilken der ikke burde foretages yderligere med  

 hensyn til udlejning.
Hertil kommer, at lejeremnerne trak sig tilbage, når de  

 hørte om byfornyelsesbeslutningen.
Lejers varmebetaling bør medregnes i lejen  

 ved postens opgørelse, da  Brunsgaard  Andersen som følge af ikke at kunne  

 udleje selv har måttet afholde udgiften til opvarmning.
Ad 7. Ødelagt glas og tømmer samt forskellige ulemper iøvrigt: Det krævede  

 beløb på 100.000 kr. er et absolut minimumsbeløb.
Ulemperne begyndte i august  

 1989 med problemer med at komme ind og ud og ødelagt glas og træ. Der bør  

 endvidere henses til, at det ifølge et overslag fra en el-installatør, bilag  

 F, vil koste 35.000 kr. at installere en el-installation i  

  Brunsgaard Andersens nye ejenom, svarende til el- installationen i  

 værkstedet i baghuset i den ejendom, som sagen angår, ligesom der må henses  

 til, at VVS-installationen i baghuset af en VVS-installatør er vurderet til  

 29.000 kr., bilag F.
Ad 8. Udgift til banklån ved køb af ny ejendom: Denne udgift er påført  

  Brunsgaard Andersen ved kommunens holdning til erstatningsspørgsmålet.
Hvis  

 kommunen havde givet  Brunsgaard Andersen en større erstatning end det beløb  

 på 500.000 kr., som man har udbetalt a conto, ville posten ikke være blevet  

 nødvendiggjort.
 Ad 9. Udgift til sagkyndig bistand: Den angivne udgift til advokat skal  

 ses på baggrund af sagsforløbet.
 Ad 10. Omkostninger ved indfrielse af realkreditlån: Denne udgift er  

 påført  Brunsgaard Andersen ved ekspropriationen.
Ad forrentning: Undtagelsesbestemmelsen i vejlovens § 63 bør anvendes,  

 således at forrentningens begyndelsestidspunkt sættes til den 14. februar  

 1989, da  Brunsgaard Andersen fik meddelelse om § 7-beslutningen.
Fra dette  

 tidspunkt har  Brunsgaard Andersen været afskåret fra at råde over  

 ejendommen.
Eventuelt kan begyndelsestidspunktet sættes til tidspunktet for §  

 7-beslutningens tinglysning den 27. april 1989. I hvert fald må  

 forrentningens begyndelsestidspunkt i medfør af vejlovens § 63 sættes til  

 tidspunktet for ekspropriationen den 18. september 1989.
 Kommunen har under proceduren for taksationskommissionen anført:
Erstatningen for afståelsen af ejendommen må ligge på omkring 600.000 kr.  

 Man kan ikke lægge vægt på kommunens tidligere tilbud om at købe ejendommen  

 for 1,2 mill. kr., da dette tilbud var betinget af et købstilbud på forhuset,  

 og da det iøvrigt ikke blev akcepteret af  Brunsgaard Andersen.
Man har i den  

 allerseneste tid sat forhuset til salg for at opnå det bedst mulige tilbud og  

 få en ide om prisniveauet.  Brunsgaard Andersen har imidletid forhindret  

 kommunens ejendomsmægler i at vise forhuset frem for interesserede, og man  

 har således heller ikke kunnet få gennemført en mæglervurdering af forhuset.  

 Der er kun indgået et enkelt tilbud, lydende på 400.000 kr.
Selvom det ikke  

 kan være afgørende, må det give et fingerpeg.
Også den offentlige  

 ejendomsvurdering må være vejledende.
Kommunen erkender, at der har været ulemper og andre udgifter, som  

 kommunen må erstatte.
Taksationskommissionen må fastsætte erstatningsbeløbet,  

 men kommunen har femhævet forskellige forhold, d.v.s.:
 Flytteudgift: Der har ikke været tale om en erhvervsvirksomhed.
 Nye tæpper og gardiner: Man plejer ikke at medtage faste tæpper ved  

 fraflytning, og disse poster bør ikke erstattes i den størrelsesorden, som  

  Brunsgaard Andersen lægger op til.
Lejetab: Baggrunden for kommunens anbefaling i skrivelsen af 6. juni 1990,  

 bilag R, om ikke at foretage yderligere, var, at sagen skulle til  

 taksationsskommissionen og kunne ventes at blive afsluttet.
Kommunen har ikke  

 på noget tidligere tidspunkt haft indvendinger mod udlejning.
Et eventuelt  

 lejetab kan derfor tidligst beregnes fra 6. juni 1990.
 Ulemper: De ulemper, som  Brunsgaard Andersen har påberåbt sig, synes til  

 dels blot at være en konsekvens af, at kommunen skal overtage hele  

 ejendommen.
 Sagkyndig bistand: Der bør være tale om rimelige udgifter.
Sammenfattende har kommunen anført, at erstatningen bør fastsættes til  

 omkring 500.000 kr. med nogle tillæg.
De beløb, som  Brunsgaard Andersen har  

 krævet, er efter kommunens opfattelse ganske urealistiske.
 Om forrentningen har kommunen anført:  Brunsgaard Andersen har disponeret  

 over forhuset indtil nu og over baghuset indtil ca. august 1990.  

 Forrentningen bør derfor løbe fra et tidspunkt i sommer eller efterår 1990.  

 Efter vejlovens § 63 skal forrentning ske med 1% over diskontoen.
Brunsgaard  Andersens far har i forbindels emed proceduren for  

 taksationskommissionen den 16. november 1990 udtalt, at kommunen har kunnet  

 komme ind på ejendommen.
Der har imidlertid været en sådan trafik ind og ud  

 af ejendommen under sagens forløb, at man her syntes, at det måtte være nok  

 indtil fraflytningen den 20. november i år.
 Efter sagens optagelse til kendelse har  Brunsgaard Andersens advokat  

 sendt kommissionen et bilag, som kommissionen har fundet det rigtigst at  

 bortse fra.
 Taksationskommissionen skal udtale:
 Erstatningen for ejendommens værdi bør fastsættes efter forholdene på  

 tidspunktet for den oprindelige ekspropriation den 18. september 1989.  

 Erstatningen findes at kunne ansættes til 1,2 mill. kr. for hele ejendommen.
 Posterne nye gardiner og nye tæpper findes ikke omfattet af det tab, som  

 kommunen skal erstatte.
 Posten lejetab bør ikke selvstændigt erstattes, da den forrentning, der  

 fastsættes nedenfor, må give tilstrækkelig kompensation for lejetab.
 Posten udgifter til optagelse af banklån findes ikke omfattet af det tab,  

 som kommunen skal erstatte.
Derimod skal kommunen erstatte flytteudgifter, udgifter til flytning af  

 antenne og telefon, omkostninger ved indfrielse af realkreditlån samt ulemper  

 iøvrigt, herunder ødelagt glas og tømmer.
De nævnte udgifter findes under eet  

 skønsmæssigt at kunne ansættes til 30.000 kr.
Det bemærkes herved, at den  

 hævdede flytteudgift på ca. 46.000 kr. ikke umiddelbart virker forståelig, og  

 at der ikke er fremkommet nærmere oplysning eller dokumentation med hensyn  

 til det hævdede tab som følge af ødelagt glas og tømmer.
 Der tillægges  Brunsgaard  Andersen et afrundet beløb på 50.000 kr. til  

 sagkyndig bistand i medfør af vejlovens § 61.
 Det pålægges herefter kommunen til  Brunsgaard  Andersen at betale  

 1.200.000 + 30.000 = 1.230.000 kr. i erstatning samt 50.000 kr. til sagkyndig  

 bistand.
 I medfør af vejlovens § 63 bstemmes, at erstatningsbeløbet 1.230.000 kr.  

 forrentes fra ekspropriationstidspunktet den 18. september 1989 med en årlig  

 rente på 1% over diskontoen på det nævnte ekspropriationstidspunkt.  

 Kommissionen har ikke fundet tilstrækkelig anledning til at fastsætte et  

 andet begyndelsestidspunkt for forrentningen.
 Det følger af vejlovens § 62, stk. 2, at udgifterne ved sagens behanlding  

 bortset fra honorar til formand og sekretær skal afholdes af Nyborg kommune.
 Thi bestemmes:
 Nyborg kommune skal til  Erik Brunsgaard Andersen i erstatning for  

 kommunens overtagelse af ejendommen matr.nr. 178 Nyborg bygrunde betale  

 1.230.000 kr., hvorfra går det tidligere betalte a conto beløb 500.000 kr.
 Nyborg kommune skal over for  Erik  Brunsgaard  Rasmussen forrente det  

 foran nævnte erstatningsbeløb på 1.230.000 kr. fra den 18. september 1989 med  

 en årlig rente svarende til 1% over Nationalbankens diskonto den 18.  

 september 1989. For så vidt angår det betalte a conto beløb på 500.000 kr.  

 skal forrentning ske til beløbets betaling den 12. oktober 1990.
 Nyborg kommune skal endvidere til  Erik  Brunsgaard  Andersen betae 50.000  

 kr. til dækning af sagkyndig bistand.
Knud Larsen H.P.
Rosenmeier Carlog Andersen Udskriftens rigtighed bekræftes.
Taksationskommissionen for Fyns amtsrådsjkreds II (Sydfyn), den 10. januar 1991.
