Betænkning afgivet af Erhvervsudvalget den 8. december 2005 Betænkning over Forslag til lov om markedsføring [af familie- og forbrugerministeren (Lars  

 Barfoed)] 1. Ændringsforslag Familie- og forbrugerministeren har stillet 10 ændringsforslag  

 til lovforslaget.
2. Udvalgsarbejdet Lovforslaget blev fremsat den 6. oktober 2005 og var til 1.  

 behandling den 12. oktober 2005. Lovforslaget blev efter 1. behandling  

 henvist  

 til behandling i Erhvervsudvalget.
Politisk aftale Regeringen (Venstre og Det  

 Konservative Folkeparti), Socialdemokraterne, Dansk Folkeparti, Det Radikale  

 Venstre og Socialistisk Folkeparti indgik den 1. december 2005 en aftale  

 vedrørende forslag til lov om markedsføring.
Ministeren for familie- og  

 forbrugeranliggender  

 har sendt aftalen til udvalget.
Aftalen er optrykt i bilag 2 til  

 denne  

 betænkning.
Som en del af den politiske aftale har Ministeriet for Familie-  

 og Forbrugeranliggender udarbejdet et notat: »Regulering af brug af børn og  

 unge til vennehvervning«.
Notatet er ligeledes optrykt i bilag 2 til  

 betænkningen.
 Endelig har forligsparterne ønsket familie- og  

 forbrugerministerens svar på spørgsmål 20 og 22 optrykt i bilag 2 bagest i  

 betænkningen.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og familie- og forbrugerministeren sendte den 28. juni 2005 dette  

 udkast til udvalget, jf. folketingsåret 2004-05, 2. samling, ERU alm. del  

   

 bilag 189.
 Udkastet til lovforslaget er baseret på Markedsføringsudvalgets  

 betænkning, nr. 1457/2005: Markedsføring og prisoplysning (339 sider).
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Danske Mediers Forum, 2 skriftlige henvendelser fra  

 Forbrugerrådet og 1 skriftlig henvendelse fra Håndværksrådet.
 Ministeren for familie- og forbrugeranliggender har skriftligt  

 kommenteret henvendelserne over for udvalget.
Deputationer Endvidere har Forbrugerrådet og Håndværksrådet mundtligt over  

 for udvalget redegjort for deres holdning til lovforslaget.
Spørgsmål Udvalget har stillet 22 spørgsmål til familie- og  

 forbrugerministeren til skriftlig besvarelse, som denne har besvaret.
 2 af udvalgets spørgsmål og ministerens svar herpå er optrykt i  

 bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de af familie- og  

 forbrugerministeren stillede ændringsforslag.
De seks partier bag denne politiske aftale tilslutter  

 sig synspunkterne i ministeren for familie og forbrugeranliggenders  

 besvarelse  

 af L 13  spørgsmål  

 20 om bøder i sager  

 om overtrædelse af forbuddet mod uanmodet henvendelse (spam). Udvalget er  

 enigt  

 i, at der efter ikrafttrædelsen af de nye regler bør tages udgangspunkt i  

 Forbrugerombudsmandens beregningsmodel, når der skal fastsættes bøder for  

 udsendelse af spam.
Det er det, som fremgår af bemærkningerne til  

 lovforslaget.  

 Højesterets dom af 22. september 2005 i en sag om overtrædelse af den  

 nugældende markedsføringslovs §  

 6 a  

 ændrer ikke herved.
Som det fremgår af  

 forslagets bemærkninger, er spam i dag således et stort og stigende problem  

 for  

 brugen af internettet og telekommunikation.
Derfor skal overtrædelse af  

 reglerne også straffes med en bøde, som ud over at sikre, at det ikke kan  

 betale sig at overtræde markedsføringsloven,  

 også har en meget klar præventiv effekt.
Disse særlige hensyn er klart  

 fremhævet i bemærkningerne til de foreslåede nye regler, og derfor vil  

 domstolene fremover kunne inddrage dette, når der skal udmåles en bøde for  

 udsendelse af spam.
 I den forbindelse  

 bemærker de seks partier bag denne politiske aftale, at modellen alene  

 vil  

 udgøre et udgangspunkt, og bøden således, som det fremgår af lovforslagets  

 bemærkninger, vil bero på domstolenes konkrete vurdering i det enkelte  

 tilfælde  

 af samtlige sagens omstændigheder, hvorfor de angivne bødeniveauer vil kunne  

 fraviges i op- eller nedadgående retning, hvis der i den konkrete sag  

 foreligger skærpende eller formildende omstændigheder.
 Endelig henviser de seks  

 partier bag denne politiske aftale til de tre optrykte bilag bagest i  

 denne betænkning.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling  

.  

  

 Mindretallet  

 stemmer hverken for eller imod de stillede ændringsforslag.
Enhedslisten erkender, at  

 der er forbedringer i denne lov, og at nogle af de værste forringelser, som  

 regeringen havde foreslået, er taget ud, men forbuddet mod tilgift  

 ophæves, så forbrugerne frem over kan lokkes med »gratis« varer og dermed  

 nemmere  

 bliver vildledt.
Desuden er loven for slap, hvad angår begrænsning  

 af  

 markedsføring rettet mod børn og unge, samt utilstrækkelig med hensyn  

 til  

 at regulere antallet og størrelsen af gebyrer.
Derfor kan Enhedslisten ikke  

 støtte loven.
Enhedslisten vil desuden udtrykke sin store forundring  

 over, at  

 ministeren ikke indkaldte alle Folketingets partier til forhandlinger om  

 denne  

 lov.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 familie- og forbrugerministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 8 1)  

  

 I  

  

 stk. 2  

  

 indsættes efter »rusmidler«: », herunder alkohol,«.
[Præcisering] Til § 9 2)  

  

 Som  

  

 stk. 2  

  

 indsættes:
»Stk. 2.  

  

 Tilbyder en erhvervsdrivende en vare eller  

 tjenesteydelse til en bestemt pris, og har den erhvervsdrivende rimelig grund  

 til at antage, at denne ikke vil være i stand til at imødekomme  

 efterspørgslen  

 i en mængde, som er rimelig i forhold til tilbuddet og omfanget af dets  

 markedsføring, skal den erhvervsdrivende tage et klart forbehold herom i  

 markedsføringen.« [Oplysningskrav vedrørende  

 begrænsninger i et tilbud] Nye paragraffer 3)  

  

 Efter § 9 indsættes  

 som nye paragraffer med tilhørende overskrifter:
»Rabatkuponer og  

 -mærker § 01.  

  

 Der  

 må ikke gives rabat eller anden ydelse ved brug af mærker, kuponer el.lign.,  

 der er stillet til rådighed af erhvervsdrivende forud for køb af en vare  

 eller  

 ved udførelsen af en tjenesteydelse.
Stk. 2.  

  

 Erhvervsdrivende må dog  

 ved salg af en vare eller udførelsen af en tjenesteydelse give rabat eller  

 anden ydelse i form af mærker, kuponer el.lign. til senere indløsning,  

 såfremt  

 hvert enkelt mærke på tydelig måde er forsynet med udstederens navn eller  

 firma  

 med angivelse af en værdi i dansk mønt.
Rabatmærkeudstederen skal indløse  

 mærket til en værdi, når mærker til et beløb, hvis størrelse fastsættes af  

 ministeren for familie- og forbrugeranliggender, kræves indløst.
Lodtrækning og  

 præmiekonkurrencer § 02.  

  

 Afsætning til forbrugerne af formuegoder eller  

 tjenesteydelser må ikke søges fremmet af mulighed for gevinst ved deltagelse  

 i  

 lodtrækninger, præmiekonkurrencer eller anden form for foranstaltning, hvis  

 udfald beror helt eller delvis på tilfældet, såfremt deltagelsen er betinget  

 af  

 køb.
Stk. 2.  

  

 Bestemmelsen i stk. 1  

 gælder ikke, dersom den enkelte gevinsts størrelse og den samlede  

 gevinstværdi  

 ligger inden for beløbsgrænser, som fastsættes af ministeren for familie- og  

 forbrugeranliggender.
Beløbsgrænserne kan fastsættes efter produkttype og  

 modtagerkreds.
Stk. 3.  

  

 Udgiveren af et  

 periodisk skrift kan foranstalte lodtrækning til fordeling af gevinster i  

 forbindelse med løsning af præmiekonkurrencer.« [Forbud mod brug af rabatkuponer  

 og lign., krav til rabatmærker m.v. samt forbud mod købsbetingede,  

 tilfældighedsprægede konkurrencer] Til § 11 4)  

  

 Efter stk. 4  

 indsættes som nyt stykke:
»Stk. 01.  

  

 Ved et gebyr forstås en betaling for en særlig  

 tjeneste, funktion eller ydelse, som knytter sig til købet af en vare eller  

 tjenesteydelse, og som ikke har karakter af betaling for en selvstændig  

 ydelse.« [Indsættelse af gebyrdefinition] Til § 13 5)  

  

 I  

  

 stk. 1  

  

 indsættes efter »et gebyr,«: »jf. § 11, stk. 01,«.
[En præcisering] Til § 14 6)  

  

 I  

  

 stk. 1  

  

 ændres »af foreninger, organisationer« til: »af foreninger  

 eller organisationer«.
[Ændring af lovteknisk karakter] 7)  

  

 I  

  

 stk. 5  

  

 ændres »han« til:  

 »vedkommende«.
[Ændring af lovteknisk karakter] Til § 20 8)  

  

 I  

  

 stk. 1  

  

 indsættes efter »loven«: »og  

 de i medfør af loven udstedte bekendtgørelser«.
[En præcisering] Til § 28 9)  

  

 I  

  

 stk. 3  

  

 indsættes efter »§ 9,«: »§ 01, § 02,« Til § 30 10)  


  

 Stk.  

 3, 1. pkt.,  

  

 affattes således:
»I lov om markedsføring, jf.  

 lovbekendtgørelse nr. 699 af 17. juli 2000, forbliver §§ 6 og 7 samt § 22,  

 stk.  

 3 og 6, for så vidt angår overtrædelser af §§ 6 og 7 i kraft indtil den 1.  

 januar 2007.« [Konsekvensrettelse] Bemærkninger Til nr. 1 Med ændringen præciseres det, at  

 bestemmelsen særligt forbyder opfordring til at anvende alkohol som  

 rusmiddel.  

 Formålet er at sende et præcist signal om, at indtagelse af alkohol ikke  

 hører  

 hjemme i markedsføring rettet mod børn og unge.
Til nr. 2 Der foreslås  

 indsat et nyt stykke i bestemmelsen om salgsfremmende foranstaltninger med  

 det  

 formål at sikre, at en erhvervsdrivende tydeligt oplyser om begrænsninger i  

 tilbud på særlig favorable vilkår.
Formålet med  

 ændringen er at sikre forbrugerne det bedst mulige grundlag for at vurdere  

 deres muligheder for at købe varen eller ydelsen til en favorabel pris.
Det  

 forekommer  

 således i dag, at erhvervsdrivende udbyder slagtilbud, som skaber en langt  

 større efterspørgsel, end den erhvervsdrivende kan efterkomme, fordi  

 vedkommende  

 kun har få eksemplarer af varen.
Det betyder, at mange forbrugere risikerer  

 at  

 gå forgæves.
Med den nye  

 bestemmelse indføres et specifikt strafbelagt krav om, at et tilbud, som kun  

 findes i begrænset antal, skal markedsføres med klar information herom.
Det  

 er  

 en forudsætning, at informationen står i umiddelbar tilknytning til  

 tilbuddet.  

 Det skal sikre forbrugerne bedre mulighed for at vurdere deres chancer for at  

 få fat i et slagtilbud og dermed også et bedre grundlag for at beslutte, om  

 det  

 er værd at gå efter tilbuddet.
Området er i dag  

 reguleret af markedsføringslovens generelle forbud mod vildledning og  

 markedsføringslovens  

 generalklausul om god skik.
Desuden har Forbrugerombudsmanden udsendt en  

 vejledning om prismarkedsføring, som bl.a. omhandler slagtilbud.
Den  

 foreslåede  

 bestemmelse knæsætter den gældende praksis på området, hvoraf følger, at en  

 erhvervsdrivende, som markedsfører et slagtilbud uden at kunne dække den  

 forventede efterspørgsel, skal skrive »begrænset antal« eller »så længe lager  

 haves« i markedsføringen af tilbuddet.
 Den foreslåede  

 bestemmelse tager højde for direktivet om urimelig handelspraksis, som  

 indeholder  

 en tilsvarende regulering af slagtilbud (bait advertising) i direktivets  

 bilag  

 1, nr. 5.
Oplysningskravet  

 indtræder, hvis den erhvervsdrivende har rimelig grund til at antage, at  

 vedkommende  

 ikke har en tilstrækkelig mængde varer til salg til at imødekomme den  

 efterspørgsel, som tilbuddet vil skabe.
I vurderingen af, om der skal tages  

 forbehold for begrænset antal i markedsføringen, skal der lægges vægt på  

 varens  

 eller tjenesteydelsens art, kvalitet og pris samt omfanget af den reklame,  

 der  

 er gjort for tilbuddet.
Det vil således have betydning, om tilbuddet  

 eksempelvis  

 kun er markedsført en enkelt gang i et lokalblad eller der har været en  

 massiv  

 markedsføringskampagne i husstandsomdelte tilbudsaviser og i tv-reklamer.
Til nr. 3 Lovforslaget  

 indebærer en revision af de nuværende regler om markedsføring, herunder at  

 den  

 nuværende markedsføringslovs specialforbud mod særlige salgsfremmende  

 markedsføringsmetoder ophæves.
Med denne ændring  

 bevares to af disse forbud.
Det gælder forbuddet mod brug af rabatkuponer,  

 som  

 stilles til rådighed for forbrugerne før køb, og reglerne om rabatmærker i  

 den  

 nuværende lovs § 8 og forbuddet mod købsbetingede, tilfældighedsprægede  

 præmiekonkurrencer i lovens § 9.
Hvad angår forbuddet  

 mod rabatkuponer foreslås dette bevaret, idet denne rabatform skønnes at være  

 præget af tilfældigheder og særlig besværlig at anvende for såvel forbrugerne  

 som  

 detailhandelen.
Hertil kommer, at den foreslåede bestemmelse om  

 oplysningskrav  

 i forbindelse med brug af salgsfremmende foranstaltninger i lovforslagets § 9  

 ikke på tilstrækkelig måde imødegår de ulemper, som kan være forbundet med  

 brug  

 af rabatkuponer for forbrugerne og detailhandelen.
Det foreslås  

 endvidere, at den nuværende regel om rabatmærker m.v. i § 8, stk. 2, også  

 opretholdes.
Herved sikres det, at rabatmærker og lign. til senere indløsning  

 overholder visse formkrav, samt at forbrugeren fortsat har et lovkrav på at  

 få  

 mærker til en vis værdi indløst kontant.
Grænsen for, hvornår man som  

 forbruger  

 har krav på at få sine rabatmærker indløst kontant, fastsættes i en  

 bekendtgørelse udstedt af ministeren.
Grænsen er i dag på 20 kr.
 I forhold til den  

 eksisterende markedsføringslovs § 8 er der foretaget mindre sproglige  

 tilpasninger  

 til den terminologi, der i øvrigt benyttes i lovforslaget. Ændringen har ikke  

 til formål at foretage materielle ændringer i bestemmelsens indhold.
 Forbuddet mod  

 købsbetingede, tilfældighedsprægede konkurrencer foreslås ligeledes  

 opretholdt  

 for at sikre, at en række mere samfundsmæssige og etiske hensyn fortsat  

 varetages.
Det eksisterende  

 forbud sikrer således ikke kun, at forbrugernes fokus ikke forskydes fra den  

 ydelse, der søges afsat, til muligheden for at vinde en gevinst.
Det  

 varetager  

 også en række mere samfundsmæssige og etiske hensyn.
Til nr. 4 og 5 Med ændringen indsættes der en  

 definition af et gebyr, således at det klart fremgår af loven, hvad der  

 forstås  

 ved et gebyr i markedsføringslovens forstand.
Gebyrer er således både  

 reguleret  

 i lovforslagets § 11, stk. 1, og i § 13.
Ved et gebyr forstås i overensstemmelse  

 med lovforslagets bemærkninger en betaling for en særlig tjeneste, funktion  

 eller ydelse, som knytter sig til en vare eller tjenesteydelse eller et  

 løbende  

 aftaleforhold, og som ikke har karakter af en selvstændig tjenesteydelse.
Som  

 eksempel kan nævnes faktureringsgebyrer, betalingsgebyrer og  

 opsigelsesgebyrer.
 Samtidig  

 indsættes en henvisning i § 13, stk. 1, til gebyrdefinitionen.
Til nr. 6 Der  

 er alene tale om en sproglig præcisering af bestemmelsen om organiseret  

 rabat.
Til nr. 7 Med ændringen sikres anvendelse af kønsneutrale  

 betegnelser i lovgivningen i overensstemmelse med Statsministeriets  

 cirkulæreskrivelse af 5. december 1980 om samme emne.
Til nr. 8 Med ændringen  

 præciseres det, at Forbrugerombudsmandens tilsyn både omfatter  

 markedsføringsloven  

 og de i medfør af loven udstedte bekendtgørelser, herunder de gældende  

 bekendtgørelser  

 efter prismærkningsloven.
Til nr. 9 I lighed med, hvad der  

 er gældende efter den nuværende markedsføringslov, foreslås det, at de  

 genindsatte bestemmelser om rabatkuponer og -mærker og købsbetingede  

 konkurrencer strafbelægges.
Til nr. 10 Ændringen er en  

 konsekvens af genindsættelsen af den nuværende markedsføringslovs §§ 8 og 9 i  

 lovforslaget.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Jan Trøjborg (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Elisabeth Geday (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 13 Bilagsnr.
Titel 1 Udkast til tidsplan for udvalgets behandling af  

 lovforslaget 2 Tidsplan for udvalgets behandling af lovforslaget 3 Henvendelse af 24/10-05 fra Forbrugerrådet 4 Kopi af brev til Danske Mediers Forum fra Folketingets formand  

 samt Danske Mediers Forums (DMF) henvendelse til Folketinget 5 Henvendelse af 10/11-2005 fra Forbrugerrådet 6 Udkast til revideret tidsplan for udvalgets behandling af  

 lovforslaget 7 Revideret tidsplan for udvalgets behandling af  

 lovforslaget 8 Politisk aftale om lovforslaget 9 Henvendelse af 2/12-05 fra Håndværksrådet 10 Ændringsforslag fra familie- og forbrugerministeren 11 Notat vedrørende regulering af brug af børn og unge i  

 vennehvervning fra familie- og forbrugerministeren 12 Ændringsforslag fra familie- og forbrugerministeren 13 1. udkast til betænkning 14 Henvendelse af 14/12-05 fra Sig Nordestgaard, Odense SV 15 Betænkning afgivet 6/12-05 Oversigt over spørgsmål og svar vedrørende L 13 Spm.nr.
Titel 1 Spm. om oversendelse af paralleltekster, til familie- og  

 forbrugerministeren, og ministerens svar herpå 2 Spm. om en kommentar til henvendelsen af 24/10-05 fra  

 Forbrugerrådet, til økonomi- og erhvervsministeren, og ministerens svar herpå 3 Spm. om annoncehajer, til familie- og  

 forbrugerministeren, og ministerens svar herpå 4 Spm. om skjult reklame, til familie- og  

 forbrugerministeren, og ministerens svar herpå 5 Spm. om skjult reklame, til familie- og  

 forbrugerministeren, og ministerens svar herpå 6 Spm. om, hvilken status en vejledning udsendt af Forbrugerombudsmanden  

 har, til familie- og forbrugerministeren, og ministerens svar herpå 7 Spm. om en uddybende kommentar til den foreslåede  

 bestemmelse om børn og unge, til familie- og forbrugerministeren, og  

 ministerens svar herpå 8 Spm. om muligheden for at reklamere på skoler og for at beskytte  

 børn mod markedsføring, til familie- og forbrugerministeren, og ministerens  

 svar herpå 9 Spm. om en kommentar til et »forslag om forbud mod at  

 afholde ophørsudsalg i mere end 3 måneder« og en redegørelse for, hvad der  

 gælder i dag m.v., til familie- og forbrugerministeren, og ministerens svar  

 herpå 10 Spm. om gebyrer, til familie- og forbrugerministeren, og  

 ministerens svar herpå 11 Spm. om en kommentar til den foreslåede bestemmelse om  

 reklameidentifikation, til familie- og forbrugerministeren, og ministerens  

 svar herpå 12 Spm. om virksomheders ansvar, hvis et produkt indgår i en  

 given artikel, til familie- og forbrugerministeren, og ministerens svar herpå 13 Spm. om, hvilken indflydelse EU-regulering forventes at  

 få på dansk lovgivning om markedsføring, til familie- og forbrugerministeren,  

 og ministerens svar herpå 14 Spm. om baggrunden for at ophæve specialforbuddene, til  

 familie- og forbrugerministeren, og ministerens svar herpå 15 Spm. om ændringer i Forbrugerombudsmandens opgaver,  

 prioriteringer og retshåndhævelse efter Markedsføringslovudvalgets afgivelse  

 af betænkning, til familie- og forbrugerministeren, og ministerens svar herpå 16 Spm. om behandling af klager over annoncehajer fra mindre  

 virksomheder, til familie- og forbrugerministeren, og ministerens svar herpå 17 Spm. om sikring af, at annoncehajer ikke fortsat får frit  

 spil, til familie- og forbrugerministeren, og ministerens svar herpå 18 Spm. om etablering af et tæt samarbejde mellem  

 Forbrugerombudsmanden, politiet og relevante erhvervsorganisationer, til  

 familie- og forbrugerministeren, og ministerens svar herpå 19 Spm. om en kommentar til henvendelsen af 10/11-05 fra Forbrugerrådet,  

 til familie- og forbrugerministeren, og ministerens svar herpå 20 Spm. om Højesterets dom af 22/11-05 vedr. udsendelse af  

 spam, til familie- og forbrugerministeren, og ministerens svar herpå 21 Spm. om vennehvervning, til familie- og forbrugerministeren,  

 og ministerens svar herpå 22 Spm. om aggressiv markedsføring, til familie- og  

 forbrugerministeren, og ministerens svar herpå 23 Spm. om ministerens kommentar til henvendelsen af  

 14/12-05 fra Stig Nordestgaard, Odense SV, til familie- og  

 forbrugerministeren,  

 og ministerens svar herpå Bilag 2 To af udvalgets bilag samt 2 spørgsmål til  

 familie- og forbrugerministeren og dennes svar herpå Bilagene samt ministerens svar på spørgsmålene er optrykt  

 efter ønske fra udvalget med undtagelse af EL L 13  bilag 8:
Politisk aftale om L 13  forslag til lov om  

 markedsføring Regeringen (Venstre og Det Konservative Folkeparti),  

 Socialdemokraterne, Dansk Folkeparti, Det Radikale Venstre og Socialistisk  

 Folkeparti har den 1. december 2005 indgået følgende aftale om L 13   

 forslag  

 til lov om markedsføring:
 Forslag til lov om markedsføring vedtages med de ændringer, som  

 fremgår af vedlagte ændringsforslag. Ændringsforslag indeholder følgende  

 elementer:
   

 	  

 En præcisering af § 8,  

 stk. 2, således at det klart understreges, at alkohol er blandt de stoffer,  

 som  

 det er forbudt at opfordre til indtagelse af i reklamer rettet mod børn og  

 unge.
   

 	  

 Den nuværende  

 markedsføringslovs § 8 om rabatkuponer og rabatmærker indsættes.
   

 	  

 Den nuværende  

 markedsføringslovs § 9 om købsbetingende konkurrencer indsættes.
   

 	  

 Et nyt stk. 2 til den  

 foreslåede § 9 om oplysning om begrænsninger i favorable tilbud.
   

 	  

 En definition af et  

 gebyr i § 11, der sammen med bestemmelsens øvrige indhold sikrer, at  

 forbrugerne  

 oplyses om varens samlede pris.
Den nye markedsføringslov indfører som en nyskabelse i § 8 mere  

 præcise regler for markedsføring rettet mod børn og unge.
Samtidig ophæves  

 specialforbuddene om tilgift og mængdebegrænsning, og der indføres en ny  

 bestemmelse i § 9, som skal sikre gennemsigtighed i forbindelse med brug af  

 salgsfremmende foranstaltninger.
 Med henblik på at vurdere konsekvenserne af disse ændringer i  

 lovgivningen vil ministeren for familie- og forbrugeranliggender fremlægge en  

 evalueringsrapport for Folketingets Erhvervsudvalg 3 år efter, at de nye  

 regler  

 er trådt i kraft.
 Forligsparterne er opmærksomme på problemstillingen om  

 annoncehajer og har noteret sig, at Forbrugerombudsmanden har fokus på  

 området.  

 Også dette emne vil blive behandlet i den ovennævnte evalueringsrapport.
 Forligsparterne tager endvidere det fremsendte notat af 30.  

 november 2005 om vennehvervning til efterretning.
Lars Barfoed  

 Inger  

 Støjberg  

 Martin Henriksen  

 Elisabeth Geday Per Ørum Jørgensen  

 Poul  

 Henrik Hedeboe  

 Karen Hækkerup Pressemeddelelse Forlig om Markedsføringsloven Regeringen (Venstre og Det Konservative Folkeparti),  

 Socialdemokraterne, Dansk Folkeparti, Det Radikale Venstre og Socialistisk  

 Folkeparti har indgået aftale om den nye markedsføringslov.
»Jeg er glad for, at vi har fået en så bred politisk aftale om  

 den nye markedsføringslov.
Det ligger mig meget på sinde at sikre forbrugerne  

 ordentlige vilkår og gennemsigtighed i købssituationen.
Det mener jeg at vi  

 har  

 sikret med den nye lov«, siger familie- og forbrugerminister Lars Barfoed.
Den nye markedsføringslov indfører som en nyskabelse mere  

 præcise regler for markedsføring rettet mod børn og unge.
Virksomhederne  

 forpligtes således til at tage et større hensyn til børn i deres  

 markedsføring,  

 så de eksempelvis ikke må opfordre til vold og anvendelse af alkohol.
 Der indføres derudover en ny bestemmelse, som skal sikre  

 gennemsigtighed, når virksomhederne bruger salgsfremmende foranstaltninger.  

 Hensigten er at sikre, at forbrugerne kan gennemskue tilbuddene og dermed  

 varens reelle pris.
 Samtidig ophæves de nuværende forbud mod mængdebegrænsning og  

 tilgift.
 Af aftalen fremgår desuden, at familie- og forbrugerministeren  

 vil fremlægge en evalueringsrapport 3 år efter, at de nye regler er trådt i  

 kraft.
Link til aftaleteksten For yderligere oplysninger:
Kontakt til familie- og forbrugerminister Lars Barfoed:  

 Pressechef Mette Hovmand: 25 40 88 40 Venstre: Inger Støjberg: 33 37 45 54 Socialdemokraterne: Karen Hækkerup: 33 37 40 40 Dansk Folkeparti: Martin Henriksen: 33 37 51 29 Det Konservative Folkeparti: Per Ørum Jørgensen: 33 37 42 11 Det Radikale Venstre: Elisabeth Geday: 33 89 25 46 Socialistisk Folkeparti: Poul Henrik Hedeboe: 33 37 44 04 L 13  bilag 11:
Ministeriet for  

 familie- og forbrugeranliggender Forbrugerstyrelsen 30. november 2005 Sag 101/1-325/ubp L 13  forslag til lov om markedsføring Regulering af brug af børn og unge til  

 vennehvervning Der har i forhandlingerne om L 13 været udtrykt ønske om, at der  

 i loven indsættes regler, som forbyder urimelig brug af vennehvervning i  

 relation til børn og unge.
1. Hvad gælder i dag Anvendelsen af vennehvervning er i dag reguleret via  

 markedsføringslovens generalklausul om god skik og forbuddet i § 2 mod  

 utilbørlige fremgangsmåder.
 Forbrugerombudsmanden har fra tid til anden grebet ind over for  

 forskellige elementer i vennehvervning i medfør af generalklausulen i § 1.  

 Blandt disse sager kan nævnes den såkaldte Telia-dom, som vedrørte et  

 koncept,  

 hvor et teleselskab indgik aftale med sportsforeninger for at afsætte  

 mobiltelefoner  

 og -abonnementer til foreningens medlemmer og dennes støtter mod at  

 sponsorere  

 foreningen.
 Sø- og Handelsretten udtalte følgende i dommen:
 »Retten kan tiltræde, at børn og unge under 18 år skal  

 beskyttes, således at deres loyalitet over for eksempelvis sportsforeninger  

 ikke misbruges, ligesom børn og unge under 18 år ikke bør benyttes i salgs-  

 og  

 markedsføringsøjemed, heller ikke som salgskanaler for private  

 erhvervsdrivende.« Retten slog dog samtidig fast, at forældre, andre  

 opdragere  

 og voksne i sportsforeningerne har et ansvar for, at børn og unge vejledes  

 om,  

 hvordan de skal forholde sig til kommercielle henvendelser af denne art, så  

 de  

 lærer at forholde sig kritisk hertil og bliver uddannet til at foretage de  

 afvejninger, som en forbruger må foretage.
 I den konkrete sag blev firmaet frikendt, idet retten lagde vægt  

 på, at der var tale om salg af mobilabonnementer, som børn og unge under 18  

 år  

 ikke kan tegne på egen hånd.
Med indførelse af den nye § 8 skærpes kravene til god skik i  

 forhold til børn og unge, således at der ikke vil skulle så meget til, før  

 koncepter, som udnytter børn og unges naturlige godtroenhed og  

 letpåvirkelighed, må anses for at være i strid med god skik og dermed  

 forbydes.  

 Vennehvervning er netop karakteriseret ved, at man udnytter den loyalitet,  

 som  

 den, der bliver hvervet, føler over for sin ven, og det forhold, at det er  

 svært at sige nej til en, man kender.
Det vil i relation til vennehvervning  

 over for børn og unge i fremtiden betyde, at grænserne vil blive yderligere  

 indskrænket i forhold til, hvad der gælder i dag.
»Skjult« vennehvervning vil være i strid med den nye bestemmelse  

 i L 13 om reklameidentifikation.
Der vil således være tale om skjult reklame,  

 hvis fx et rejsebureau indgår aftale med en gymnasieelev om, at han skal  

 overtale sine venner til at tage med på bureauets skiferie, uden at vennerne  

 får at vide, at grunden til, at eleven taler for, at de skal vælge netop den  

 rejse, er, at han selv får turen gratis.
Endelig er vennehvervningskoncepter, som går ud på at omgå  

 markedsføringslovens og forbrugeraftalelovens strafbelagte forbud mod  

 uanmodet  

 personlig, telefonisk eller elektronisk henvendelse, allerede efter gældende  

 ret ikke tilladt.
Der er her tale om koncepter, der er baseret på, at barnet  

 eller den unge selv skal opsøge venner og bekendte i deres hjem eller  

 telefonisk for at overtale dem til at købe en vare eller tjenesteydelse.
 Det må således konkluderes:
  

 	  

 At brug af børn og  

 unge til vennehvervning som udgangspunkt er i strid med god  

 markedsføringsskik,  

 jf.
Teliadommen, men det afhænger dog af en konkret vurdering i det enkelte  

 tilfælde.
  

 	  

 At den nye § 8  

 yderligere vil præcisere, at man ikke må benytte markedsføringsmetoder, som  

 udnytter børn og unges loyalitet og godtroenhed.
Forhold som netop bliver  

 udnyttet i vennehvervning.
   

 	  

 At skjult  

 vennehvervning vil være i strid med nye § 4 om reklameidentifikation, som er  

 strafbelagt.
   

 	  

 At  

 vennehvervningskoncepter, som reelt går ud på at omgå markedsføringslovens og  

 forbrugeraftalelovens forbud mod uanmodet henvendelse, allerede er i strid  

 med  

 god skik og vil kunne forbydes.
Hertil kommer, at børn og unge kun i begrænset omfang kan indgå  

 aftaler på egen hånd, og at de bl.a. ikke kan indgå aftaler, der forpligter  

 dem  

 til at betale på et senere tidspunkt.
Det betyder bl.a., at en mindreårig  

 ikke  

 kan tegne et abonnement eller handle på nettet.
2. Overvejelser om indførelse af specifikke  

 regler om vennehvervning Der er enighed om, at indførelse af et generelt forbud mod børn  

 og unges deltagelse i salgs- og markedsføringsarbejde vil være alt for  

 vidtgående, idet det vil afskære børn og unge fra at have fritidsjobs i  

 butikker eller at deltage i ukontroversielt salgs- og markedsføringsarbejde  

 som  

 led i indsamling af midler til foreninger og sportsklubber.
 Der er derfor stillet forslag om, at et evt. strafbelagt forbud  

 indskrænkes til kun at omfatte markedsføringstiltag, hvori børn og unge på  

 urimelig måde indgår i arbejdet.
 Som det fremgår ovenfor, er urimelig brug af børn og unge til  

 vennehvervning, enten allerede i dag ikke tilladt eller vil fremover ikke  

 være  

 tilladt som følge af de nye bestemmelser om børn og unge og  

 reklameidentifikation i L 13.
 Såfremt man ønsker at skærpe retstilstanden yderligere, vil det  

 reelt kunne betyde, at man indfører et nyt specialforbud mod brug af børn og  

 unge til vennehvervning.
 Hertil kommer, at såfremt der udformes en specialbestemmelse,  

 som kun regulerer visse former for vennehvervning, er der risiko for, at  

 domstolene vil benytte den nye bestemmelse til at slutte modsætningsvis,  

 således  

 at andre former for vennehvervning, som ikke er omfattet af den nye  

 bestemmelse,  

 men som i dag vil være i strid med god skik, vil blive lovliggjort.
 Spørgsmål 20:
Vil ministeren oplyse, hvilken betydning Højesterets dom af 22.  

 september 2005 i straffesagen om udsendelse af spam har for de foreslåede  

 regler? Svar:
 Den 22. september 2005 afsagde Højesteret dom i en sag om  

 overtrædelse af forbuddet mod udsendelse af spam i den nugældende  

 markedsføringslovs §  

 6 a.
 Højesterets dom er afsagt efter udarbejdelsen af lovforslaget,  

 og der er således ikke taget højde for dommen i bemærkningerne til  

 lovforslaget.
Den pågældende sag vedrørte udsendelse af et betydeligt antal  

 e-mails og sms-beskeder.
Der var tale om anke af en dom, som var afsagt af  

 Sø-  

 og Handelsretten den 14. marts 2005. Anklagemyndigheden gjorde både for  

 Højesteret og for Sø- og Handelsretten gældende, at der ved udmålingen af  

 bøden  

 skulle tages udgangspunkt i et fast beløb pr. adressat, således som det er  

 forudsat i den beregningsmodel, som Forbrugerombudsmanden har udarbejdet, og  

 som der henvises til i bemærkningerne til lovforslagets § 28.
Sø- og Handelsretten fastsatte straffen til en bøde på 2 mio.  

 kr., men Højesteret nedsatte bøden til 400.000 kr.
Højesteret anførte under  

 henvisning til bl.a. forarbejderne til markedsføringslovens § 22, at der ikke  

 som anført af anklagemyndigheden (og forudsat i Forbrugerombudsmandens  

 beregningsmodel)  

 kan tages udgangspunkt i et fast beløb pr. adressat, idet der må lægges  

 betydelig vægt på andre forhold, herunder navnlig den opnåede eller  

 tilsigtede  

 fortjeneste og henvendelsens karakter og indhold.
 Højesterets dom indebærer således, at den beskrivelse af den  

 nuværende retsstilling, som findes i bemærkningerne til lovforslagets § 28,  

 ikke længere er fuldt ud dækkende.
Det er imidlertid fortsat min opfattelse, at der efter  

 ikrafttrædelsen af de nye regler bør tages udgangspunkt i  

 Forbrugerombudsmandens beregningsmodel, når der skal fastsættes bøder for  

 udsendelse  

 af spam.
Det er det, som fremgår af bemærkningerne til lovforslaget, og  

 Højesterets dom ændrer ikke herved.
Som det fremgår af forslagets bemærkninger, er spam i dag  

 således et stort og stigende problem for brugen af internettet og  

 telekommunikation.
Derfor skal overtrædelse af reglerne også straffes med en  

 bøde, som  ud over at sikre, at det ikke kan betale sig at overtræde  

 markedsføringsloven  også har en meget klar præventiv effekt.
Disse  

 særlige  

 hensyn er klart fremhævet i bemærkningerne til de foreslåede nye regler, og  

 derfor vil domstolene fremover kunne inddrage dette, når der skal udmåles en  

 bøde for udsendelse af spam.
 I den forbindelse bemærkes, at modellen alene vil udgøre et  

 udgangspunkt, og bøden således, som det fremgår af lovforslagets  

 bemærkninger,  

 vil bero på domstolenes konkrete vurdering i det enkelte tilfælde af samtlige  

 sagens omstændigheder, hvorfor de angivne bødeniveauer vil kunne fraviges i  

 op-  

 eller nedadgående retning, hvis der i den konkrete sag foreligger skærpende  

 eller formildende omstændigheder.
 Spørgsmål 22:
Vil den aggressive markedsføring, som virksomheden Mund- og  

 fodmalernes forlag benytter sig af, være ulovlig efter udkastet til den nye  

 markedsføringslov? Svar:
L 13 indeholder som den nuværende markedsføringslov et forbud  

 mod at markedsføre sig på en måde, som er vildledende, urigtig eller urimelig  

 mangelfuld.
Ved afgørelsen af, om der foreligger en vildledende  

 markedsføring,  

 skal der foretages en vurdering af det konkrete markedsføringsmateriale,  

 herunder  

 en vurdering af det samlede indtryk, som forbrugeren bibringes, når  

 vedkommende  

 ser markedsføringen.
I denne vurdering indgår ikke blot spørgsmålet om,  

 hvilke  

 oplysninger der gives eller ikke gives i reklamen, men også den måde, hvorpå  

 oplysninger fremgår.
Det kan være spørgsmål om den grafiske opsætning og om,  

 hvor  

 fremtrædende en placering oplysningerne har i reklamen.
 Et eksempel på en vildledende markedsføring kan være, at en  

 virksomhed fremstiller sig selv som en velgørende forening eller skaber det  

 indtryk, at overskuddet ved et salg går til velgørende formål, mens der i  

 virkeligheden  

 er tale om en helt almindelig kommerciel virksomhed, hvor indtjeningen  

 tilfalder virksomhedens ejere.
 Det er Forbrugerombudsmanden og i sidste instans domstolene, som  

 foretager vurderingen af et konkret markedsføringstiltag og træffer den  

 endelige afgørelse om, hvorvidt vildledningsforbuddet er overtrådt.
 Selv om et markedsføringstiltag ikke kan betegnes som  

 vildledende og dermed i strid med det strafbelagte forbud, kan  

 markedsføringen  

 bl.a. på grund af sin form være i strid med lovens generalklausul om god skik  

 og vil kunne forbydes.
 Det er også her, Forbrugerombudsmanden og i sidste instans  

 domstolene, der træffer den endelige afgørelse.
 I øvrigt kan den enkelte forbruger ud over at rette henvendelse  

 til Forbrugerombudsmanden også foretage anmeldelse til politiet angående  

 overtrædelse af markedsføringslovens regler om vildledning.
