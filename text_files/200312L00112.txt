Fremsat den 10. december 2003 af ministeren for  

 fødevarer, landbrug og fiskeri (Mariann Fischer Boel) Forslag til Lov om drift af  

 landbrugsjorder Formål, område og  

 definitioner § 1.  

  

  

 Lovens formål er at fremme en bæredygtig udvikling af driften af  

 landbrugsjorder  

 ved at forene hensyn til 1)  

 	  

    

 bevaring  

 af produktionsgrundlaget og 2)  

 	  

    

 bevaring af natur, miljø og landskabelige værdier.
 Stk. 2.  

  

  

 Loven gælder for alle  

 ubebyggede og ubefæstede arealer, jf. dog stk. 4.
 Stk. 3.  

  

  

 Loven gælder for  

 ejere og brugere af de arealer, der omfattes af loven, jf. stk. 2, samt  

 virksomheder tilknyttet landbrugsdrift, jf. dog stk. 4.
 Stk. 4.  

  

  

 Ministeren for  

 fødevarer, landbrug og fiskeri kan fastsætte regler, hvorefter bestemmelser i  

 loven kun gælder for en del af de i stk. 2 nævnte arealer og visse af de i  

 stk.  

 3 nævnte personer.
 § 2.  

  

  

 Ved landbrugsjorder forstås i denne lov ubebyggede og ubefæstede arealer,  

 der kan anvendes til jordbrugsmæssige formål.
 Stk. 2.  

  

  

 Ved jordbrugsmæssige  

 formål forstås i denne lov anvendelse til dyrknings- og naturformål, som  

 nærmere fastsat i § 4, nr. 1-4.
 Stk. 3.  

  

  

 Ved plantage forstås  

 i denne lov landbrugsjorder, der dyrkes med plantede eller såede buske eller  

 træer.
 Stk. 4.  

  

  

 Ved naturarealer  

 forstås i denne lov landbrugsjorder, hvor vegetationen på arealerne  

 overvejende  

 består af naturligt hjemmehørende plantearter.
 Stk. 5.  

  

  

 Ved lysåbne arealer  

 forstås i denne lov landbrugsjorder, hvor vegetationen på arealerne  

 overvejende  

 består af lavtvoksende plantearter.
 Stk. 6.  

  

  

 Ved halvkulturarealer  

 forstås i denne lov landbrugsjorder, som er lysåbne og har en naturtilstand,  

 der kræver en ekstensiv landbrugsdrift for at kunne opretholdes i denne  

 tilstand.
Stk. 7.  

  

  

 Ved udyrkede arealer  

 forstås i denne lov landbrugsjorder, hvor der ikke foregår nogen form for  

 drift.
Rydning af opvækst af træer og buske, herunder ved slåning, betragtes  

 i  

 denne forstand ikke som drift.
 Stk. 8.  

  

  

 Ved småbiotoper  

 forstås i denne lov små arealer, der fungerer som levesteder for vilde  

 planter  

 og dyr, og som i sin karakter adskiller sig fra de omgivende landbrugsjorder.
Jordressourcens  

 anvendelse til dyrkning og natur § 3.  

  

  

 Alle landbrugsjorder i landzone samt arealer i byzone og sommerhusområder,  

 der er noteret med landbrugspligt, skal anvendes til jordbrugsmæssige formål,  

 jf. dog stk. 2.
Stk. 2.  

  

  

 Kravet i stk. 1 om  

 anvendelse til jordbrugsmæssige formål gælder ikke for 1)  

 	  

    

 arealer, der anvendes til ikke-jordbrugsmæssige formål i  

 overensstemmelse med en lokalplan eller en landzonetilladelse eller anvendes  

 til anden lovlig ikke-jordbrugsmæssig anvendelse, 2)  

 	  

    

 fredskovspligtige arealer, og 3)  

 	  

    

 haver, der, inklusiv bebyggelse, er under 2 ha.
 § 4.  

  

  

 Ejere eller brugere af landbrugsjorder, der er omfattet af § 3, stk. 1,  

 jf. § 3, stk. 2, skal anvende landbrugsjorderne på forsvarlig jordbrugsmæssig  

 måde ved anvendelse til følgende jordbrugsmæssige formål:
 1)  

 	  

    

 Dyrkning af ét- eller flerårige afgrøder, herunder plantage, og  

 anvendelse som skov.
 2)  

 	  

    

 Drift som halvkultur eller henliggen som udyrket og lysåbent  

 areal.
 3)  

 	  

    

 Kulturtekniske foranstaltninger.
 4)  

 	  

    

 Småbiotoper og småplantninger op til og med 0,5 ha.
 § 5.  

  

  

 Ejere eller brugere af landbrugsjorder, der er omfattet af § 3, stk. 1,  

 jf. § 3, stk. 2, skal holde disse fri for opvækst af træer og buske, jf. dog  

 stk. 2.
 Stk. 2.  

  

  

 Følgende  

 landbrugsjorder er undtaget fra kravet i stk. 1 om friholdelse for opvækst af  

 træer og buske:
 1)  

 	  

    

 Arealer med plantage og skov eller arealer anmeldt som skov, jf.  

 stk. 3.
 2)  

 	  

    

 Arealer med læhegn og lignende.
 3)  

 	  

    

 Arealer med småbiotoper, der består af træer og buske samt  

 småplantninger op til og med 0,5 ha.
 4)  

 	  

    

 Arealer med anden lovlig beplantning, jf. § 7.
 5)  

 	  

    

 Klitfredede arealer.
 6)  

 	  

    

 Arealer, der er meget våde, stejle eller på anden måde vanskelige  

 at rydde med maskiner, eller som er vanskeligt tilgængelige.
 Stk. 3.  

  

  

 Uanset bestemmelserne  

 i stk. 1, er det tilladt at etablere skov i overensstemmelse med  

 regionplanens  

 bestemmelser om skovrejsning, når der foretages anmeldelse til en myndighed  

 bestemt af ministeren for fødevarer, landbrug og fiskeri.
§ 6.  

  

  

 En ejer eller bruger kan anmelde et areal, der ikke er beskyttet efter § 3  

 i lov om naturbeskyttelse, som halvkulturareal eller udyrket areal til  

 amtsrådet.
Ejeren eller brugeren opnår derved ret til at genopdyrke arealet  

 inden for de næste 15 år, uanset at arealet i mellemtiden måtte komme til at  

 opfylde kriterierne for § 3-beskyttelsen, medmindre amtsrådet inden 4 uger  

 efter anmeldelsen har oplyst ejeren eller brugeren om, at arealet allerede er  

 beskyttet.
§ 7.  

  

  

 Bestemmelserne i §§ 3-5 er ikke til hinder for opretholdelse af andre  

 former for natur end angivet i § 4, hvis de var etableret ved lovens  

 ikrafttræden.
Bestemmelserne er heller ikke til hinder for varig ændring i  

 arealanvendelsen til andre former for natur end angivet i § 4, når det er i  

 overensstemmelse med anden lovgivning og med amtsrådets vedtagne og  

 offentliggjorte planer i henhold til anden lovgivning.
 Stk. 2.  

  

  

 Hvis etablering af  

 andre former for natur efter stk. 1 indebærer beplantning over 0,5 ha, skal  

 der  

 ske anmeldelse til en myndighed bestemt af ministeren for fødevarer, landbrug  

 og fiskeri.
 Stk. 3.  

  

  

 Naturarealer, jf.  

 stk. 1, kan til enhver tid anvendes til jordbrugsmæssige formål, jf. § 4,  

 igen,  

 medmindre dette vil være i strid med anden lovgivning.
 § 8.  

  

  

 Ministeren for fødevarer, landbrug og fiskeri kan fastsætte nærmere regler  

 om anvendelse af landbrugsjorder, jf. §§ 3-7, herunder om fravigelser fra  

 reglerne i særlige tilfælde.
Landskabelige  

 værdier § 9.  

  

  

 Ministeren for fødevarer, landbrug og fiskeri kan fastsætte særlige regler  

 om 1)  

 	  

    

 skovplantning, herunder regler om, at der ikke må foretages  

 skovplantning inden for områder, hvor skovplantning er uønsket i henhold til  

 en  

 endeligt vedtaget regionplan, og om 2)  

 	  

    

 amtsrådets mulighed for at påbyde en ejer eller bruger at etablere  

 skærmende beplantning om skæmmende tekniske anlæg inden for områder, der i en  

 offentliggjort indsatsplan, jf. § 12, er fastlagt som områder, hvor skærmende  

 beplantning er ønskelig af landskabelige hensyn.
Uønskede  

 plantearter § 10.  

  

  

 Ministeren for fødevarer, landbrug og fiskeri træffer bestemmelse om  

 hvilke plantearter, der skal anses for uønskede, fordi de kan skade  

 afgrøderne,  

 naturen eller landskabet.
Stk. 2.  

  

  

 Ministeren kan  

 fastsætte regler om bekæmpelse og forebyggelse af udbredelse af uønskede  

 plantearter, herunder om 1)  

 	  

    

 håndtering og behandling af varer og produkter med indhold af  

 uønskede plantearter, 2)  

 	  

    

 transport ad offentlig vej af varer og produkter med indhold af  

 uønskede plantearter, 3)  

 	  

    

 rengøring af transportmidler, maskiner, redskaber, emballage og  

 lokaler, der har været anvendt til transport, behandling, håndtering og  

 opbevaring af varer med indhold af uønskede plantearter, 4)  

 	  

    

 overdragelse af varer og produkter med indhold af uønskede  

 plantearter, 5)  

 	  

    

 behandling af arealer med forekomst af uønskede plantearter, og om 6)  

 	  

    

 pligt til at afgive oplysning om forekomst af uønskede  

 plantearter, herunder ved overdragelse af ejendoms- eller brugsret til  

 arealer,  

 eller ved anvendelse af maskiner og redskaber m.v., der tilhører andre.
Stk. 3.  

  

  

 I regler udstedt i  

 medfør af stk. 2 kan der fastsættes bestemmelser om, at ministeren kan lade  

 bekæmpelse eller forebyggelse af udbredelse af uønskede plantearter udføre,  

 såfremt påbud herom ikke er efterkommet af ejeren eller brugeren inden for en  

 nærmere fastsat frist.
Ministeren kan herunder fastsætte, at bekæmpelsen sker  

 helt eller delvist for ejerens eller brugerens regning.
Skadedyr § 11.  

  

  

 Kommuner kan varetage bekæmpelse af muldvarpe og mosegrise.
Bekæmpelsen  

 kan finansieres ved betaling, der opkræves hos ejerne af de ejendomme, hvorpå  

 bekæmpelsen gennemføres.
Planlægning § 12.  

  

  

 Ministeren for fødevarer, landbrug og fiskeri kan fastsætte regler om  

 offentlige myndigheders særlige indsatsplanlægning efter denne lov, herunder  

 med arealudpegning, der skal ligge til grund for varetagelse af opgaver og  

 udnyttelse af beføjelser efter denne lov.
 Kontrol,  

 delegation, klageadgang m.m.
 § 13.  

  

  

 Ministeren for fødevarer, landbrug og fiskeri kan fastsætte regler om  

 kontrol og tilsyn, som er nødvendige for anvendelsen af loven eller af regler  

 fastsat i medfør af loven.
 Stk. 2.  

  

  

 Ministeren eller den,  

 ministeren bemyndiger dertil, har til enhver tid mod behørig legitimation  

 adgang til arealer omfattet af loven med henblik på gennemførelse af kontrol  

 og  

 løsning af opgaver i henhold til loven eller regler fastsat i medfør af  

 loven.  

 Politiet yder om nødvendigt bistand hertil.
 § 14.  

  

  

 Ministeren for fødevarer, landbrug og fiskeri kan meddele de forbud og  

 påbud, der er nødvendige for at sikre overholdelse af loven eller af regler  

 fastsat i medfør af loven.
§ 15.  

  

  

 Betalingsforpligtelser, der er fastsat i denne lov eller i regler udstedt  

 i henhold til denne lov, og som ikke betales, tillægges en årlig rente  

 svarende  

 til den i renteloven fastsattte referencesats med tillæg fra forfaldsdagen at  

 regne.  

  

 Den tillagte rente udgør dog mindst 50 kr.
For  

 erindringsskrivelser betales at gebyr på 100 kr., som reguleres med  

 tilpasningsprocenten i lov om en satsreguleringsprocent.
Beløbet afrundes til  

 nærmeste med 10 delelige kronebeløb.
 Stk. 2.  

  

  

 Der er udpantningsret  

 for de i stk. 1, § 10, stk. 3, § 11 nævnte beløb samt for de efter § 19  

 vedtagne bøder.
 Stk. 3.  

  

  

 Der kan ske  

 inddrivelse af de i stk. 1, § 10, stk. 3, § 11 nævnte beløb, samt for de  

 efter  

 § 19 vedtagne bøder ved indeholdelse i løn m.v. hos den pågældende efter  

 reglerne om inddrivelse af personlige skatter i kildeskatteloven.
 § 16.  

  

  

 Henlægger ministeren for fødevarer, landbrug og fiskeri sine beføjelser  

 efter loven til en myndighed under ministeriet, kan ministeren fastsætte  

 regler  

 om adgangen til at klage over myndighedens afgørelser herunder om, at klage  

 ikke kan indbringes for anden administrativ myndighed, og om myndighedens  

 adgang til at genoptage en sag, efter at der er indgivet klage.
Stk. 2.  

  

  

 Ministeren kan  

 henlægge varetagelsen af opgaver i henhold til regler udstedt i medfør af §§  

 8  

 og 9, nr. 1, § 10, stk. 2 og 3, samt §§ 11, 13 og 14 til amtskommunale og  

 kommunale myndigheder.
Ministeren kan i forbindelse hermed fastsætte regler  

 om  

 adgangen til at klage over myndighedens afgørelser herunder om, at klage ikke  

 kan indbringes for anden administrativ myndighed, om at klage alene kan angå  

 retlige spørgsmål, samt om myndighedernes adgang til at genoptage en sag,  

 efter  

 at der er indgivet klage.
 Stk. 3.  

  

 Ministeren kan fastsætte  

 regler, der giver klageadgang for Dansk Landbrug, Danmarks  

 Naturfredningsforening og Friluftsrådet ved deres hovedorganisationer.
 § 17.  

  

  

 I Københavns og Frederiksberg kommuner og Bornholms Regionskommune  

 varetages opgaver, der ved denne lov eller i regler udstedt i medfør af denne  

 lov er tillagt et amtsråd, af Københavns og Frederiksberg kommunalbestyrelser  

 og Bornholms Regionsråd.
Straffebestemmelser § 18.  

  

  

 Medmindre højere straf er forskyldt efter anden lovgivning, straffes med  

 bøde den, der 1)  

 	  

    

 undlader at overholde sine forpligtelser efter §§ 4 og 5 eller 2)  

 	  

    

 overtræder forbud eller undlader at efterkomme påbud meddelt i  

 henhold til §14.
 Stk. 2.  

  

  

 I regler, der  

 fastsættes i medfør af loven, kan der fastsættes straf af bøde for  

 overtrædelse  

 af bestemmelser i reglerne.
 Stk. 3.  

  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 19.  

  

  

 Skønnes en overtrædelse af regler i loven eller af regler udstedt i medfør  

 af loven ikke at ville medføre højere straf end bøde, kan ministeren for  

 fødevarer, landbrug og fiskeri tilkendegive, at sagen kan afgøres uden  

 retslig forfølgning,  

 hvis den, der har begået overtrædelsen, erklærer sig skyldig i overtrædelsen  

 og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  

  

  

 Med hensyn til den i  

 stk. 1 nævnte tilkendegivelse finder retsplejelovens regler om krav til  

 indholdet af et anklageskrift og om, at en sigtet ikke er forpligtet til at  

 udtale sig, tilsvarende anvendelse.
 Stk. 3.  

  

  

 Betales bøden i rette  

 tid, eller bliver den efter stedfunden vedtagelse inddrevet eller afsonet,  

 bortfalder videre forfølgning.
 Ikrafttræden m.v.
 § 20.  

  

  

 Loven træder i kraft den 1. september 2004.
 Stk. 2.  

  

  

 Følgende love  

 ophæves:
 1)  

 	  

    

 Lov nr. 298 af 24. april 1996 om flyvehavre.
 2)  

 	  

    

 Lov om bekæmpelse af muldvarpe og mosegrise, jf. lovbekendtgørelse  

 nr. 503 af 29. juni 1990.
 § 21.  

  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Formålet med dette  

 lovforslag er på sigt at skabe en samlet ramme for driften af  

 landbrugsjorder.  

  

 Forslaget tager udgangspunkt i et perspektiv om bæredygtighed og om  

 sektorintegration af miljø- og naturhensyn i landbrugspolitikken.
Det skal  

 udgøre en samlet ramme for fremtidig tilpasning af den del af  

 landbrugspolitikken, der vedrører driften af landbrugsjorderne, og hvor den  

 samlede regulering og indsats kan ses i sammenhæng.
 Landbrugsjorderne som  

 produktionsgrundlag og natur- og miljøværdier skal bevares for nuværende og  

 kommende generationer samtidig med, at landbrugserhvervet skal kunne bestå  

 under de til enhver tid gældende markedsvilkår og udvikle sig med en  

 produktion  

 af sunde fødevarer af høj kvalitet.
 Det er landbrugsdriften  

 og landbrugsjorderne, der er hovedemnerne i lovforslaget.  

  

 Formålet og lovens titel skal opfattes bredt, således at  

 lovforslaget ikke kun drejer sig snævert om selve driften eller selve  

 jorderne,  

 men også kan omfatte aktivitet, der indvirker på driften (f.eks. bekæmpelse  

 af  

 flyvehavre).
 Lovforslaget fremsættes  

 som en første fase, jf. bemærkningerne under 2 a om etapevis gennemførelse.  

  

 Lovforslaget skal ses i sammenhæng med forslaget til lov om  

 landbrugsejendomme, jf. bemærkningerne under 2 b om anvendelse af  

 jordressourcen til dyrkning og natur.
2. Baggrunden for lovforslaget Den politiske holdning til og  

 befolkningens interesse for landbruget har ændret sig væsentligt de seneste  

 årtier.
Førhen var der især fokus på erhvervsinteresserne, effektivisering,  

 landbrugsstruktur, valutaindtjening, beskæftigelse og samfundsøkonomi i det  

 hele taget.
I dag har målet med landbruget et bredere sigte, idet det i  

 højere  

 grad end tidligere inkluderer hensyn til natur, miljø, dyrevelfærd, sundhed  

 og  

 kvalitet.
Bæredygtighedsbegrebet er den samlende ramme, hvor hensyn til  

 økonomi, sociale forhold og miljø og natur integreres i et  

 langtidsperspektiv,  

 og hvor natur- og produktionsressourcerne også bliver sikret for kommende  

 generationer.
Samtidig er det et mål  

 at opnå øget sektorintegration af natur- og miljøhensyn både nationalt og i  

 den  

 fælles landbrugspolitik i EU.
Dette kan ses som et led i Cardiff-processen  

 vedtaget af EU om fremme af sektorintegration og som opfølgning på  

 Regeringens  

 nationale strategi for bæredygtig udvikling fra 2002.
 Ændringen i politikken  

 er ikke kun foregået i Danmark, men også i EU, i WTO og andre internationale  

 sammenhænge, hvor Danmark har forpligtet sig.
 Berørte landmænd, andre  

 borgere og myndigheder har samtidig behov for bedre overskuelighed af den  

 samlede regulering af driften af landbrugsjorderne.  

  

 Ved  

 at skabe et bedre overblik og at kunne se reglerne i sammenhæng kan indsatsen  

 optimeres, når der i fremtiden skal foretages ændringer i reguleringen af  

 landbruget i takt med ændringer i landbrugspolitikken.
 Landbruget foreslås  

 derfor reguleret gennem tre hovedlove:
   

 	  

    

 Denne  

 lov om drift af landbrugsjorder, hvori de regler, der knytter sig til driften  

 af landbrugsjorderne, skal findes.
   

 	  

    

 En  

 ny lov om landbrugsejendomme, som primært skal dreje sig om  

 landbrugsejendommes  

 struktur- og ejerforhold.
   

 	  

    

 En  

 lov om dyrehold, hvori relevant regulering på dette område samles, og som  

 sammen med fødevareloven vil danne en samlet regulering af  

 fødevareproduktionen  

 fra jord til bord.
a.
Etapevis gennemførelse Dette lovforslag er første fase af en  

 tilsigtet samlet lov om drift af landbrugsjorder.
Der er flere grunde til at  

 fremsætte loven som en første fase.
 Anbefalingerne i  

 betænkning nr. 1429 fra Udvalget om forenklinger i jordlovgivningen, som er  

 nærmere omtalt nedenfor under b, er en væsentlig årsag til lovforslagets  

 fremsættelse som en første fase.
 En anden årsag er behovet  

 for at videreføre bestemmelserne om drift af landbrugsjorder fra den gældende  

 landbrugslov.  

  

 Det skyldes, at landbrugsloven ophæves  

 ved vedtagelsen af forslaget til en ny forenklet lov om landbrugsejendomme,  

 som  

 fremsættes samtidig med dette lovforslag.
Når der eksempelvis  

 bliver truffet beslutninger om gennemførelse af Vandmiljøplan III og om en  

 strategi for plantegenetiske ressourcer bliver der basis for efterfølgende  

 faser, hvor loven kan suppleres med elementer herfra, der angår lovens  

 område.  

 Der findes allerede regler inden for disse områder, for eksempel om  

 gødningsanvendelse.
Da reglerne muligvis skal ændres ved ovennævnte  

 beslutninger, er de ikke indarbejdet i dette lovforslag.
Det foreslås i forslaget  

 til lov om landbrugsejendomme, at de gældende regler i medfør af  

 landbrugsloven  

 om husdyrhold og arealkrav m.v. forbliver i kraft indtil videre.
Når der er  

 sket en afklaring af eventuelle lovinitiativer i forbindelse med  

 Vandmiljøplan  

 III, vil disse regler blive nyvurderet sammen med de øvrige regler om  

 anvendelse af næringsstoffer.
b.
Anvendelse af  

 jordressourcen til dyrkning og natur Et centralt emne i dette lovforslag er  

 reglerne for drift af landbrugsjorder ved anvendelse til dyrkning og natur.
 Reglerne har en forhistorie i  

 landbrugsloven fra 1967 med senere ændringer, som foreslås ophævet ved  

 forslag  

 til lov om landbrugsejendomme, der fremsættes samtidig med dette lovforslag.
Regler for drift af landbrugsjorder, som  

 findes i den hidtidige landbrugslov, placeres nu i dette lovforslag om drift  

 af  

 landbrugsjorder, således at disse regler kan ses i sammenhæng med andre  

 regler  

 om drift af landbrugsjorder.
Mens landbrugsloven kun omfatter jorder, der er  

 noteret som hørende til en landbrugsejendom i matrikelregistret, omfatter  

 dette  

 lovforslag om drift af landbrugsjorder også landbrugsjorder, der ikke er  

 noteret, de såkaldte frijorder.
Landbrugslovens bestemmelser om  

 dyrkningspligt har haft til hensigt at sikre, at jorderne blev udnyttet  

 jordbrugsmæssigt i det omfang, de var egnede dertil.
Ejeren kunne dog til  

 eget  

 brug udnytte forekomster i jorden af tørv, grus, kalk og lignende eller give  

 andre en tilsvarende begrænset udnyttelsesret.
 Ved ændringer af landbrugsloven er der  

 gradvist sket en ændring i indholdet af dyrkningspligten.
Den gældende dyrkningspligt indebærer, at  

 en landbrugsejendom skal drives på forsvarlig måde under hensyn til de  

 erhvervsmæssige udnyttelsesmuligheder, til husdyrsundhedsmæssige forhold samt  

 til natur og miljø, og at jorderne skal udnyttes jordbrugsmæssigt i det  

 omfang,  

 de er egnede dertil.
Landbrugslovens krav om, at jorderne skal drives på  

 forsvarlig jordbrugsmæssig måde, kan i dag opfyldes ved, at der sker en  

 forsvarlig og flersidig anvendelse af jorderne under hensyntagen til  

 jordbrugsproduktion, natur, miljø og landskabelige værdier.
De gældende regler er ikke til hinder for,  

 at landbrugsjorder udtages til braklægning eller til etablering af våde enge,  

 naturgenopretningsprojekter eller lignende.
Jorder, der er uegnede til  

 dyrkning, græsning eller tilplantning, kan henligge helt uden jordbrugsmæssig  

 udnyttelse.
Dyrkningspligten indeholder retten til  

 frit afgrødevalg, for så vidt afgrødevalget ikke er begrænset gennem anden  

 lovgivning, for eksempel naturbeskyttelsesloven.
Retten til frit afgrødevalg  

 giver jordbrugeren mulighed for løbende at tilpasse sin produktion til de  

 aktuelle markedsforhold og for at bevare konkurrenceevnen.
 Indholdet i dyrkningspligten og  

 rettighederne til frit afgrødevalg i den gældende landbrugslov videreføres  

 med  

 visse ændringer, jf. nedenfor.
I juli 2003 afgav Udvalget vedrørende  

 forenklinger i jordlovgivningen betænkning.
Udvalget var nedsat af  

 Fødevareministeriet og havde i øvrigt repræsentanter for Finansministeriet,  

 Miljøministeriet, Økonomi- og Erhvervsministeriet, Fødevareøkonomisk  

 Institut,  

 Amtsrådsforeningen, Landbrugsraadet, Dansk Landbrug, Dansk  

 Erhvervsgartnerforening, Danmarks Naturfredningsforening og Friluftsrådet.  

 Udvalget anbefalede, at en dyrkningspligt tillige skal rumme mulighed for at  

 lade landbrugsjorder ligge som lysåben natur, og at der indføres en basal og  

 enkel plejepligt, der består i at holde alle landbrugsjorder fri for opvækst  

 af  

 træer og buske og dermed samtidig holde arealerne i dyrkbar stand.
Udvalget  

 anbefalede visse undtagelser, så pligten ikke bliver uforholdsmæssig  

 byrdefuld.
 Anbefalingerne fra udvalget er sammen med  

 den gældende landbrugslov grundlag for reglerne i dette lovforslags  

 bestemmelser om jordressourcens anvendelse til dyrkning og natur.
3. Lovforslagets indhold Lovforslaget har et bredt formål om  

 bevaring af produktionsgrundlaget, naturen, miljøet og de landskabelige  

 værdier.
Forslaget er første led i en tilsigtet samlet lov om regulering af  

 driften af landbrugsjorderne.
 Lovforslaget skal  

 regulere driften af landbrugsjorder men omfatter alle jorder, der kan dyrkes  

 planter på, fordi dette i visse tilfælde er nødvendigt af hensyn til driften  

 af  

 landbrugsjorderne, f.eks. ved bekæmpelse af flyvehavre.  

  

 Lovforslaget omfatter både ejere og brugere af jorden samt  

 tilknyttet virksomhed.
 Først og fremmest  

 indeholder forslaget regler om anvendelse af landbrugsjorder.
Den gældende landbrugslovs regler om drift  

 af jorden videreføres i dette lovforslag.
Indholdet bliver dog bredere end  

 indholdet i driftsbestemmelserne i den gældende landbrugslov, der foreslås  

 ophævet ifølge forslaget til lov om landbrugsejendomme.  

 Der lægges større vægt på varetagelse af  

 naturværdier end i de gældende bestemmelser for anvendelse af  

 landbrugsjorder.  

 Landbrugsjorder skal ikke kun kunne anvendes til dyrkning, men skal  

 udtrykkeligt efter lovforslaget også kunne anvendes til halvkulturarealer  

 eller  

 ligge hen som udyrkede arealer.
 Samtidig foreslås som  

 noget nyt, at alle arealer skal holdes fri for opvækst af træer og buske,  

 dels  

 af naturhensyn og dels af hensyn til, at arealer uden større besvær kan tages  

 ind til dyrkning igen.  

  

 Der bliver visse undtagelser fra  

 denne rydningspligt, når rydningen vil være for byrdefuld, ligesom bestående  

 natur, der ikke er lysåben, skov og anden lovlig beplantning heller ikke  

 underlægges rydningspligt.
 Der foreslås som noget  

 nyt en anmeldeordning ved etablering af halvkultur eller henliggen som  

 udyrket  

 areal, der giver mulighed for inden for 15 år at genopdyrke arealet, uanset  

 at  

 arealet i mellemtiden måtte have opnået en naturtilstand, der ellers ville  

 betyde beskyttelse efter § 3 i naturbeskyttelsesloven.
Det foreslås også som  

 noget nyt, at det efter dette lovforslag tillades at etablere andre former  

 for  

 natur, der bevirker, at arealet ikke uden videre kan tages tilbage i dyrkning  

 igen, fordi der etableres vandhuller, vandstandshævninger, terrænændringer,  

 beplantninger m.m., hvis sådan natur er i overensstemmelse med amtsrådets  

 vedtagne og offentliggjorte planer.
Lovforslaget ændrer ikke ved hvilke  

 tilladelser, etablering af sådan natur kan kræve efter anden lovgivning.
 Etablering af skov eller  

 anden beplantning over 0,5 ha skal anmeldes, hvorved rydningspligten  

 bortfalder.
Det foreslås også, at  

 fødevareministeren kan fastsætte regler om hensyntagen til de landskabelige  

 værdier i forbindelse med drift af landbrugsjorderne.
Det drejer sig om  

 overførelse af gældende regler om skovplantning fra landbrugsloven og som  

 noget  

 nyt om, at amtsrådet af landskabelige hensyn får mulighed for at stille krav  

 om  

 skærmende beplantning ved bestående skæmmende tekniske anlæg.
Det foreslås endvidere,  

 at fødevareministeren kan fastsætte regler om bekæmpelse og forebyggelse af  

 udbredelse af uønskede plantearter, der kan skade afgrøderne, naturen og  

 landskabet.  

  

 Det svarer til den gældende lov om  

 flyvehavre, som samtidig ophæves.  

 Reglen  

 vil som noget nyt også blive brugt til at give amtsråd og kommunalbestyrelser  

 bedre muligheder for at bekæmpe kæmpebjørneklo.
Ministeren kan efter en  

 særlig  

 procedure bestemme, at også andre plantearter er uønskede.
Efter lovforslaget er  

 der mulighed for, at kommuner fortsat kan varetage bekæmpelse af muldvarpe og  

 mosegrise, og kan tage betaling herfor.
Den gældende lov om bekæmpelse af  

 muldvarpe og mosegrise foreslås ophævet.
 Endelig foreslås det, at  

 fødevareministeren skal have mulighed for at fastsætte regler for amtsråds  

 eller kommunalbestyrelsers forvaltning af de opgaver, de varetager efter  

 loven,  

 herunder udarbejdelse af særlige indsatsplaner.
 Lovforslaget indeholder  

 desuden bestemmelser om kontrol, delegation, klageadgang, straf og  

 ikrafttræden.
 Relevante organisationer  

 og myndigheder vil blive inddraget i forbindelse med udformningen af  

 bekendtgørelser efter loven.
4. Økonomiske og administrative  

 konsekvenser for stat, amter og kommuner Eventuelle udgifter for  

 Fødevareministeriet som følge af dette lovforslag påregnes at kunne afholdes  

 inden for Fødevareministeriets ordinære budget.
 Statslige myndigheder kan som jordejere  

 blive pålagt at bekæmpe kæmpebjørneklo, hvis et amtsråd har vedtaget en  

 indsatsplan, der omfatter jorderne.
Amterne forventes ikke at få  

 ekstraudgifter direkte som følge af lovforslaget eller reglerne efter loven.  

 I  

 medfør af lovforslaget får amtsrådene mulighed for som led i deres  

 naturforvaltning at kræve arealer ryddet for opvækst af træer og buske.  

 Herudover  

 kan fødevareministeren give amtsrådet nogle instrumenter, som kan bruges i  

 dets  

 naturforvaltning: nye muligheder for bekæmpelse af kæmpebjørneklo og mulighed  

 for at påbyde landskabsforbedrende skærmende beplantning.
Muligheden for  

 bedre  

 at kunne udrydde kæmpebjørneklo kan give en besparelse i udgifterne hertil  

 for  

 de amtsråd, der allerede gør en indsats for at udrydde planten, fordi  

 bekæmpelsen kan foretages mere systematisk og effektivt.
Det er frivilligt  

 for  

 amtsrådene at benytte instrumenterne.
Hvis et amtsråd vælger at benytte  

 mulighederne,  

 vil det få udgifter hertil.
Hvis jordbrugere anmelder etablering af  

 lysåben natur eller udyrket areal for at bevare retten til genopdyrkning, kan  

 amtsrådet meddele, at arealet i forvejen er beskyttet efter  

 naturbeskyttelseslovens § 3. Forpligtelsen til at oplyse om arealets status i  

 forhold til § 3-beskyttelsen har amtsrådet i forvejen efter  

 naturbeskyttelsesloven.
Endvidere skal amtsrådet efter dette lovforslag  

 modtage  

 anmeldelse om etablering af skov og beplantninger over 0,5 ha.
Dette vil i  

 meget  

 begrænset omfang medføre administrative konsekvenser i form af registrering  

 af  

 anmeldelser.
 Etablering af anden end lysåben natur  

 forudsætter ofte tilladelser i henhold til anden lovgivning, men amtsrådene  

 får  

 ikke ny administration hertil i medfør af dette lovforslag.
 I det omfang amtsråd og  

 kommunalbestyrelser træffer afgørelser som følge af dette lovforslag, vil det  

 kunne få administrative konsekvenser i meget begrænset omfang.
Kommunerne vil ikke blive påvirket  

 økonomisk eller administrativt direkte som følge af lovforslaget.  

 Kommunalbestyrelserne får mulighed for fortsat at bekæmpe muldvarpe og  

 mosegrise og opkræve betaling i samme omfang som hidtil.
Hvis de ønsker det,  

 vil de også kunne udnytte lovforslagets forbedrede muligheder for at bekæmpe  

 kæmpebjørneklo.
Kommuner kan desuden blive pålagt at foretage bekæmpelse af  

 kæmpebjørneklo på kommunalt ejede arealer, hvis amtsrådet vælger at vedtage  

 en  

 indsatsplan, der omfatter disse arealer.
5. Erhvervsøkonomiske konsekvenser Indførelse af pligten til at rydde  

 landbrugsjorder for opvækst vil betyde en udgift for de jordbrugere, der  

 vælger  

 ikke at dyrke al jorden.
I forbindelse med beregninger af tilskudssatser  

 efter  

 EU-støtteordninger vurderes det at koste 600 kr. pr. ha at foretage  

 engangsrydning.
Taksterne for at få en maskinstation til derefter at fjerne  

 opvæksten beløber sig til størrelsesordenen 400 kroner pr. ha.  

 Denne rydning forventes at skulle ske med få års  

 mellemrum efter behov.
 Rydningspligten kommer  

 ikke til at gælde, hvor den vil være uforholdsmæssig byrdefuld, f.eks. fordi  

 den ikke kan gennemføres med maskiner, typisk på våde områder og skrænter,  

 eller i vanskeligt tilgængelige områder.  

  

 Det vurderes  

 derfor, at de økonomiske konsekvenser for erhvervet er begrænsede.
Den nuværende  

 tilskudsordning til miljøvenligt jordbrug indeholder i dag mulighed for at  

 søge  

 om et særligt tillæg til rydning.
Denne mulighed forventes at blive  

 indsnævret  

 som følge af lovforslagets pligt til at rydde for opvækst af buske og træer.  

 Efter de gældende principper for landdistriktsordningerne kan der nemlig ikke  

 ydes tilskud under EU-støtteordningerne til tiltag, som jordbrugeren i  

 forvejen  

 er pålagt via generel lovgivning.
Udgangspunktet er, at  

 der med lovforslaget er tale om erstatningsfri regulering i forhold til  

 Grundlovens § 73, idet reguleringen vurderes at være generel og af begrænset  

 intensitet.
Det kan dog næppe på forhånd udelukkes, at ved indførelsen af  

 rydningspligten, vil enkelte lodsejere under særlige omstændigheder kunne  

 rammes så intensivt, at der er basis for erstatning efter Grundlovens § 73,  

 hvilket i givet fald må afgøres ved indbringelse for domstolene.
Hvor amtsrådet måtte  

 benytte muligheden for at påbyde skærmende beplantning omkring skæmmende  

 tekniske anlæg af landskabelige hensyn, kan jordbrugeren få en omkostning til  

 at etablere beplantningen, idet der dog kun bliver mulighed for at påbyde en  

 enkel og basal beplantning.
Jordbrugere, som ikke vil nøjes med en enkel  

 beplantning kan søge tilskud til flerrækket beplantning inden for de  

 bevillingsmæssige rammer.
En jordbruger kan blive  

 pålagt at foretage bekæmpelse af kæmpebjørneklo på jorder omfattet af en  

 indsatsplan og få udgifter hertil, men der vil ikke blive stillet særlige  

 krav  

 til jordbrugeren om bekæmpelsesmetode.
Jordbrugeren skal kunne tåle, at  

 amtsrådet  

 eller kommunen foretager bekæmpelsen, hvis en påbudt bekæmpelse ikke  

 foretages  

 på ejerens foranledning.
 Set i lyset af, at både  

 kravet om en enkel og basal skærmende beplantning ved skæmmende tekniske  

 anlæg  

 og kravet om bekæmpelse af kæmpebjørneklo er af begrænset intensitet,  

 vurderes  

 det, at der er tale om erstatningsfri regulering i forhold til Grundlovens §  

 73.
6. Administrative konsekvenser for  

 erhvervet Lovforslaget skønnes kun i begrænset  

 omfang at medføre nye administrative byrder for erhvervet.
Der er alene en  

 anmeldepligt, hvor jordbrugeren ønsker skovplantning og anden beplantning  

 over  

 0,5 ha til naturformål og dermed fritagelse for rydningspligten.
En jordbruger kan derudover opnå ret til  

 genopdyrkning af et areal, der er overgået til halvkultur eller henliggen som  

 udyrket areal inden for en 15 års periode, uanset om arealet i mellemtiden er  

 vokset ind i en tilstand, der ellers ville medføre beskyttelse efter § 3 i  

 naturbeskyttelsesloven.
Hvis en jordbruger ønsker at benytte denne mulighed,  

 skal vedkommende anmelde det til amtsrådet.
 Lovforslaget har været forelagt Erhvervs-  

 og Selskabsstyrelsens Center for Kvalitet i ErhvervsRegulering, som har  

 vurderet, at forslaget ikke indeholder administrative konsekvenser for  

 erhvervslivet på samfundsniveau eller pr. virksomhed i et omfang, der  

 berettiger, at det bliver forelagt et af Økonomi- og Erhvervsministeriets  

 virksomhedspaneler.
7. Miljømæssige konsekvenser Lovforslaget vurderes at have positive  

 miljømæssige konsekvenser, da det forventes at medvirke til forbedring af  

 naturtilstanden.
 Der bliver udvidede muligheder for at  

 etablere natur på landbrugsjorder.
 Den basale pligt til at holde arealer fri  

 for opvækst af træer og buske vil forbedre naturtilstanden, fordi  

 tilgroningen  

 kan true de lysåbne naturarealers indhold af vilde planter og dyr.  

 Rydningspligten vil således også medvirke til opretholdelse af den  

 naturtilstand, som er påkrævet i visse EU-habitat- og  

 fuglebeskyttelsesområder.
 Amtsråd og kommunalbestyrelser får  

 mulighed for en bedre bekæmpelse af kæmpebjørneklo, hvilket er en fordel for  

 naturen, da denne plante fortrænger naturligt hjemmehørende plantearter.
 Det vil gavne de landskabelige værdier og  

 kan gavne naturen, at der gives mulighed for at kræve skærmende beplantning  

 omkring skæmmende tekniske anlæg.
 Omfanget af naturforbedringerne vil først  

 kunne vurderes efter nogle år, blandt andet fordi etablering af mere lysåben  

 eller anden natur er frivillig for jordbrugeren, og fordi amtsrådets  

 forbedrede  

 muligheder i naturforvaltningen er frivillige at benytte for amtsrådet.
 I det omfang, loven giver anledning til at  

 udtage arealer af omdrift, vil det samtidig gavne miljøet.
8. Forholdet til EU-retten Lovforslaget indeholder ikke EU-retlige  

 aspekter.
9. Lovovervågning For at vurdere om sigtet med loven bliver  

 opfyldt, skal der gennemføres en undersøgelse af, hvilken indvirkning lovens  

 regler har haft på naturbeskyttelsen ved driften af landbrugsjorderne.
Da virkningen af lovens  

 regler først vil vise sig efter en vis periode, vil Fødevareministeriet 3 år  

 efter udstedelsen af de bekendtgørelser, der skal give amtsrådet muligheder  

 for  

 at benytte loven til forbedring af natur og landskab, foretage en  

 undersøgelse  

 af, i hvilket omfang mulighederne er udnyttet.
I den forbindelse vil det også  

 blive vurderet, om udbredelsen af kæmpebjørneklo har et omfang, der  

 berettiger  

 til en mere intensiv bekæmpelse end den, der har fundet sted i 3-årsperioden.
 Når disse undersøgelser  

 er foretaget, vil der, efter høring af de parter, der har været inddraget i  

 forbindelse med lovforslagets udarbejdelse, blive afgivet en rapport til  

 Folketingets Fødevareudvalg herom.
10. Høring Lovforslaget har været i høring hos  

 følgende: Advokatrådet, ALMA, Amtsrådsforeningen, Arbejderbevægelsens  

 Erhvervsråd, Bornholms Regionskommune, Brancheudvalget for Frø, DAKOFO,  

 Danmarks Jægerforbund, Danmarks Landboungdom, Danmarks  

 Naturfredningsforening,  

 Dansk Botanisk Forening, Dansk Ejendomsmæglerforening, Dansk  

 Erhvervsfrugtavl,  

 Dansk Erhvervsgartnerforening, Dansk Industri, Dansk Juletræsdyrkerforening,  

 Dansk Landbrug, Dansk Landbrugs Grovvareselskab a.m.b.a., Dansk Landbrugs  

 Realkreditfond, Dansk Landbrugsrådgivning - Landscentret, Dansk Land- og  

 Strandjagt, Dansk Ornitologisk Forening, Dansk Pelsdyravlerforening, Dansk  

 Skovforening, Dansk vand- og spildevandsforening, Danske Andelsselskaber,  

 Danske Frøavlere, Danske Slagterier, Datatilsynet, Den danske  

 Landinspektørforening, Den Kgl.
Veterinær- og Landbohøjskole, Den Lokale  

 Andel,  

 Det danske Fjerkræraad, Det Økologiske Råd, DuPont Agro Danmark, FATCH,  

 Finansrådet, Foreningen af Danske Handelsmøller, Foreningen af registrerede  

 revisorer, Foreningen af Vandværker i Danmark, Foreningen Biodynamisk  

 Jordbrug,  

 Foreningen Regnskovsgruppen Nepenthes, Frederiksberg Kommune, Friluftsrådet,  

 Hedeselskabet,  

 Hovedstadens Udviklingsråd, Jordbrugskommissionen for Bornholms  

 regionskommune,  

 Jordbrugskommissionen for Frederiksborg amt, Jordbrugskommissionen for Fyns  

 amt, Jordbrugskommissionen for Københavns amt, Jordbrugskommissionen for  

 Nordjyllands amt, Jordbrugskommissionen for Ribe amt, Jordbrugskommissionen  

 for  

 Ringkøbing amt, Jordbrugskommissionen for Roskilde amt, Jordbrugskommissionen  

 for Storstrøms amt, Jordbrugskommissionen for Sønderjyllands amt,  

 Jordbrugskommissionen for Vejle amt, Jordbrugskommissionen for Vestsjællands  

 amt, Jordbrugskommissionen for Viborg amt, Jordbrugskommissionen for Århus  

 amt,  

 Kommunernes Landsforening, Korn- og Foderstof Kompagniet A/S, Københavns  

 Kommune, Kødbranchens Fællesråd, Landbrugsraadet, Landdistrikternes  

 Fællesråd,  

 Landsforeningen af danske Mælkeproducenter, Landsforeningen Danske  

 Maskinstationer, Landsforeningen Danske Svineproducenter, Landsforeningen  

 Frie  

 Bønder  Levende Land, Mejeriforeningen, Naturrådet, Realkreditrådet,  

 Sammenslutningen af danske småøer, Skovdyrkerforeningerne, WWF  

 Verdensnaturfonden og Økologisk Landsforening.
11. Vurdering af konsekvenser af  

 lovforslaget Positive konsekvenser/færre udgifter Negative konsekvenser/øgede udgifter Økonomiske konsekvenser for stat, amter  

 og kommuner Muligheden for bedre at kunne udrydde  

 kæmpebjørneklo kan give en besparelse for amter og kommuner.
 Hvis amter og kommuner vælger at  

 benytte mulighederne i lovforslaget, vil de kunne få udgifter hertil.
Administrative konsekvenser for stat,  

 amter og kommuner Amter får ekstra redskaber til deres  

 naturforvaltningsindsats.
 Amter og kommuner får bedre mulighed  

 for effektiv bekæmpelse af kæmpebjørneklo.
 Hvis amter og kommuner vælger at  

 benytte mulighederne i lovforslaget, vil det kunne få administrative  

 konsekvenser i begrænset omfang.
 I det omfang amter eller kommuner  

 træffer afgørelser som følge af dette lovforslag, vil det få administrative  

 konsekvenser i meget begrænset omfang.
Økonomiske konsekvenser for  

 erhvervslivet Ingen De økonomiske konsekvenser for  

 erhvervet som følge af rydningspligten er begrænsede.
Hertil kommer, at  

 rydningspligten ikke kommer til at gælde, hvor den bliver uforholdsmæssigt  

 byrdefuld.
 Hvor et amt måtte benytte muligheden  

 for at påbyde skærmende beplantning omkring skæmmende tekniske anlæg, kan  

 jordbrugeren få en begrænset omkostning til at etablere beplantningen.  

 Jordbrugere har imidlertid mulighed for at søge tilskud, inden et egentligt  

 påbud udstedes.
 Hvor et amt eller en kommune måtte  

 benytte muligheden for at påbyde bekæmpelse af kæmpebjørneklo, kan  

 jordbrugeren få en omkostning til dette, men der er også mulighed for, at  

 amtet eller kommunen vælger at foretage bekæmpelsen.
Administrative konsekvenser for  

 erhvervslivet En jordbruger kan opnå ret til  

 genopdyrkning af et areal, der er overgået til halvkultur eller henliggen som  

 udyrket areal inden for en 15 års periode, uanset om arealet i mellemtiden er  

 vokset ind i en tilstand, der ellers ville medføre beskyttelse efter § 3 i  

 naturbeskyttelsesloven.
Hvis en jordbruger etablerer skov eller  

 anden beplantning over 0,5 ha, skal det anmeldes til myndighederne, hvorved  

 rydningspligten bortfalder.
Dette vurderes at have meget begrænsede  

 administrative konsekvenser.
Miljømæssige konsekvenser Lovforslaget vurderes at have positive  

 miljømæssige konsekvenser, da det forventes at forbedre naturtilstanden.
Ingen Andre konsekvenser Ingen Ingen Forholdet til EU-retten Lovforslaget indeholder ikke EU-retlige  

 aspekter.
Bemærkninger til  

 lovforslagets enkelte bestemmelser Formål, område og  

 definitioner Til § 1 Til stk. 1 Det overordnede mål med lovforslaget er at  

 sikre en bæredygtig udvikling af drift af landbrugsjorderne af hensyn til de  

 nuværende og fremtidige generationer ved at forene hensyn til bevaring af  

 produktionsgrundlaget og hensyn til bevaring af natur, miljø og landskabelige  

 værdier.
I øvrigt er lovforslagets formål beskrevet i indledningen under  

 punkt  

 1 i de almindelige bemærkninger.
Til nr. 1 Produktionsgrundlaget forstås som fysiske  

 og naturgivne ressourcer, som for eksempel jordressourcen og de  

 plantegenetiske  

 ressourcer.
Landbrugserhvervets fortsatte udviklingsmuligheder skal sikres af  

 hensyn til samfundsøkonomien, og for at den kunnen, viden og kultur, der  

 knytter sig til landbruget, også kan viderebringes til de fremtidige  

 generationer.
Til nr. 2 Bevaring af natur, miljø og landskabelige  

 værdier varetages også gennem anden lovgivning, primært på Miljøministeriets  

 område.
Dette lovforslag begrænser sig på disse områder til de natur- og  

 miljøhensyn og landskabelige værdier, der varetages gennem driften af  

 landbrugsjorder.
Til stk. 2 Lovforslaget omfatter alle ubebyggede og  

 ubefæstede arealer.
Ved bebyggede arealer forstås de arealer, der står  

 bygninger på, og ved befæstede arealer dem, der har belægning i form af  

 asfalt  

 eller grus på veje, fliser og lignende.
Loven omfatter således alle arealer,  

 hvor der kan vokse planter.
 Lovforslaget angår  

 primært landbrugsjorderne, men omfatter alle arealer, fordi anvendelsen af  

 andre arealer i visse tilfælde har indflydelse på driften af  

 landbrugsjorderne.  

  

 Det betyder dog ikke, at alle regler udstedt i medfør  

 af loven skal omfatte alle jorder, jf. stk. 4. I de enkelte bekendtgørelser  

 vil  

 det nærmere blive præciseret, hvilke arealer, der omfattes.  

 I den gældende flyvehavrelov er alle arealer  

 omfattet, og det vil fortsat være tilfældet, når reglerne om flyvehavre  

 videreføres efter lovforslagets § 10. Amtsråds og kommunalbestyrelsers  

 udvidede  

 mulighed for at bekæmpe kæmpebjørneklo vil også kunne omfatte alle arealer.
 Loven omfatter alle  

 arealer uanset ejerskab, dvs. både offentligt og privatejede arealer.
Til stk. 3 Lovforslaget omfatter ejere og brugere.  

 Herved forstås både fysiske og juridiske personer og sammenslutninger heraf.  

 Når der i bemærkningerne til dette lovforslag anvendes betegnelsen  

 jordbrugeren, kan der være tale om enten ejeren eller brugeren eller begge.  

 Ved bekendtgørelser efter loven fastsættes, om de  

 pågældende regler alene gælder ejere eller brugere, jf. stk. 4.
 Med ejeren forstås den  

 juridiske ejer, som kan være en virksomhed, et selskab eller lignende såvel  

 som  

 en enkeltperson eller en personkreds.
 Med en bruger forstås  

 den fysiske eller juridiske person, som enten i kraft af ejerskab eller i  

 kraft  

 af en aftale med ejeren har råderet over et areal.
Virksomheder, der er  

 knyttet til driften af landbrugsjorderne, kan også omfattes af loven.
Det  

 gælder f.eks. maskinstationer, der som hidtil vil blive omfattet af reglerne  

 for bekæmpelse af flyvehavre.
Til stk. 4 Loven omfatter alle ubebyggede og  

 ubefæstede arealer, jf. stk. 2. Når det gælder regler om bekæmpelse af  

 uønskede  

 plantearter, er der behov for at omfatte alle disse arealer, mens regler om  

 andre af lovens emner kun behøver omfatte en del af arealerne, for eksempel  

 landbrugsjorder, jf. § 2, stk. 1, eller kun de landbrugsjorder, der skal  

 anvendes til jordbrugsmæssige formål, jf.  

 § 3. I forbindelse med fastsættelse af regler efter loven vil det blive  

 angivet, hvilke arealer, reglerne gælder for.
 I forbindelse med  

 udstedelse af regler i medfør af loven vil det ligeledes blive fastsat,  

 hvorvidt  

 de specifikke regler gælder ejere eller brugere.
Til § 2 Den foreslåede bestemmelse indeholder  

 definitioner.
Definitionerne i stk. 4-6 og 8 angår også naturbeskyttelse og  

 harmonerer med forståelsen af begreberne i lovgivningen under  

 Miljøministeriet.
Til stk. 1 Landbrugsjorder defineres efter denne lov  

 som den jord, der kan anvendes til jordbrugsmæssige formål.
Det er ikke alene  

 de jorder, der i kraft af notering i matrikelregistret er undergivet  

 landbrugspligt efter landbrugsloven, men også alle de ikke-noterede arealer,  

 de  

 såkaldte frijorder.
Til stk. 2 Jordbrugsmæssige formål er anvendelse til  

 dyrknings- og naturformål.
Naturformål får i dette lovforslag en mere  

 fremtrædende betydning end i den gældende landbrugslov.
I § 4 fastsættes de  

 jordbrugsmæssige formål som anvendelse til dyrkning af ét eller flerårige  

 afgrøder, herunder plantage, og anvendelse til skov, drift som halvkultur  

 eller  

 henliggen som udyrket og lysåbent areal, kulturtekniske foranstaltninger samt  

 småbiotoper og småplantninger op til og med 0,5 ha.
Se i øvrigt  

 bemærkningerne  

 til § 4.
Til stk. 3 Dyrkning med træer og buske i plantage kan  

 have et vist sammenfald med skovdrift, men omfatter også dyrkning med  

 frugttræer og buske, drift som planteskole eller med pyntegrønt og juletræer  

 m.m.
Arealer med selvsåede træer og buske betragtes ikke som plantage.
Til stk. 4 Naturligt hjemmehørende plantearter er et  

 begreb efter naturbeskyttelseslovgivningen, men ikke et fast og entydigt  

 begreb.
Det omfatter vegetation, som normalt vil opfattes som faldende ind i  

 landskabet som et naturelement, men ikke eksotiske fremmedartede plantearter.  

 I  

 det konkrete tilfælde vil det bero på amtsrådets skøn.
Det er ikke afgørende  

 for definitionen af et naturareal, om der er høj eller lav vegetation, eller  

 om  

 der er ekstensiv drift eller ingen drift.
Ej heller har mængden af vegetation  

 betydning.
Definitionen har betydning i forhold til lovforslagets § 7.
Til stk. 5 Lysåbne arealer betyder, at  

 vegetationen overvejende består af lavtvoksende planter uanset vegetationens  

 art i øvrigt.
Lysåbne arealer kan have lavtvoksende naturligt hjemmehørende  

 plantearter og bliver dermed lysåben natur.
Til stk. 6 Halvkultur er en naturtilstand, der for at  

 bestå, kræver en ekstensiv landbrugsdrift.
Betegnelsen bruges oftest om de  

 lysåbne naturtyper, der er beskyttet efter naturbeskyttelseslovens § 3, og  

 som  

 omfatter heder, moser og lignende, strandenge og strandsumpe samt ferske enge  

 og overdrev.
Den nødvendige ekstensive drift til bevaring af disse naturtyper  

 er fortrinsvis græsning og ellers slæt.
Til stk. 7 At et areal er udyrket betyder, at arealet  

 ikke er i drift.
Naturkvaliteten på arealet er uden betydning for  

 definitionen.  

 Braklagte arealer betragtes i dette lovforslags forstand som udyrkede  

 arealer.
Rydning for opvækst af træer og buske  

 betragtes i denne forbindelse ikke som drift, heller ikke når dette foregår  

 ved  

 slåning.
Det anses som drift, hvis der foregår jordbehandling, såning,  

 græsning, slæt og anvendelse som udspredningsareal for husdyrgødning, eller  

 hvis arealet på lignende måde indgår i driften eller giver et udbytte.
Til stk. 8 Småbiotoper er små arealer med levesteder  

 for vilde dyr og planter, og betegnelsen bruges typisk om små arealer med  

 buske, træer, vandhuller, skrænter, diger, vejrabatter og lignende.
Jordressourcens  

 anvendelse til dyrkning og natur Til § 3 Til stk. 1 Den foreslåede bestemmelse fastsætter, at  

 alle landbrugsjorder med visse undtagelser skal anvendes til jordbrugsmæssige  

 formål.
Som udgangspunkt gælder det alle landbrugsjorder i landzone samt  

 arealer  

 i byzone og sommerhusområder, der er noteret med landbrugspligt.
 Afgrænsningen indebærer gennem  

 definitionen af landbrugsjorder, at reglerne ikke alene gælder for arealer  

 med  

 landbrugspligt, men også gælder frijorder.
Til stk. 2 Undtagelserne i stk. 2 bygger på landzone-  

 og planlægningsbestemmelserne i lov om planlægning, skovlovens regler om  

 fredskovpligt, og den gældende landbrugslovs regler om landbrugsnoterede  

 arealer i byzone og sommerhusområder, som foreslås videreført i forslaget til  

 lov om landbrugsejendomme.
Til nr. 1 Der kan være arealer i landzone, der har  

 været anvendt til ikke-jordbrugsmæssige formål, længe før planreguleringen  

 blev  

 indført, og uden at der siden er udført lokalplan eller givet  

 landzonetilladelse.
Det kan for eksempel dreje sig om kirkegårde, skydebaner  

 eller golfbaner.
Sådanne arealer betragtes som anden lovlig  

 ikke-jordbrugsmæssig anvendelse efter nr. 1 og er som udgangspunkt ikke  

 omfattet af pligten til anvendelse til jordbrugsmæssige formål.
Afgrænsningen betyder også, at forpligtelsen  

 til anvendelse til jordbrugsmæssige formål ikke vil gælde alle  

 landbrugsarealer.
For eksempel vil arealer i tilknytning til en lufthavn  

 eller  

 arealer til øvelsesformål for forsvaret være omfattet af begrebet  

 landbrugsjorder uden at være underlagt forpligtelsen til jordbrugsmæssig  

 anvendelse.
Til nr. 2 Når fredskovspligtige arealer er undtaget  

 fra forpligtelserne om jordbrugsmæssige formål, skyldes det, at  

 fredskovspligtige arealer reguleres gennem skovloven og derfor ikke gennem  

 dette lovforslag.
Til nr. 3 Undtaget fra forpligtelsen til anvendelse  

 til jordbrugsmæssige formål er også haver, der inklusiv det bebyggede areal  

 er  

 under 2 ha.
Større landbrugsejendomme kan have parker, der overskrider denne  

 arealgrænse.
I § 8 foreslås ministeren at få en bemyndigelse til at fastsætte  

 bestemmelser om de nærmere regler om anvendelse af landbrugsjorder, herunder  

 om  

 fravigelse fra reglerne i særlige tilfælde.
I disse regler vil der blive  

 taget  

 højde for problemet, således at bestående haver og parker ved større  

 ejendomme  

 fortsat kan anvendes som sådan, jf. § 8.
Til § 4 Baggrunden for bestemmelsen om  

 jordbrugsmæssige formål er nærmere beskrevet under de generelle bemærkninger  

 i  

 afsnit 2 b om anvendelse af jordressourcen til dyrkning og natur.
 Reglerne er hovedsagelig en videreførelse  

 af indholdet i den gældende landbrugslovs krav til driften af  

 landbrugsjorder,  

 idet dog forskellige naturformål udtrykkes specifikt som ønskede  

 jordbrugsmæssige formål.
 Efter den foreslåede bestemmelse  

 forpligtes ejere og brugere af de landbrugsjorder, der er omfattet af  

 lovforslagets § 3 til at anvende landbrugsjorderne på forsvarlig  

 jordbrugsmæssig måde ved anvendelse til en række nærmere angivne formål.
 Jordbrugerens muligheder for at vælge  

 anvendelse af jorderne blandt disse forskellige jordbrugsmæssige formål  

 tilsidesætter naturligvis ikke bindinger om arealanvendelsen i kraft af anden  

 lovgivning.
Til nr. 1 Dyrkning af ét- eller flerårige afgrøder,  

 herunder plantage, og anvendelse til skov, er en direkte videreførelse fra  

 landbrugsloven,  

 idet skov dog som noget nyt ikke behøver at blive dyrket men også kan være  

 naturskov uden drift.
Til nr. 2 Drift som halvkultur eller henliggen som  

 udyrket og lysåbent areal er som noget nyt udtrykkeligt blevet et  

 jordbrugsmæssigt formål.
Jordbrugerens ret til at lade arealer til  

 jordbrugsmæssige formål henligge som udyrkede eller som lysåben natur skal  

 omfatte alle arealer uanset beliggenhed.
Mulighederne for at etablere lysåben  

 natur i skove med fredskovspligt reguleres ikke i dette lovforslag men i  

 skovloven.
Til nr. 3 Kulturtekniske foranstaltninger som  

 læhegn, grøfter, markveje og lignende betragtes også som jordbrugsmæssige  

 formål.
Til nr. 4 Jordbrugsmæssige formål er også  

 småplantninger op til og med 0,5 ha.
Det kan f.eks. være et hjørne af en  

 mark,  

 som det er upraktisk at dyrke, og hvor en småplantning samtidig kan gavne  

 vildtet.
Småbiotoper med buske, træer, levende hegn, vandhuller, skrænter,  

 diger, vejrabatter og lignende anses ligeledes for jordbrugsmæssige formål i  

 overensstemmelse med ønsket om at få mere naturindhold i anvendelsen af  

 jordressourcen.
Til § 5 Til stk. 1 og 2 Som noget nyt foreslås indført en  

 forpligtelse til at holde landbrugsjorder ryddet for opvækst af træer og  

 buske  

 for at hindre, at udyrkede arealer skifter varigt karakter ved tilgroning med  

 selvsåede buske og træer.
Til nr. 1-4 Rydningspligten gælder naturligvis ikke  

 for arealer, der lovligt har beplantning, det vil sige anvendes til plantage  

 eller skov, læhegn, småbiotoper, solitære træer og buske, småplantninger samt  

 anden lovlig beplantning.
Til nr. 5 Rydningspligten gælder ikke klitfredede  

 arealer, da det kan være vanskeligt for lodsejere at skelne mellem  

 rydningspligten og forbudet mod at fjerne planter, der tjener til  

 sandflugtens  

 dæmpning, jf. naturbeskyttelsesloven.
Til nr. 6 Rydningspligten skal dog tilpasses de  

 fysiske forhold, så den ikke bliver uforholdsmæssig byrdefuld for ejeren  

 eller  

 brugeren af jorden.
Arealer, der er meget våde, stejle eller på anden måde er  

 vanskelige at rydde med maskiner, eller som er vanskeligt tilgængelige, vil  

 ikke blive omfattet af rydningspligten.
 Rydningspligten kan for eksempel  

 overholdes ved slåning med få års mellemrum efter behov af de arealer, der  

 ikke  

 dyrkes i omdrift eller drives ekstensivt.
 En jordbruger skal ikke kunne undgå sin  

 pligt til at holde arealerne lysåbne og dyrkbare under henvisning til  

 skovrejsning, medmindre der har fundet anmeldelse sted til amtsrådet efter  

 stk.  

 3.
 I en bekendtgørelse vil der blive fastsat  

 nærmere bestemmelser om frister for påbudene, der tager hensyn til, om vejr-  

 og  

 jordbundsforhold gør det muligt at gennemføre rydningen med maskiner.  

 Fravigelser fra rydningspligten vil samtidig blive præciseret, jf. § 8.
Til stk. 3 På den ene side indeholder dette  

 lovforslag en forpligtelse til rydning for opvækst af træer og buske og på  

 den  

 anden side en ret til at bruge arealer til skov.  

 Skovloven giver mulighed for at rejse skov ved selvsåede planter.  

  

 For at klarlægge, om et areal er skov eller blot uryddet, foreslås  

 det, at der skal ske en anmeldelse om skovrejsning, hvorved rydningspligten  

 bortfalder.  

 Skovrejsningen skal i  

 givet fald være i overensstemmelse med regionplanens bestemmelser om  

 skovrejsning eller eventuelt med en dispensation i områder, hvor  

 skovplantning  

 er uønsket.
 Muligheden efter  

 lovforslaget for at plante skov vil ikke tilsidesætte anden lovgivning, der  

 kan  

 forhindre skovrejsning, for eksempel § 3 i naturbeskyttelsesloven og  

 fredninger.
Etablering af skov skal  

 anmeldes til en myndighed bestemt af fødevareministeren af hensyn til  

 muligheden  

 for kontrol af rydningspligtens overholdelse.
Det er hensigten at anmeldelse  

 indtil videre skal ske til amtsrådet.
Bestemmelsen åbner dog mulighed for  

 overvejelser om ændring af dette for at opnå størst mulig enkelhed for  

 jordbrugeren og administrationen.
 Fritliggende  

 småplantninger op til og med 0,5 ha regnes som småbiotoper, som ikke skal  

 anmeldes.
Til § 6 Arealer, der ligger udyrket hen eller  

 drives ekstensivt, kan opnå en naturkvalitet, så arealet beskyttes efter  

 naturbeskyttelseslovens § 3. Det betyder i givet fald, at tilstanden ikke må  

 ændres.
Hvis et udyrket areal jævnligt pløjes op, bliver arealet ikke  

 omfattet  

 af § 3.
 Det foreslås, at  

 jordbrugeren får mulighed for at lade et areal overgå til halvkulturareal  

 eller  

 henligge som udyrket areal, uden at vedkommende dermed mister retten til  

 genopdyrkning, uanset at arealerne gradvist opnår kvalitet svarende til § 3 i  

 naturbeskyttelsesloven.  

  

 Det foreslås, at hvis  

 jordbrugeren anmelder dette til amtsrådet, kan retten til genopdyrkning  

 bevares  

 i 15 år.
 Formålet med reglen er  

 at gøre det attraktivt for jordbrugeren at undgå omdrift i 15-årsperioden til  

 gavn for naturen i denne periode og til gavn for naturen på de arealer, som  

 heller ikke efter de 15 år ønskes ind i omdrift igen.
Ret til genopdyrkning  

 kan ikke opnås, hvis arealet i forvejen er et § 3-areal.  

  

 Amtsrådet har derfor mulighed for inden 4 uger efter anmeldelsen at  

 gøre opmærksom på det, hvis arealet i forvejen er beskyttet af § 3 i  

 naturbeskyttelsesloven.
Amtsrådet har en forpligtelse efter  

 naturbeskyttelsesloven  

 til at oplyse om et areals § 3-status.
 Efter anmeldelse af et  

 areal som halvkultur eller udyrket areal vil der kunne veksles mellem disse  

 anvendelser, uden at dette får indflydelse på retten til genopdyrkning.
 Hvis en jordbruger  

 ønsker at genoptage dyrkning i omdrift (pløjning) uden forudgående anmeldelse  

 efter § 6, må vedkommende sikre sig, at der ikke derved sker overtrædelse af  

 naturbeskyttelseslovens § 3.
Reglen er en parallel  

 til de regler, der gælder ved udtagning af landbrugsjorder efter EUs  

 støtteordninger.
Bestemmelsen i dette lovforslag skal ikke ændre de gældende  

 undtagelsesbestemmelser i naturtypebekendtgørelsen (bkg. nr. 637 af 25. juni  

 2001), hvorefter arealer, der på grundlag af en aftale med en offentlig  

 myndighed udvikler sig til en § 3-naturtype, er undtaget fra § 3-beskyttelsen  

 indtil et år efter aftalens udløb, medmindre andet er fastsat i aftalen.
Til § 7 Inden for de områder, der efter  

 lovforslagets § 3 skal bruges til jordbrugsmæssige formål, kan der allerede  

 ved  

 lovens ikrafttræden findes natur, der består af beplantning, vandhuller og  

 andre vådområder m.m., og som gør, at arealet ikke  

    

  

 kan bruges til de angivne jordbrugsmæssige  

 formål i § 4. Sådan natur kan fortsat bestå, og beplantning er undtaget fra  

 rydningspligten i § 5.
Bestemmelsen fastsætter, at det også er  

 muligt varigt at ændre anvendelsen fra jordbrugsmæssige formål til sådan  

 natur,  

 for eksempel ændre en kornmark til en blanding af vandhuller, krat og  

 vedvarende græs.
I givet fald vil rydningspligten bortfalde for de beplantede  

 dele af arealet.
Det er imidlertid en forudsætning, at sådan ny natur er i  

 overensstemmelse med anden lovgivning og med amtsrådets vedtagne og  

 offentliggjorte planer.
 Der henvises til bemærkningerne til § 2,  

 stk. 4, for så vidt angår begrebet natur i denne lovs forstand.
Til stk. 2 Hvis etablering af sådanne former for  

 natur nævnt under stk. 1 indebærer beplantning over 0,5 ha, skal der ske  

 anmeldelse til en myndighed, hvorved rydningspligten bortfalder.  

    

  

 Bestemmelsen er parallel til § 5, stk. 3, om  

 anmeldelse af skov, men § 7, stk. 2, omfatter buske, krat, træer eller  

 kombinationer heraf.
Tilsammen betyder de to regler, at etablering af alle  

 former for beplantning over 0,5 ha skal anmeldes til amtsrådet, hvorved  

 rydningspligten bortfalder.
 Indtil videre vil myndigheden være  

 amtsrådet, jf. bemærkningerne til § 5, stk. 3.
Til stk. 3 Arealer med natur, jf.  

 stk. 1, kan tages i brug igen til jordbrugsmæssige formål, jf.  

  

 § 4. Det gælder dog kun, hvis dette er i overensstemmelse med anden  

 lovgivning.
Arealerne kan være omfattet af beskyttelse efter anden  

 lovgivning,  

 for eksempel efter naturbeskyttelsesloven.
Til § 8 Bestemmelsen bemyndiger fødevareministeren  

 til at fastsætte nærmere regler.
Uanset, at reglerne i §§  

 3-7 umiddelbart vil få virkning for borgerne ved lovens ikrafttræden, kan der  

 blive behov for uddybende regler.
Bekendtgørelse efter § 8 vil blive udstedt  

 i  

 overensstemmelse med bemærkningerne til §§ 3-7.
De nærmere fastsatte  

 regler kan også indeholde regler om fravigelse i særlige tilfælde.
Det gælder  

 både fravigelser fra §§ 3-7 og fravigelser fra regler fastsat ved  

 bekendtgørelse.
Landskabelige værdier Til § 9 De foreslåede bestemmelser giver mulighed  

 for dels at bevare den gældende regulering om skovplantning, der udgår af  

 landbrugsloven ved ophævelsen af denne i medfør af forslag til lov om  

 landbrugsejendomme, og dels at give mulighed for ny regulering.
Til nr. 1 Efter den gældende landbrugslovs § 7a,  

 stk. 3, er der udstedt en bekendtgørelse om skovplantning på  

 landbrugsejendomme,  

 jf. bekendtgørelse nr. 822 af 2. oktober 2002. Det er hensigten at udstede en  

 bekendtgørelse med tilsvarende indhold i henhold til dette lovforslag, dog  

 sådan at ved videreførelse af reglerne, vil disse også komme til at gælde  

 frijorder.
Det er landskabelige hensyn i bred  

 forstand, der er sigtet på ved udpegningen i regionplanen af de områder, hvor  

 skovplantning er uønsket.
Disse minusområder er udpeget ud fra  

 hensyn til  

 beskyttelse af landskaber, natur, geologi, kirkeomgivelser og kulturmiljøer.  

 Også hensynet til blandt andet råstofgravning, tekniske anlæg og byvækst  

 indgår  

 i denne planlægning.
Til nr. 2 Efter planloven kan  

 kommunalbestyrelsen som landzonelovsmyndighed stille krav om skærmende  

 beplantning ved etableringen af fritliggende anlæg som vilkår for  

 landzonetilladelser.  

  

 Der er imidlertid ikke hjemmel i  

 planloven til at kræve skærmende beplantning i øvrigt, f.eks. ved  

 gyllebeholdere og lignende, der opføres i forbindelse med bestående  

 landbrugsbygninger.
Der er heller ikke hjemmel til at kræve beplantning ved  

 bestående anlæg.
 Som noget nyt foreslås,  

 at amtsrådet efter dette lovforslag kan få mulighed for at påbyde skærmende  

 beplantning om skæmmende tekniske anlæg såsom gyllebeholdere i områder, hvor  

 skærmende beplantning er ønskelig af landskabelige hensyn.  

  

 Muligheden gælder for bestående tekniske anlæg og ikke egentlige  

 bygninger.
 De foreslåede  

 bestemmelser skal således ses som et supplement til planlovens  

 zonebestemmelser, således at der ikke kun sikres skærmende beplantning ved  

 nye  

 fritliggende anlæg, men også ved de øvrige, når de ligger i områderne med  

 særlige landskabelige værdier.
Ved udmøntningen af  

 bestemmelsen skal det fremgå, at det bliver frivilligt for amtsrådet at  

 benytte  

 muligheden.  

  

 Visse forudsætninger skal i givet fald  

 opfyldes for at kunne bruge den.  

 Amtsrådet  

 skal således udarbejde og offentliggøre en areal- og indsatsplan, jf. § 12,  

 hvori indsatsområderne fastlægges, og hvori der gøres rede for, hvornår og  

 hvordan påbudene agtes gennemført i samlede områder.
Det skal desuden sikres,  

 at den lokale landbrugsorganisation inddrages ved udarbejdelse af planen, at  

 der gives et års frist ved påbud om skærmende beplantning, at påbudet sker  

 ved  

 individuel skriftlig henvendelse til hver ejer, og at amtsrådet gennemfører  

 påbudene i overensstemmelse med planen.
 Det vil fremgå af  

 bekendtgørelsen, at der kun kan stilles krav om en basal beplantning.
Fødevareministeriet har  

 en tilskudsordning til skærmende beplantning, der inden for  

 bevillingsrammerne  

 giver mulighed for tilskud til flerrækkede beplantninger.
Jordbrugere, der  

 ønsker en sådan beplantning i stedet for den mere basale, kan dog ikke med de  

 nuværende regler opnå tilskud, når den skærmende beplantning er påbudt.  

 Samarbejdet med den lokale landbrugsorganisation om planen og  

 offentliggørelse  

 af planen vil dog give eventuelt berørte jordbrugere mulighed for i tide at  

 søge tilskud.
Uønskede plantearter Til § 10 Med bestemmelsen bemyndiges  

 fødevareministeren til dels at træffe bestemmelse om, hvilke plantearter, der  

 skal anses for uønskede efter dette lovforslag, dels at fastsætte regler om  

 bekæmpelse og forebyggelse af udbredelse af sådanne plantearter.
Hjemlen skal foreløbig bruges til at  

 fastsætte regler om bekæmpelse og forebyggelse af udbredelse af flyvehavre og  

 kæmpebjørneklo.
Bestemmelsen er dog også beregnet på den situation, hvor  

 andre  

 arter kan blive eller er blevet truende enten for de dyrkede afgrøder eller  

 for  

 den hjemmehørende natur.
Naturen er dynamisk, og det kan ikke forudsiges,  

 hvilke arter, der måtte tilkæmpe sig en udbredelse, der er uacceptabel i  

 forhold til beskyttelsen af de naturligt hjemmehørende arter eller  

 beskyttelsen  

 af de dyrkede afgrøder.
Til stk. 1 Med den foreslåede bestemmelse bemyndiges  

 ministeren til at føre en optegnelse over uønskede arter.
Enhver ændring af  

 optegnelsen kan således ske gennem udstedelse af en revideret optegnelse  

 efter  

 iagttagelse af en høringsprocedure.
Fødevareministeren kan under anvendelse  

 af  

 den samme høringsprocedure helt lade optegnelsen bortfalde, hvis fremtidige  

 forhold måtte tilsige, at der ikke skal foretages bekæmpelse eller  

 forebyggelse  

 af udbredelse af uønskede plantearter.
Amtsrådsforeningen, Kommunernes  

 Landsforening, Dansk Landbrug og Danmarks Naturfredningsforening forudsættes  

 som udgangspunkt at være faste høringsparter ved ændring af listen.
Listen  

 vil  

 endvidere blive fastlagt efter aftale med miljøministeren.
 Flyvehavre og kæmpebjørneklo betragtes i  

 dag som uønskede plantearter efter dette lovforslag, og disse vil derfor  

 efter  

 vedtagelse af lovforslaget blive opført på optegnelsen uden forudgående  

 iagttagelse af høringsproceduren, idet lovforslaget har været forelagt de  

 berørte parter til udtalelse.
Til stk. 2 Fødevareministeren bemyndiges til at  

 udstede bekendtgørelser indeholdende detaljerede regler vedrørende bekæmpelse  

 og forebyggelse af udbredelsen af uønskede planter.
Flyvehavre har igennem en  

 årrække været undergivet bekæmpelses- og forebyggelsesforanstaltninger, som  

 agtes fortsat under denne lov, jf. nedenfor under afsnittet om flyvehavre.
Til stk. 3 Det foreslås, at fødevareministeren får  

 mulighed for at lade bekæmpelse eller forebyggelse af udbredelse af uønskede  

 plantearter foretage, hvis ejeren eller brugeren ikke har efterkommet et  

 påbud  

 herom indenfor en nærmere fastsat frist.
Denne mulighed findes i de gældende  

 regler for flyvehavre, og foreslås også at blive en mulighed ved amtsråds og  

 kommunalbestyrelsers bekæmpelse af kæmpebjørneklo.
Muligheden for  

 myndighederne  

 til at foretage bekæmpelse for ejerens eller brugerens regning gælder for  

 flyvehavre, men det vil ikke komme til at gælde for kæmpebjørneklo.
Flyvehavre Flyvehavre er en ét-årig  

 ukrudtsplante, der under gunstige forhold kan modne ca. 800 frø.  

  

 Modningen sker, før de normale kornarter er høstmodne, og frøets  

 spireevne bevares i 8-10 år.
Frøene fremspirer dog kun med ca. 10-20 procent  

 hvert år.
Et enkelt års manglende indsats kan således spolere en påbegyndt  

 intensiv bekæmpelse.
Frøet kan i visse tilfælde passere husdyrs og fugles  

 fordøjelseskanal uden at miste spiringsevnen.
Disse forhold sammenholdt med  

 en  

 i praksis vanskelig bekæmpelse gør flyvehavre til en frygtet ukrudtsplante,  

 og  

 forekomster medfører udbyttetab for den jordbrugsmæssige udnyttelse af de  

 inficerede arealer.
Forekomsten af flyvehavre giver derfor hvert år anledning  

 til betydelige ekstraudgifter for dansk landbrug og det danske samfund.
 Hertil kommer, at  

 flyvehavrekerner kan spredes på mange måder, f.eks. med vind, vand og fugle,  

 ved korntransporter og husdyr samt via høstmaskiner, halmpressere,  

 emballeringsredskaber og jordredskaber.
 Bekæmpelse af flyvehavre  

 har siden 1956 været lovreguleret, seneste ved lov nr. 298 af 24. april 1996  

 om  

 flyvehavre.
I dette lovforslag  

 foreslås det at ophæve den gældende lov om flyvehavre, jf.  

  

 § 20, stk. 2, nr. 1. Principperne i den gældende lov vedrørende  

 forebyggelse og bekæmpelse af flyvehavre videreføres i en bekendtgørelse, som  

 vil blive udstedt i medfør af dette lovforslag.
Der er således alene med  

 hensyn  

 til flyvehavre tale om en lovteknisk modernisering ud fra princippet om, at  

 generelle regler om dyrkning af landbrugsjorder samles i en hovedlov med  

 detailbestemmelserne fastsat i bekendtgørelser.
Der vil således som  

 hidtil blive stillet krav om, at ejere eller brugere af såvel dyrkede som  

 udyrkede arealer har pligt til at holde arealerne fri for flyvehavreplanter.  

  

 Pligten omfatter såvel privat ejede som offentligt ejede arealer.  

 Rengøring af maskiner eller redskaber, der har været anvendt på en ejendom  

 med  

 forekomst af flyvehavre, vil også fremover være et krav.
Der vil ligeledes  

 blive fastsat regler om skriftlig orientering om forekomst af flyvehavre på  

 jordbrugsarealer i forbindelse med salg, bortforpagtning, udlejning eller  

 anden  

 overdragelse af disse arealer.
 Fødevareministeren vil  

 som hidtil kunne meddele de forbud og påbud om gennemførelse af  

 foranstaltninger, der er nødvendige for overholdelse af regler om bekæmpelse  

 m.v. af flyvehavre, jf. den foreslåede § 14. Ligeledes vil ministeren om  

 nødvendigt for ejerens eller brugerens regning uden retskendelse og mod  

 behørig  

 legitimation kunne gennemføre tvangsmæssig bekæmpelse eller forebyggelse af  

 udbredelse af flyvehavre, såfremt ejeren eller brugeren af et areal ikke  

 efterkommer et påbud herom, jf. det foreslåede stk. 3 og den foreslåede § 13.
Fødevareministeren har  

 efter den eksisterende lov om flyvehavre adgang til arealer og fører tilsyn  

 og  

 kontrol, dels stikprøvemæssigt og dels efter anmeldelse.  

  

 Opgavens omfang er afhængigt af årets klimatiske forhold m.v.
Der  

 modtages ca. 100 nye anmeldelser om året.  

 Inklusiv opfølgning af kontrollen foretages årligt mellem 300 og 400  

 kontrolbesøg.
I medfør af den  

 eksisterende lov sanktioneres overtrædelser med bøde.
I bødeudmålingen indgår  

 overtrædelsens omfang samt de sparede omkostninger ved den sparede  

 bekæmpelse,  

 herunder lugning og sprøjtning.
Bødeudmålingen er baseret på retspraksis.
Kæmpebjørneklo Med de foreslåede bestemmelser kan  

 fødevareministeren også give amtsrådet og kommunalbestyrelsen mulighed for at  

 bekæmpe kæmpebjørneklo mere effektivt.
Flere amtsråd og kommunalbestyrelser har i  

 dag iværksat en bekæmpelse, fordi planten er til skade for naturen ved at  

 brede  

 sig og fortrænge de naturligt hjemmehørende plantearter.
Bekæmpelsen sker i  

 dag  

 udelukkende på frivillig basis, hvilket betyder, at myndigheden i visse  

 tilfælde ikke kan gennemføre en effektiv bekæmpelse, fordi ikke alle  

 lodsejere  

 ønsker at medvirke.
Frø fra kæmpebjørneklo fra de pågældende ejendomme vil  

 fortsat sprede sig til naboejendommene, således at bekæmpelsen må fortsætte  

 for  

 at holde planten i ave.
Specielt langs vandløb foregår en omfattende og  

 hurtig  

 spredning af frø, der flyder med strømmen, hvilket giver store omkostninger  

 til  

 bekæmpelsen.
På denne baggrund foreslås, at amtsrådet  

 og kommunalbestyrelsen får beføjelse til at bekæmpe planten også de steder,  

 hvor man ikke kan få en frivillig aftale i stand med lodsejeren.
Det vil  

 sige,  

 at myndigheden skal have mulighed for at påbyde bekæmpelse af planten, jf. §  

 14, hvis myndigheden ikke kan opnå en frivillig aftale, og i tilfælde af, at  

 påbudet ikke efterkommes, da mod behørig legitimation, jf. § 13, at bekæmpe  

 planten.
I modsætning til hvad der gælder for flyvehavre, vil bekæmpelse af  

 kæmpebjørneklo ikke kunne foretages for ejerens eller brugerens regning.
Det vil være en forudsætning for brug af  

 beføjelsen, at amtsrådet eller kommunalbestyelsen har vedtaget og  

 offentliggjort en indsatsplan, jf. § 12, til bekæmpelse af planten og  

 iværksætter en bekæmpelse i hele indsatsområdet.
Planen kan omfatte hele  

 amtet  

 eller kommunen eller kan afgrænses til en del af arealet, for eksempel til et  

 vandløbsopland, og kan omhandle alle arealer omfattet af loven.
Indsatsplanen  

 skal desuden beskrive tidspunkterne for bekæmpelsen, og hvordan amtsrådet  

 eller  

 kommunalbestyrelsen vil benytte beføjelsen efter denne lov.
Påbud om  

 bekæmpelse  

 vil skulle gives individuelt og skriftligt.
Hvis en myndighed skal foretage  

 bekæmpelse på privat ejendom, skal lodsejeren have et passende varsel ved  

 individuel skriftlig henvendelse.
Det vil ligeledes være en forudsætning, at  

 der tages størst muligt hensyn til driften af ejendommen.
Det vil blive  

 fastsat  

 i bekendtgørelsen, at private lodsejere ikke kan pålægges særlige  

 bekæmpelsesmetoder ved bekæmpelse på egne arealer, idet bekæmpelsesmetoder  

 ikke  

 reguleres efter denne lov.
 Offentlige myndigheder vil blive  

 forpligtet til at sørge for bekæmpelse på egne arealer i overensstemmelse med  

 indsatsplanen.
 Regler efter denne lov vil ikke  

 tilsidesætte de muligheder, amtsrådet og kommunalbestyrelsen har i forvejen  

 for  

 at bekæmpe kæmpebjørneklo, men skal betragtes som et supplement til disse  

 muligheder.
Der er hverken tale om en generel  

 forpligtelse til at bekæmpe kæmpebjørneklo, som der er med flyvehavre, eller  

 en  

 forpligtelse for amtsråd eller kommunalbestyrelser til at foretage bekæmpelse  

 af kæmpebjørneklo i udvalgte områder.
Der er alene tale om at give de amtsråd  

 og kommunalbestyrelser, som vælger at foretage bekæmpelse, nogle supplerende  

 instrumenter, så deres bekæmpelse kan blive mere effektiv.
I forbindelse med lovovervågningen 3 år  

 efter udstedelsen af den bekendtgørelse, der giver mulighed for bekæmpelse af  

 kæmpebjørneklo, vil det blive undersøgt, i hvilket omfang amtsråd og  

 kommunalbestyrelser har benyttet muligheden i loven.
Det vil samtidig blive  

 vurderet, om udbredelsen af kæmpebjørneklo har et omfang, der berettiger til  

 en  

 mere intensiv bekæmpelse end den, der har fundet sted i 3-årsperioden.
Skadedyr Til § 11 Lov om bekæmpelse af muldvarpe og  

 mosegrise, jf. lovbekendtgørelse nr. 503 af 29. juni 1990, foreslås ophævet  

 ved  

 lovforslagets § 20, stk. 2, nr. 2. Efter den gældende lov kan kommuner  

 foretage  

 bekæmpelse af disse dyr, hvor lodsejeren ønsker det, og kommunen kan opkræve  

 betaling for det, og disse muligheder for kommunerne vil blive videreført  

 efter  

 dette lovforslag.
Planlægning Til § 12 I en række tilfælde vil det være  

 hensigtsmæssigt med en planlægning, der skal ligge til grund for  

 forvaltningen  

 af lovens bestemmelser.
Den foreslåede bestemmelse giver  

 fødevareministeren mulighed for at stille krav om, at amtsrådet eller  

 kommunalbestyrelsen skal udarbejde en særlig indsatsplan efter denne lov som  

 betingelse for, at amtsrådet eller kommunalbestyrelsen kan udnytte lovens nye  

 muligheder.
En sådan plan vil bestå af dels en arealudpegning og dels en  

 beskrivelse af, hvordan beføjelser efter denne lov skal benyttes.
Der  

 henvises  

 til bemærkningerne til § 9, nr. 2 om skærmende beplantning og til § 10 under  

 kæmpebjørneklo.
 Denne bestemmelse om indsatsplanlægning  

 skal sikre, at borgerne behandles ensartet i overensstemmelse med planen på  

 en  

 gennemskuelig måde.
Amtsrådet eller kommunalbestyrelsen skal i  

 givet fald sikre passende inddragelse af offentligheden og offentliggørelse  

 af  

 planen.
Kravene til inddragelse og offentliggørelse vil f.eks. være langt  

 større ved en plan for bekæmpelse af kæmpebjørneklo for et helt  

 vandløbsopland  

 end ved bekæmpelse ved en lille vandløbsstrækning med for eksempel kun 5  

 lodsejere.
I visse tilfælde vil særlig planlægning i  

 henhold til denne lov ikke være nødvendig, fordi planlægning i henhold til  

 anden lovgivning, primært efter planloven eller  

 naturbeskyttelseslovgivningen,  

 kan anvendes som grundlag for lovens administration.
Det gælder for eksempel  

 regionplanen for så vidt angår områder, hvor skovrejsning er uønsket, jf. §  

 9,  

 nr. 1, eller planer efter anden lovgivning, der udgør rammerne for  

 jordbrugerens muligheder for at etablere natur, jf. § 7.
 Kontrol, delegation, klageadgang  

 m.m.
Til § 13 Til stk. 1 og 2 Det foreslås, at fødevareministeren gives  

 hjemmel til at fastsætte nærmere regler om kontrol og tilsyn.
 Amtsrådet får mulighed for kontrol og  

 tilsyn med rydningspligten, jf. § 5, og skovplantning, jf. § 9, nr. 1,  

 skærmende beplantning, jf. § 9, nr. 2, og bekæmpelse af kæmpebjørneklo, jf. §  

 10, kommunalbestyrelsen får mulighed for kontrol og tilsyn med bekæmpelse af  

 kæmpebjørneklo, jf. § 10. Fødevareministeriet vil fortsat varetage kontrol og  

 tilsyn vedrørende flyvehavre.
Fødevareministeren, eller den ministeren  

 bemyndiger dertil, gives desuden hjemmel til til enhver tid mod behørig  

 legitimation at få adgang til arealer omfattet af loven med henblik på  

 gennemførelse af kontrol og løsning af opgaver i henhold til loven.
Det  

 bemærkes, at der efter dette lovforslag kun vil være tale om adgang til  

 arealer.
Sådan adgang er ikke omfattet af Grundlovens krav om retskendelse.
Varetagelsen af administrationen og  

 kontrollen af loven og regler fastsat i medfør af loven forudsætter i visse  

 tilfælde adgang til de af loven omfattede arealer for at kunne udføre en  

 effektiv kontrol med overholdelsen af lovens regler eller regler fastsat i  

 medfør af loven.
Tilsvarende kan det i visse tilfælde være nødvendigt med  

 adgang til et areal for at kunne varetage en opgave i henhold til loven,  

 eksempelvis bekæmpelse af kæmpebjørneklo og flyvehavre.
 Det skal bemærkes, at den adgang  

 myndighederne, mod behørig legitimation, får til at foretage kontrol med  

 overholdelse af loven og de i medfør af loven fastsatte regler, forudsætter,  

 at  

 det ikke konkret vurderes, at der foreligger overtrædelse af lovgivningen.  

 Foreligger sådan mistanke, fremsendes sagen til politiet, som kan foretage  

 videre undersøgelse og efterforskning.
Til § 14 Den foreslåede bestemmelse giver  

 fødevareministeren, eller den ministeren bemyndiger dertil, hjemmel til at  

 udstede de forbud eller påbud, der er nødvendige for at sikre overholdelse af  

 loven eller regler fastsat i medfør af loven.
 Bestemmelsen vil eksempelvis kunne bruges  

 til at udstede påbud overfor en ejer eller bruger af et areal, hvorpå der  

 vokser kæmpebjørneklo, som ønskes udryddet, jf. § 10.
Til § 15 Lovforslaget giver i §§ 10 og 11 mulighed  

 for opkrævning af beløb til dækning af omkostninger ved bekæmpelse af  

 flyvehavre og muldvarpe og mosegrise.
Det drejer sig om videreførelse af  

 gældende regler om bekæmpelse af flyvehavre og af muldvarpe og mosegrise.
Til stk. 1 Det fastsættes som et almindeligt led i  

 brugerbetalingsprincippet, at der kan opkræves morarenter og gebyr for  

 erindringsskrivelser ved for sen betaling.
Morarenterne udgør renten efter  

 rentelovens § 5, og gebyret for erindringsskrivelser udgør 100 kr., som  

 reguleres i henhold til § 3 i lov om en satsreguleringsprocent.  

 Plantedirektoratet har i maj 2003 foretaget et skøn over det tidsforbrug, der  

 i  

 2002 er medgået i forbindelse med fremsendelse af ca. 1300 rykkerskrivelser  

 vedrørende de gebyrordninger, Plantedirektoratet administrerer.
Tidsforbruget  

 ved udsendelse af én rykkerskrivelse skønnes på det grundlag at udgøre ca. 20  

 minutter, svarende til en omkostning på ca. 100 kr. pr. sag.
Til stk. 2 og 3 Det fastslås, at der er udpantningsret for  

 de i stk. 1 nævnte skyldige beløb, og desuden for de efter den foreslåede §  

 19  

 vedtagne bøder.
 Der gives også hjemmel til at inddrive de  

 skyldige beløb ved lønindeholdelse hos den pågældende efter reglerne om  

 inddrivelse af skatter i kildeskatteloven.
Disse to bestemmelser har til formål at  

 medvirke til at effektivisere de offentlige myndigheders inddrivelse af  

 restancer hos borgerne.
Ud over at effektivisere inddrivelsen, vil  

 bestemmelserne samtidig lette domstolssystemet for civilretlige tvister om  

 mindre  

 beløb og give borgeren opfattelse af en mindre bureaukratisk administration.
Til § 16 Til stk. 1 og 2 Fødevareministeren kan uden lovhjemmel  

 delegere sine beføjelser til en institution under ministeriet, jf. stk. 1.
 I den foreslåede bestemmelse i stk. 2  

 gives fødevareministeren også hjemmel til at delegere opgavevaretagelse efter  

 loven til amtsråd og kommunalbestyrelser.
 Ministeren gives i den forbindelse hjemmel  

 til at kunne fastsætte regler om adgangen til at klage over myndighedens  

 afgørelser, herunder om at klage ikke kan indbringes for anden administrativ  

 myndighed og om myndighedens adgang til at genoptage en sag, efter at der er  

 indgivet klage.
Amtsrådene har i forvejen opgaver i  

 relation til landbrugspolitikken, specielt udpegning af Særlige Følsomme  

 Landbrugsområder og indgåelse af aftaler om miljøvenlige  

 jordbrugsforanstaltninger.
Det er specielt amtsrådets rolle som regional  

 naturmyndighed, der gør det aktuelt at uddelegere opgaver efter denne lov til  

 amtsrådene.
 I en bekendtgørelse efter § 8 vil det  

 blive fastlagt, hvorledes amtsrådet medvirker ved administrationen af  

 lovforslagets §§ 3-7.
 Amtsrådets administration af regler om  

 skovplantning videreføres, jf. § 9, nr. 1. Som noget nyt vil amtsrådet og  

 kommunalbestyrelsen gennem bekendtgørelse få mulighed for bedre bekæmpelse af  

 kæmpebjørneklo, jf. § 10.
 Det fremgår af § 9, nr. 2, at amtsrådet  

 kan få mulighed for at varetage opgaver vedrørende skærmende beplantning.  

 Efter  

 § 12 kan amtsråd og kommunalbestyrelser blive pålagt indsatsplanlægning som  

 betingelse for at varetage opgaver efter loven.
 Amtsråd og kommunalbestyrelser kan i  

 forbindelse med opgavevaretagelse efter loven gives mulighed for at udføre  

 kontrol og tilsyn samt meddele forbud og påbud, jf. §§ 13 og 14.
Udgangspunktet for klageadgangen er  

 to-instansprincippet.
Mulighed for helt eller delvist at afskære  

 klageadgangen,  

 vil således kun blive benyttet, såfremt særlige grunde taler herfor, og der  

 ikke er væsentlige retssikkerhedsmæssige betænkeligheder herved.
Hvis adgangen ikke afskæres, kan  

 indsendelsen og behandlingen af klager reguleres.
Der vil eksempelvis kunne  

 fastsættes en frist  

 for udnyttelse af rekursmuligheden, krav til klagens form og  

 indhold eller regler om klagens indsendelse.
Der gives med forslaget ligeledes hjemmel  

 til remonstration, dvs. at den myndighed, som har truffet en afgørelse, der  

 kan  

 påklages, kan genoptage sagen og eventuel træffe en ny afgørelse, selvom der  

 er  

 indgivet en klage.
Myndigheden vil således kunne træffe en ny  

 realitetsafgørelse, som giver klageren helt eller delvist medhold, uden at  

 sagen skal forelægges rekursinstansen.
Denne nye afgørelse kan også påklages  

 til rekursinstansen.
Det må derfor betragtes som en administrativ lettelse  

 både  

 for myndighederne og for borgerne, at en myndighed har hjemmel til  

 remonstration.
Det har tidligere været vurderingen, at  

 remonstration kunne ske i alle tilfælde uden formel hjemmel.
Folketingets  

 Ombudsmand har imidlertid givet udtryk for, at remonstration i tilfælde, hvor  

 der er indgivet klage, efter hans opfattelse kræver udtrykkelig hjemmel, jf.  

 FOB 1997, side 87 ff.
Denne udtrykkelige hjemmel indføres med forslaget.
Der gives tillige hjemmel til, at  

 klageadgangen kan begrænses til retlige spørgsmål.
Denne mulighed vil alene  

 blive benyttet på sagsområder, hvor der udøves et særligt fagligt skøn af den  

 administrerende myndighed, og hvor der ikke er væsentlige  

 retssikkerhedsmæssige  

 betænkeligheder herved.
Hjemlen tænkes således umiddelbart at skulle benyttes  

 ved afgørelser truffet af amtsråd eller en kommunalbestyrelse om indholdet af  

 indsatsplanlægning, der efter § 12 skal ligge til grund for bekæmpelse af  

 kæmpebjørneklo, eller for at kunne påbyde skærmende beplantning.
Til stk. 3 Efter forvaltningsloven vil de, der  

 direkte berøres af en afgørelse, være klageberettigede.
 Med bestemmelsen gives  

 der endvidere mulighed for, at Dansk Landbrug, Danmarks  

 Naturfredningsforening  

 og Friluftsrådet ved deres hovedorganisationer bliver klageberettigede over  

 visse afgørelser.
 Disse organisationer  

 dækker erhvervs- og naturinteresser bredt.  

  

 Organisationerne  

 var i øvrigt medlemmer af udvalget vedrørende forenklinger i jordbruget, hvis  

 anbefalinger ligger til grund for lovens bestemmelser om jordressourcens  

 anvendelse til dyrkning og natur, jf. §§ 3-7. Organisationerne foreslås at  

 blive klageberettigede i forhold til afgørelser truffet vedrørende disse  

 bestemmelser.
Organisationerne  

 foreslås endvidere at blive klageberettigede i forhold til afgørelser truffet  

 efter regler om landskabelige værdier, jf.  

  

 § 9, og i  

 forhold til afgørelser truffet efter regler vedrørende uønskede planter, jf.  

 §  

 10, dog ikke afgørelser om flyvehavre.
Endelig foreslås de at blive  

 klageberettigede i forhold til afgørelser om indsatsplanlægning, jf. § 12,  

 dog  

 kun over retlige spørgsmål, det vil sige, hvorvidt indsatsplanlægningen  

 overholder de regler, der er fastsat for sådan planlægning.
Til §17 Det præciseres, at de opgaver, der i loven  

 eller i regler fastsat i medfør af loven er tillagt et amtsråd, for så vidt  

 angår Københavns og Frederiksberg kommuner og Bornholms Regionskommune skal  

 varetages af borgerrepræsentationen i Københavns Kommune og af  

 kommunalbestyrelsen i Frederiksberg Kommune og af Bornholms Regionsråd, idet  

 disse ikke hører under et amt.
Straffebestemmelser Til § 18 Til stk. 1 Efter den foreslåede bestemmelse straffes  

 den, der undlader at overholde sine forpligtelser efter §§ 4 og 5, eller  

 overtræder forbud eller undlader at efterkomme påbud meddelt i henhold til §  

 14. Strafferammen er bøde, medmindre højere straf vil kunne idømmes efter  

 anden  

 lovgivning, typisk straffeloven.
Til stk. 2 I bestemmelsen gives der hjemmel til at  

 fastsætte straffebestemmelser i regler fastsat i medfør af loven for  

 overtrædelse af disse.
Strafferammen skal også her være bøde.
Til stk. 3 Det præciseres, at selskaber m.v.  

 (juridiske personer) også kan pålægges strafansvar efter reglerne i  

 straffelovens 5. kapitel.  

 Dette  

 omfatter bl.a. amtskommuner, kommuner og kommunale fællesskaber.
Til § 19 Den foreslåede bestemmelse giver hjemmel  

 til at udstede administrative bødeforelæg.
Det administrative bødeforelæg vil  

 alene kunne anvendes i overtrædelsessager, hvor sagen er klar såvel med  

 hensyn  

 til overtrædelsens indhold som med hensyn til de retsregler, der er  

 overtrådt,  

 ligesom bødestørrelsen skal være i overensstemmelse med faste retningslinier  

 på  

 baggrund af retspraksis.  

 Det er  

 ligeledes som anført i bestemmelsen en forudsætning, at den pågældende  

 erklærer  

 sig skyldig i overtrædelsen og er enig i, at sagen kan afgøres med et  

 bødeforlæg.
Muligheden for at  

 udstede administrativt bødeforlæg agtes alene anvendt i klart afgrænsede  

 sagsgrupper.  

  

 Bestemmelsen tænkes således kun anvendt i  

 sager om bekæmpelse af flyvehavre.
I sådanne og lignende tilfælde skønnes det  

 forsvarligt, at ministeren  

 bemyndiges til at forelægge bøder administrativt.
Udformningen af og  

 proceduren ved anvendelse af administrative bødeforlæg vil blive nærmere  

 fastlagt i en instruks.
Retsplejelovens regler om krav til indholdet af et  

 anklageskrift og om, at en sigtet ikke er forpligtet til at udtale sig,  

 finder  

 tilsvarende anvendelse ved vedtagelsen af administrative bøder efter  

 bestemmelsen, jf. retsplejelovens § 924, stk. 2 og § 831, nr. 2 og 3.
 Bødeforlæg vil ofte  

 blive opfattet som en mere enkel og mindre belastende afgørelsesform end en  

 afgørelse ved domstolene, som involverer såvel politi som retsvæsen, og det  

 findes derfor hensigtsmæssigt, at borgeren i relativt ukomplicerede sager kan  

 vælge mellem de to muligheder.  

  

 Anvendelsen af  

 bestemmelsen forudsætter den pågældendes positive medvirkning og indebærer en  

 aflastning for domstolene og tillige en hurtigere afgørelse af sagen.
 Ikrafttræden m.v.
Til § 20 Til stk. 1 Det foreslås, at loven træder i kraft den  

 1. september 2004. Det vil ske samtidig med lov om landbrugsejendomme,  

 således  

 at de ophævede bestemmelser i den gældende landbrugslov videreføres i denne  

 lov.
Til stk. 2 Samtidig ophæves lov nr. 298 af 24. april  

 1996 om flyvehavre og lov om bekæmpelse af muldvarpe og mosegrise, jf.  

 lovbekendtgørelse nr. 503 af 29. juni 1990.
 Der vil blive udarbejdet en bekendtgørelse  

 om bekæmpelse af flyvehavre med henblik på ikrafttræden samtidig med dette  

 lovforslags ikrafttræden til sikring af, at den gældende regulering kan  

 fortsætte uden afbrydelse.
Til § 21 Loven gælder ikke for Færøerne og  

 Grønland.
