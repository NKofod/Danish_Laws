 Udtalt, at en formodning eller forventning om, at der under en sags  

 behandling vil fremkomme oplysninger om enkeltpersoner - uden nærmere viden  

 om karakteren af sådanne udtalelser - ikke i sig selv vil kunne begrunde, at  

 dørene lukkes.
 Efter indenrigsministeriets opfattelse burde der således, forinden der  

 eventuelt var truffet beslutning om at behandle sagen for lukkede døre, være  

 søgt tilvejebragt nærmere klarhed over de forventede udtalelser fra  

 kommunalbestyrelsesmedlemmer, herunder om disse udtalelsers karakter, f.eks.  

 om det drejede sig om vedkommendes rent personlige forhold, økonomiske  

 forhold eller lignende, der af hensyn til beskyttelse af dennes interesser  

 kunne begrunde en dørlukning.
 Endvidere henledt opmærksomheden på STL § 10, stk. 1, 2. pkt.,  

 hvorefter spørgsmålet om, hvorvidt en sag giver grundlag for dørlukning,  

 forhandles for lukkede døre, hvis dette bestemmes af kommunalbestyrelsen  

 eller af formanden.
 Endelig peget på, at såfremt der under en sags behandlig i et  

 offentligt møde viser sig, at der er et behov for at inddrage en persons  

 personlige forhold i debatten, kan kommunalbestyrelsen på dette tidspunkt  

 beslutte at lukke dørene og efter omstændighederne være forpligtet hertil.
 »I skrivelse af 12. april 1983 har De, der er medlem af Morsø  

 kommunalbestyrelse, anmodet indenrigsministeriet om at vurdere rimeligheden  

 af en af tilsynsrådet for Viborg amt truffet afgørelse, som er meddelt Dem i  

 skrivelse af 15. marts 1983.I afgørelsen finder tilsynsrådet ikke grundlag  

 for at kritisere Morsø kommunalbestyrelses beslutning på mødet den 4. oktober  

 1982 om, at et forslag til nedsættelse af et særligt udvalg,  

 »Bevaringsrådet« skulle behandles for lukkede døre.
 Det fremgår af sagen, at der på (udkast til) dagsordenen for det  

 pågældende møde var optaget et forslag om nedsættelse af det nævnte udvalg,  

 bl.a. med museumsinspektøren som medlem, og at økonomiudvalget havde  

 anbefalet udvalgets nedsættelse med bemærkning om, at museumsinspektøren ikke  

 havde ønsket at medvirke.
 De har oplyst, at De på mødet gjorde indsigelse mod at behandle sagen om  

 nedsættelse af »Bevaringsrådet« for lukkede døre, men at  

 borgmesteren tilkendegav at nogle ikke-navngivne kommunalbestyrelsesmedlemmer  

 overfor ham havde udtalt, at de i forbindelse med sagsbehandlingen ville  

 fremkomme med nogle personlige bemærkninger om museumsinspektøren og at dette  

 var grunden til at sagen skulle behandles for lukkede døre.
I en udtalelse af 16. oktober 1982 til tilsynsrådet for Viborg amt har  

 Morsø kommunalbestyrelse oplyst at borgmesteren forinden udarbejdelsen af  

 dagsordenen modtog tilkendegivelser fra kommunalbestyrelsesmedlemmer om, at  

 de ville fremsætte visse betragtninger vedrørende museumsinspektørens person.  

 Under hensyn hertil blev sagen sat på dagsordenen for det lukkede møde,  

 således at disse synspunkter kunne fremsættes.
Ved åbningen af mødet  

 godkendte kommunalbestyrelsen denne disposition.
 Som det vil være Dem bekendt jfr. skrivelse herfra af 20. april 1983, har  

 indenrigsministeriet brevvekslet med tilsynsrådet for Viborg amt over sagen.
 I sin skrivelse af 3. maj 1983 har tilsynsrådet oplyst, at rådet i sin  

 vurdering bl.a. har lagt til grund, at det ved sagens forelæggelse for  

 kommunalbestyrelsen var oplyst, at den pågældende museumsinspektør havde  

 tilkendegivet, at han ikke ønskede at medvirke til udvalgets nedsættelse.
I denne anledning skal indenrigsministeriet udtale, at det ifølge § 10 i  

 lov om kommnernes styrelse er hovedreglen, at kommunalbestyrelsens møder er  

 offentlige.
Kommunalbestyrelsen kan dog bestemme, at en sag skal behandles  

 for lukkede døre, når dette findes nødvendigt eller ønskeligt på grund af  

 sagens beskaffenhed.
Behandlingen af sager for lukkede døre må således have  

 undtagelsens karakter og være begrundet i den enkelte sags beskaffenhed.
Den i normal-forretningsordenens § 1, stk. 2 indeholdte bestemmelse,  

 hvorefter bl.a. sager hvis afgørelse forudsætter en bedømmelse af personlige  

 forhold, skal behandles for lukkede døre medmindre kommunalbestyrelsen i det  

 enkelte tilfælde træffer anden bestemmelse, medfører ikke begrænsninger eller  

 udvidelse af reglen i styrelseslovens § 10, stk. 1. Forretningsordenens  

 bestemmelse er alene et udgangspunkt for borgmesteren ved placeringen af  

 sagerne i det forslag til dagsorden, som kommunalbestyrelsen skal tage  

 stilling til ved mødets begyndelse.
Det er således kommunalbestyrelsen der  

 skal vurdere, om den pågældende sag, der af borgmesteren på  

 dagsordensudkastet er foreslået behandlet for lukkede døre, er af en sådan  

 karakter, at dens afgørelse forudsætter en bedømmelse af personlige forhold.
For så vidt angår den foreliggende sag er det indenrigsministeriets  

 opfattelse, at den af kommunalbestyrelsen anførte begrundelse for at behandle  

 sagen om nedsættelse af »Bevaringsrådet« for lukkede døre ikke er  

 tilstrækkelig.
Alene en formodning eller forventning om, at der under en sags  

 behandling vil fremkomme oplysninger om enekeltpersoner - uden nærmere viden  

 om karakteren af sådanne udtalelser - vil ikke i sig selv kunne begrunde at  

 dørene lukkes.
 Efter indenrigsministeriets opfattelse burde der således, forinden der  

 eventuelt var truffet beslutning om at behandle sagen for lukkede døre, være  

 søgt tilvejebragt nærmere klarhed over de forventede udtalelser fra  

 kommunalbestyrelsesmedlemmer om museumsinspektørens person, herunder om disse  

 udtalelsers karakter, f.eks. om det drejede sig om vedkommendes rent  

 personlige forhold, økonomiske forhold eller lignende, der af hensyn til  

 beskyttelse af dennes interesser kunne begrunde en dørlukning.
 I denne forbindelse har indenrigsministeriet henledt kommunalbestyrelsens  

 opmærksomhed på styrelseslovens § 10, stk. 1, andet punktum, hvorefter  

 spørgsmålet om hvorvidt en sag giver grundlag for dørlukning, forhandles for  

 lukkede døre, hvis dette bestemmes af kommunalbestyrelsen eller af formanden.  

 Bestemmelsen anviser en hensigtsmæssig fremgangsmåde til en mærmere afklaring  

 af, om den enkelte sag måtte være af en sådan bekskaffenhed, at det for at  

 beskytte personlige interessr skønnes nødvendigt eller ønskeligt, at den  

 behandles for lukkede døre.
Endvidere har man overfor kommunalbestyrelsen peget på, at såfremt der  

 under en sags behandling i et offentligt møde viser sig, at der er behov for  

 at inddrage en persons personlige forhold i debatten, kan kommunalbestyrelsen  

 på dette tidspunkt beslutte at lukke dørene, og efter omstændighederne være  

 forpligtet hertil.' Hvilket hermed meddeles.
Man henleder i denne forbindelse kommunalbestyrelsens opmærksomhed på  

 styrelseslovens § 10, stk. 1, andet punktum, hvorefter spørgsmålet om  

 hvorvidt en sag giver grundlag for dørlukning, forhandles for lukkede døre,  

 hvis dette bestemmes af kommunalbestyrelsen eller af formanden.
Bestemmelsen  

 anviser en hensigtsmæssig fremgangsmåde til en nærmere afklaring af, om den  

 enkelte sag måtte være af en sådan beskaffenhed, at det for at beskytte  

 personlige interesser skønnes nødvendigt eller ønskeligt, at den behandles  

 for lukkede døre.
 Endvidere skal man pege på, at såfremt der under en sags behandling i et  

 offentligt møde viser sig, at der er et behov for at inddrage en persons  

 personlige forhold i debatten, kan kommunalbestyrelsen på dette tidspunkt  

 beslutte at lukke dørene, og efter omstændighederne være forpligtet hertil.
 P.M.V.
 E.B.
Johan Erichsen (* 1) Indenrigsministeriets afgørelser og udtalelser om kommunale forhold  

 1983 1.12.
