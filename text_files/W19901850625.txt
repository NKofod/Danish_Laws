Et i henhold til bistandslovens § 33 etableret plejeforhold kunne ikke  

 sidestilles med kommunal dagpleje i øvrigt, og fradrag kunne derfor ikke  

 godkendes efter tredjedels-reglen.
I mangel af dokumentation blev derfor kun  

 godkendt fradrag for udgifter med et skønnet beløb, mindre end 1/3 af lønnen.
 A klagede for indkomståret 1986 over, at de stedlige skattemyndigheder  

 ikke havde imødekommet et af hende efterfølgende begæret fradrag for udgifter  

 i forbindelse med dagpleje af to børn og lydende på 1/3 af lønnen, eller  

 56.421 kr., men alene havde godkendt et skønsmæssigt ansat fradrag på 19.790  

 kr.
Det fremgik af sagens oplysninger, at klageren i oktober 1985 var antaget  

 af det sociale udvalg i X Kommune til om dagen, i alt ca. 47 timer pr. uge,  

 at passe et i 1984 født barn.
Klageren havde i 1986 ud over dette barn haft  

 barnets lillesøster i dagpleje fra oktober måned.
For dette arbejde havde  

 klageren fået udbetalt en timeløn, svarende til en pædagogmedhjælperløn på  

 første trin.
Forholdet var betegnet som en dagplejelignende socialpædagogisk  

 foranstaltning i henhold til lov om social bistand, § 33.1.1. og § 46.2.
 Det fremgik endvidere, at klageren af den oppebårne løn skulle afholde  

 udgifter til børnenes kost og legetøj, og at plejeforholdet enkelte gange var  

 blevet til døgnpleje på grund af forholdene i børnenes hjem.
 De stedlige skattemyndigheder havde ikke imødekommet klagerens anmodning  

 om fradrag for 1/3 af lønnen, idet klageren ikke kunne dokumentere eller  

 sandsynliggøre sine udgifter, men havde som nævnt godkendt et skønsmæssigt  

 ansat fradrag på 19.790 kr.
 Klageren påstod sig berettiget til et fradrag på 1/3 af lønnen i lighed  

 med kommunale dagplejemødre, og gjorde gældende, at hun var antaget af  

 kommunen som dagplejemoder for børnene, at plejen havde fundet sted i hendes  

 eget hjem, og at hun i øvrigt ikke havde haft andre forpligtelser over for  

 børnene og deres familie end en normal kommunal dagplejemoder.
Efter det foreliggende måtte Landsskatteretten være enig med de stedlige  

 skattemyndigheder i, at de i henhold til bistandslovens § 33 etablerede  

 plejeforhold faldt uden for området, hvor standardfradraget for kommunale  

 dagplejemødre kunne anvendes.
Fradrag måtte således i mangel af dokumentation  

 eller sandsynliggørelse bero på et skøn.
Da retten ikke fandt grundlag for at  

 godkende et større fradrag end indrømmet ved ansættelsen, blev den påklagede  

 ansættelse stadfæstet.
 LV 1989, D 3.8.
