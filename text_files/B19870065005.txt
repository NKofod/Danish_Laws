 I henhold til § 9 i lov om offentlig sygesikring, jf. lovbekendtgørelse  

 nr. 490 af 21. juli 1986, som ændret ved § 5 i lov nr. 948 af 23. december  

 1986, fastsættes:
 § 1.  Den offentlige sygesikring yder tilskud til  

 kiropraktisk behandling ved kiropraktor, der opfylder betingelserne for at  

 kunne tiltræde landsoverenskomsten mellem Sygesikringens Forhandlingsudvalg  

 og Dansk Kiropraktor-Forening om kiropraktisk behandling.
 § 2.  Tilskud til personer i sygesikringsgruppe 1 er  

 bbetinget af, at de søger en kiropraktor, der har tilsluttet sig en mellem  

 Sygesikringens Forhandlingsudvalg og Dansk Kiropraktor-Forening indgået  

 overenskomst.
§ 3.  Betalingstakster for de sikrede og de nærmere  

 vilkår for hjælpens ydelse fastsættes i overenskomst mellem Sygesikringens  

 Forhandlingsudvalg og Dansk Kiropraktor-Forening.
Overenskomsten skal  

 godkendes af sundhedsministeren efter sygesikringslovens § 26.
 § 4.  Tilskud til både gruppe 1-sikrede og gruppe  

 2-sikrede ydes for indtil 5 behandlinger og 1 røntgenundersøgelse inden for  

 12 på hinanden følgende måneder.
Stk. 2.  Sygesikringen yder tilskud på 30 pct. af det i  

 godkendt overenskomst fastsatte honorar pr. behandling.
Tilskuddet til  

 røntgenundersøgelse udgør 25 pct. af det i godkendt overenskomst fastsatte  

 honorar.
Stk. 3.  Såvel gruppe 1-sikrede som gruppe 2-sikrede  

 betaler direkte til kiropraktoren den andel, det påhviler patienten at  

 betale.
Tilskud til gruppe 2-sikrede, der søger kiropraktor, som ikke har  

 tilsluttet sig overenskomst, ydes af det sociale udvalg ved fremsendelse af  

 kvitteret regning.
I intet tilfælde ydes mere end regningens beløb.
 § 5.  Bekendtgørelsen har virkning fra den 1. oktober  

 1987. Samtidig ophæves Indenrigsministeriets bekendtgørelse nr. 423 af 15.  

 august 1984 om tilskud efter sygesikringsloven til kiropraktisk behandling.
