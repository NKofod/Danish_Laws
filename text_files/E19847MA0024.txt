 Toldvæsenet havde ved en gennemgang af virksomhedens regnskabsmateriale  

 konstateret en lang række fejl og mangler ved bogføringen og herunder  

 bemærket, at salgsopgørelserne var foretaget periodevis omfattende  

 regelmæssige kasseafstemninger.
 Toldvæsenet havde desuden konstateret et så væsentligt misforhold mellem  

 den bogførte omsætning og den omsætning, som toldkamret havde beregnet på  

 grundlag af virksomhedens varekøb, avance- og afsætningsforhold, at  

 toldkamret havde fundet det godtgjort, at ikke hele den stedfundne omsætning  

 var blevet afgiftsberigtiget af virksomheden.
Toldvæsnets afgiftstilsvar var fastsat på grundlag af virksomhedens egne  

 salgsopgørelser.
Toldvæsenet havde yderligere givet et svindfradrag på 2 pct.  

 for samtlige varegrupper, herunder for de varegrupper, hvor der efter  

 toldvæsenets erfaring stort set intet svind er.
Nævnet fandt efter de foreliggende fejl og mangler ved regnskabsførelsen,  

 bl.a. det påviste misforhold mellem den angivne og den beregnede omsætning,  

 at betingelserne for en skønsmæssig ansættelse var til stede.
Nævnet  

 stadfæstede toldvæsenets skønsmæssige ansættelse.
