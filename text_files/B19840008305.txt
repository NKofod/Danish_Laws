 I medfør af § 60, stk. 4 i kildeskatteloven, jfr. lovbekendtgørelse nr.  

 402 af 19. august 1983, som senest ændret ved lov nr. 69 af 28. februar 1984,  

 fastsættes følgende:
 § 1.  Ægtefæller, der er samlevende ved udgangen af  

 det år, for hvilket slutskatten skal beregnes, kan erklære sig indforstået  

 med, at eventuel overskydende skat, der efter reglerne i § 62 i  

 kildeskatteloven tilkommer den ene af ægtefællerne, anvendes til udligning af  

 eventuel restskat, som efter reglerne i § 61 i kildeskatteloven påhviler den  

 anden ægtefælle.
 Stk. 2.  Erklæring om udligning skal underskrives af  

 begge ægtefæller.
 § 2.  Erklæring om udligning indgives til den  

 kommunale ligningsmyndighed, hvortil selvangivelse for det pågældende år skal  

 indgives.
 Stk. 2.  Erklæring indgives samtidig med selvangivelsen.  

 Indgivelse kan dog finde sted til og med den 1. juni i det år, hvori  

 ligningen foretages.
 Stk. 3.  Erklæringen kan tilbagekaldes af en af  

 ægtefællerne til og med den 1. juni i det år, hvori ligningen foretages.
 § 3.  Skattemyndighederne påser, at betingelserne for  

 udligning er til stede.
Stk. 2.  Udligningen foretages således, at overskydende  

 skat og restskat beregnes uden procentgodtgørelse og -tillæg.
Overskydende  

 skat reduceres med eventuelle morarenter opgjort efter kildeskattelovens §  

 63, stk. 1, jfr. § 62, stk. 2, og restskat tillægges eventuelle morarenter  

 opgjort efter kildeskattelovens § 63, stk. 1, jfr. § 61, stk. 3-5. Modregning  

 i overskydende skat til dækning af eventuelle restancer af personlig skat,  

 jfr. kildeskattelovens § 62, stk. 4, in fine, foretages ikke inden  

 udligningen.
Stk. 3.  Har den ene ægtefælle herefter restskat og den  

 anden ægtefælle overskydende skat, udlignes de to beløb i videst muligt  

 omfang.
For ægtefællen med restskat behandles det udlignede beløb som en  

 indbetaling, der reducerer tilsvaret på samme måde som en indbetaling efter  

 kildeskattelovens § 59. For ægtefællen med overskydende skat behandles  

 beløbet på samme måde som en udbetaling efter kildeskattelovens § 55, der  

 øger tilsvaret.
Procenttillæg og -godtgørelse beregnes af de beløb, der  

 resterer efter udligningen.
 Stk. 4.  Opkrævning og udbetaling af de beløb, der  

 resterer efter udligningen, sker efter kildeskattelovens § 61, stk. 3-6 og  

 kildeskattelovens § 62, stk. 4 og 5, dog således, at det er restskattens  

 størrelse efter udligningen, der er bestemmende for, om opkrævning skal ske  

 over næste års forskudsskat, samt således, at modregning i overskydende skat  

 jfr. kildeskattelovens § 62, stk. 4, in fine, begrænses til de overskydende  

 skatter, der resterer efter udligningen.
 Stk. 5.  Udligningen fremgår af årsopgørelserne for  

 ægtefællerne.
Stk. 6.  Udligningen sker ved hovedudskrivningen af  

 årsopgørelsen pr. 1. oktober i det år, hvori ligningen foretages.
Ved  

 efterfølgende ændringer fastholdes udligningen.
 Stk. 7.  Såfremt udligning er sket, uden at  

 betingelserne herfor var til stede, eller der i øvrigt er sket fejl ved  

 denne, kan udligningen ophæves.
 § 4.  Statskattedirektoratet fastsætter nærmere regler  

 om ordningens gennemførelse, herunder om kommunernes behandling og  

 indberetning af erklæringer, samt om ophævelse af udligning.
 § 5.  Bekendtgørelsen har virkning fra den 1. januar  

 1984.
