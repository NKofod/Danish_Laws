Cirkulære om  

 tjenesterejseforsikringen (Til samtlige ministerier mv.) Indledning 1. Den hidtidige tjenesterejseforsikring, som baserer  

 sig på en aftale fra juni 1995 mellem Statens og Kommunernes  

 Indkøbs Service A/S og Europæiske Rejseforsikring A/S, har i  

 forbindelse med aftaleperiodens udløb været i EU-udbud.  

 Resultatet heraf er blevet, at Indkøbs Service har indgået en ny  

 aftale med Europæiske.
 Aftalen har virkning fra 1. juli 2000 og ophører  

 tidligst den 30. juni 2003. Aftalen løber dog videre i indtil to  

 1-årige perioder, hvis den ikke opsiges, og Europæiske vil i  

 så fald udsende nye forsikringskort i maj/juni 2003 og eventuelt i  

 maj/juni 2004.
De nye forsikringsbetingelser fremgår af  

 Europæiskes forsikringsbetingelser nr. 3011, der er optrykt som bilag  

 til cirkulæret.
Vilkårene svarer stort set til de tidligere.
Det  

 skal dog bemærkes, at forsikringsaftalen nu også omfatter  

 dækning ved lægelig fejlbehandling.
Hvornår tegnes forsikring 2. Ifølge tjenesterejseaftalen (§ 52 i  

 aftalen af 30. juni 2000) tegnes der på tjenesterejser til udlandet  

 syge- og hjemtransportforsikring, rejseulykkesforsikring samt  

 rejsegodsforsikring i overensstemmelse med de til enhver tid gældende  

 bestemmelser herom.
Tjenesterejseforsikringen skal benyttes ved  

 forsikringstegning i forbindelse med tjenesterejser til udlandet samt til  

 Grønland og Færøerne.
Der tegnes ikke forsikring for  

 tjenesterejser, der enten alene sker internt i Danmark eller i  

 Grønland eller på Færøerne.
Forsikringen dækker ikke ekspeditioner i  

 Grønland.
For sådanne må der tegnes speciel  

 forsikring.
Hvem kan købe forsikringen 3. Personkredsen er primært ansatte i  

 statsinstitutioner, men visse andre personer har mulighed for at købe  

 forsikringen, jf. kapitel 1 i forsikringsbetingelserne.
Præmier 4. Forsikringspræmien beregnes på basis af  

 det antal dage/måneder, rejsen varer, inkl. ud- og hjemrejsedag.
 For rejser med en varighed på indtil 15  

 måneder udgør præmierne følgende beløb:
pr. dag pr. måned Norden, inkl.
Grønland og Færøerne kr. 5 kr. 120 Europa i øvrigt kr. 9 kr. 200 USA kr. 13 kr. 330 Resten af verden kr. 13 kr. 330 Vedrørende rejser, der varer mere end 15  

 måneder, henvises til pkt. 11.
Forsikringskort 5. Forsikringskort kan rekvireres hos Europæiske Rejseforsikring A/S Frederiksberg Allé 3 1790 København V Tlf. 33 27 83 66 Fax 33 24 14 44 Forsikringskort kan enten være plastickort eller  

 kartonkort.
Begge typer kort er personlige.
Kortene er ikke bevis for, at der  

 er tegnet forsikring for den respektive rejse.
 Plastickortet, der oftest anvendes, tjener alene som  

 dokumentation for, at der for den pågældende ansatte kan tegnes  

 tjenesterejseforsikring på alle tjenesterejser, som den ansatte  

 foretager i kortets gyldighedsperiode.
Kartonkortet kan rekvireres til ansatte, der forventes kun  

 at skulle foretage en enkelt rejse eller til rejsende, der ikke er ansat i  

 staten, men deltager i en rejse, hvortil udgifterne afholdes helt eller  

 delvist af staten.
Kortet er tilsvarende dokumentation for, at der for den  

 pågældende ansatte kan tegnes tjenesterejseforsikring for  

 tjenesterejsen.
 På forsiden af plastickortet og kartonkortet er  

 anført diverse data om rejseforsikringen, og på bagsiden  

 beskrives den administrative procedure i forbindelse med skader.
Plastickort leveres i en kuvert, som tillige indeholder  

 forsikringsbetingelser og skadeguide.
Denne kuvert skal udleveres til den  

 ansatte.
Institutionen registrerer udleveringen af kuverten med  

 nummer til de enkelte ansatte.
Ved udleveringen kvitterer den ansatte for  

 modtagelsen og forsyner kortet med tydelig underskrift.
 Kartonkort udleveres sammen med skadeguide, og på  

 den ansattes begæring udleveres tillige forsikringsbetingelser.
Der udstedes nye kort gældende fra den 1. juli 2000,  

 da eksisterende kort er udløbet.
De gamle kort skal makuleres.
Praktisk fremgangsmåde ved forsikringstegning 6. Der skal tegnes forsikring for hver enkelt rejse  

 (se dog pkt. 9 om særlige ordninger).
 Forsikringen tegnes som anført i pkt. 7-9.
7. I henhold til § 3 i Finansministeriets  

 cirkulære af 17. december 1999 om indkøb i staten skal statens  

 institutioner ved bestilling af flyrejser, i det omfang det er muligt,  

 anvende Indkøbs Services internetbaserede rejsehjemmeside  

www.tjenesterejser.dk.
Ved bestilling af rejser eller delydelser i  

 forbindelse med tjenesterejser via www.tjenesterejser.dk, sker der en  

 automatisk tegning af forsikring og præmieberegning på grundlag  

 af rejsens varighed og destination.
 I de tilfælde, hvor rejsen bestilles gennem et  

 rejsebureau, kan forsikringen tegnes hos bureauet, der opkræver  

 forsikringspræmien hos institutionen sammen med billetudgifter mv.
 8. Institutionen kan også selv tegne  

 forsikringen direkte hos Europæiske på giropolicer, hvor  

 institutionen indbetaler den beregnede præmie til Europæiske.
 Institutionen kan også selv tegne forsikringen ved  

 brug af faxpolicer, hvor institutionen selv beregner præmien, der  

 efterfølgende opkræves af Europæiske.
Særlige ordninger 9. For institutioner med særlig stor  

 rejseaktivitet, eller hvor der gælder særlige administrative  

 forhold, kan der mellem institutionen og Europæiske aftales en  

 særlig afregningsordning, hvor der ikke tegnes forsikring for de  

 enkelte rejser, men aftales en periodevis beregning og afregning (à  

 conto præmie og periodevis afregning). På sådanne ordninger  

 yder Europæiske som udgangspunkt en rabat på 15 pct.
 Anmodning om etablering af en særlig ordning rettes  

 skriftligt til Statens og Kommunernes Indkøbs Service A/S, Vestergade  

 2, 1456 København K.
Særlige ordninger, der er etableret før 1.  

 juli 2000, kan videreføres.
De berørte institutioner vil  

 snarest muligt blive kontaktet af Europæiske herom.
Forsikring for egen regning 10. Der kan   for den ansattes egen regning  

 købes forsikring for supplerende dage, f.eks. feriedage, ved oplysning  

 herom ved bestilling af rejsen, på giropolice eller på fax-police  

 til samme præmie, som gælder for tjenesterejser, jf. pkt. 4.
Medrejsende ægtefælle/samlever og børn  

 under 18 år kan   for den ansattes egen regning   medforsikres ved  

 oplysning herom ved bestilling af rejsen, på giropolice eller  

 fax-police til samme præmie, som gælder for tjenesterejser.
Det  

 er en forudsætning, at ægtefællen/samleveren og/eller  

 barnet rejser med på hele rejsen.
Særlig forsikringsdækning 11. Ved tjenesterejser med varighed på over 15  

 måneder tegnes særskilt forsikring.
Der kan i sådanne  

 situationer være behov for individuelt sammensatte forsikringer, som  

 f.eks. omfatter tandpleje, helbredsundersøgelser og højere  

 forsikringssum for indbogenstande.
Europæiske yder på  

 sådanne forsikringer en rabat på 15 pct. i forhold til selskabets  

 normale tarifpræmier.
Ikrafttræden 12. Cirkulæret har virkning fra 1. juli 2000.  

 Samtidig ophæves Finansministeriets cirkulære nr. 122 af 1. juli  

 1998 om tjenesterejseforsikringen (Fmst. nr. 065-98) og Finansministeriets  

 cirkulære nr. 79 af 8. juni 1999 om ændring af cirkulære om  

 tjenesterejseforsikringen (Fmst. nr. 024-99).
Personalestyrelsen, den 25. juli  

 2000 P.M.V.E.B.Ole Nyegaard Bilag EUROPÆISKES REJSEFORSIKRING  

 FOR OFFENTLIGE TJENESTEREJSER Forsikringsbetingelser nr. 3011 I tilslutning til den gældende forsikringsaftalelov  

 i Danmark KAPITEL 1 - Indledende bestemmelser Bemærk, at ord, der er angivet med kursiv, er  

 defineret i pkt. 10.9.
Hvem kan købe rejseforsikringen? Følgende personkreds kan købe  

 rejseforsikringen:
 Statsansatte på tjenesterejse, der helt eller delvist  

 betales af staten.
Personer, der rejser på statens regning.
Herved forstås  

 ikke-statsansatte personer (mht. uddannelsessøgende se næste  

 punkt) på rejse, der helt eller delvist betales af staten og hvor den  

 pågældende statsinstitution ønsker at tegne  

 rejseforsikring for den rejsende.
Personer under uddannelse, der er på studie- og/eller  

 praktikophold i udlandet.
Det er en betingelse, at uddannelsesinstitutionen  

 som minimum giver et tilskud (statens uddannelsesstøtte betragtes ikke  

 som tilskud) på 25 % af de samlede rejse- og opholdsudgifter.
 Kommunalt ansatte på tjenesterejse, såfremt de  

 kommunale myndigheder (amt- og primærkommuner samt disses virksomheder)  

 har tilsluttet sig Statens og Kommunernes Indkøbs Services  

 abonnementsordning for rammekontrakter.
Medrejsende ægtefælle/samlever og børn  

 under 18 år.
Dette gælder for samtlige ovennævnte  

 persongrupper under forudsætning af, at  

 ægtefællen/samleveren og/eller barnet rejser med på  

 hele tjenesterejsen.
 I forbindelse med rejser til, i og fra Grønland kan patienter,  

 uddannelsessøgende, ansatte ved entreprenørfirmaer og lignende  

 købe rejseforsikringen, forudsat at staten afholder rejseudgifterne.  

 Det samme gælder ægtefæller/samlever og/eller  

 børn, der rejser med på hele tjenesterejsen.
 Europæiske kan på forlangende kræve  

 dokumentation for betaling af rejseforsikringen.
Hvornår skal rejseforsikringen tegnes? Rejseforsikringen skal tegnes senest ved afrejsen.  

 Rejseforsikringen kan forlænges under tjenesterejsen via  

 sikredes institution.
Forsikringen skal dog som minimum forlænges med 5  

 rejsedage pr. forlængelse.
Hvornår dækker rejseforsikringen? Rejseforsikringen dækker fra det tidspunkt, sikrede  

 forlader sin bopæl eller arbejdsplads for at foretage en udlandsrejse.  

 Dækningen ophører ved hjemkomst til bopæl eller  

 arbejdsplads (eller når forsikringsperioden udløber, hvis dette  

 sker før hjemkomsten). Rejseforsikringen dækker ikke mellem  

 sikredes bopæl og arbejdsplads.
Europæiske refunderer betalt præmie efter  

 forsikringens ikrafttrædelse, såfremt der ved forsikringens  

 ophævelse er mere end 30 dage tilbage af den oprindelige polices  

 løbetid.
Tilbagebetalingen sker i henhold til gældende  

 præmietarif.
Det er en betingelse for refundering, at sikrede indsender  

 original kvittering for præmiebetaling.
Europæiske refunderer  

 ikke betalt præmie, såfremt sikrede er blevet hjemtransporteret  

 eller rejst hjem på Europæiskes regning.
 Forsinkes hjemkomsten som følge af en skade  

 dækket under denne rejseforsikring, forlænges forsikringsperioden  

 uden merpræmie indtil ankomst til hjemlandet.
Rejseforsikringen kan kun tegnes for tjenesterejser  

 med en varighed på indtil 15 måneder.
For  

tjenesterejser/ophold f.eks. studieophold med en planlagt varighed  

 på over 15 måneder, skal den rejsende tegne en  

 udstationeringsforsikring   dette uanset om sikrede afbryder rejseperioden i  

 forbindelse med et ferieophold i hjemlandet.
Hvor dækker rejseforsikringen? Geografisk dækker rejseforsikringen samtlige  

tjenesterejser, bortset fra rejser, der enten alene sker internt i  

 Danmark eller i Grønland eller på Færøerne.
 I forbindelse med rejser i Grønland dækker  

 rejseforsikringen dog patienter, uddannelsessøgende, ansatte ved  

 entreprenørfirmaer og lignende samt  

 ægtefæller/samlever og/eller børn, der rejser med  

 på hele tjenesterejsen.
 Bemærk:
 Er en skadeudgift ikke medtaget i  

 dækningsbeskrivelsen (Hvilke udgifter/erstatning dækker/yder  

 rejseforsikringen?), betyder det, at udgiften ikke er dækket af  

 rejseforsikringen.
KAPITEL 2 - DÆKNINGSOVERSIGT Dækning Forsikringssum Formål med dækningen Sygdom og Hjemtransport Ubegrænset Hvis sikrede bliver akut syg eller kommer til skade på  

 en tjenesterejse, dækkes nødvendige udgifter til  

 lægebehandling, hospitalsophold - herunder garantistillelse over for  

 hospital   overflytning til egnet behandlingssted og transport til  

hjemlandet.
Lægelig fejlbehandling DKK 250.000 I tilfælde af lægelig fejlbehandling under  

 hospitalsindlæggelse eller ambulant behandling, vil sikrede få  

 udbetalt en erstatning.
Sygeledsagelse/Tilkaldelse Ekstraudgifter Hvis sikrede rammes af alvorlig akut sygdom eller  

 alvorlig tilskadekomst under tjenesterejse, sikrer dækningen, at  

 op til to personer kan rejse ud til sikrede og/eller blive hos sikrede samt  

 følge med sikrede under evt. syge- og hjemtransport.
Rejseafbrydelse Rejseudgifter ved hjemkaldelse Dækningen sikrer, at sikrede kan rejse til  

hjemlandet, hvis alvorlige hændelser blandt den nærmeste  

 familie kræver sikredes øjeblikkelige  

 tilstedeværelse.
Ulykke Forsørger ved død DKK 400.000 ved inv.
DKK 800.000 Ikke-forsørger:
ved død DKK 20.000 ved inv.
DKK 800.000 Rammes sikrede af et ulykkestilfælde under  

tjenesterejsen, dækker rejseforsikringen:
Invaliditetserstatning Dødsfaldserstatning Tandbehandling Bagageforsinkelse DKK 3.000 Dækningen giver sikrede mulighed for at indkøbe  

 toiletsager og tøj, når indskreven bagage er forsinket mere end  

 3 timer i forhold til forventet ankomst til et bestemmelsessted uden for  

hjemlandet.
Bagage DKK 15.000.
 Dette beløb forhøjes dog til DKK 30.000, hvis rejseperioden  

 overstiger 3 måneder.
 Dækningen erstatter tyveri, brand og røveri af  

 den bagage, sikrede medbringer eller køber på opholdsstedet.  

 Dækningen erstatter endvidere bortkomst/beskadigelse af indskreven  

 bagage.
Privatansvar i udlandet Personskade DKK 5.000.000 Tingskade DKK 2.000.000 Dækningen beskytter sikrede, hvis der rejses  

 uberettigede erstatningskrav og yder erstatning hvis sikrede bliver gjort  

 erstatningsansvarlig for skader på personer og ting.
 Global juridisk assistance:
Retshjælp Sikkerhedsstillelse DKK 75.000 DKK 100.000 Dækningen erstatter betaling af advokat- og  

 rejseudgifter i forbindelse med retssager opstået på  

tjenesterejsen.
Derudover sikrer dækningen, at sikrede eller  

 sikredes ejendele - om muligt - kan blive frigivet fra tilbageholdelse af  

 lokale myndigheder.
GEOGRAFISKE DÆKNINGSOMRÅDER Rejseområde Herved forstås Norden Finland, Færøerne, Grønland, Island,  

 Norge og Sverige Europa Dækningsområdet for Den offentlige  

 rejsesygesikring:
Rejser til, i og fra USA Resten af verden ekskl.
USA KAPITEL 3   FORSIKRINGSDÆKNINGER 1	SYGDOM/HJEMTRANSPORT 1.0	Hvilke skadetilfælde dækker rejseforsikringen? Rejseforsikringen dækker skadetilfælde forårsaget af  

akut sygdom eller tilskadekomst, som er opstået på  

 tjeneste-rejsen.
Rejseforsikringen dækker endvidere fødsel  

 indtil 4 uger før forventet fødselstidspunkt - se pkt.  

 1.1d.
1.1	Hvilke udgifter dækker rejseforsikringen? Rejseforsikringen dækker sikredes nødvendige udgifter  

 til a)	behandling hos læge med autorisation i det land, hvor sikrede  

 bliver behandlet (behandlende læge), b)	behandling hos tandlæge med autorisation i det land, hvor  

 sikrede bliver behandlet med op til DKK 10.000, c)	indlæggelse på tosengsstue på hospital (»semi  

 private«), medmindre andet er aftalt med eller ordineret af Europæiskes  

 læge, c1)	levering af screenet blod, såfremt Europæiskes  

 læge skønner, at sikrede opholder sig i et  

 risikoområde, c2)	overvågning på stedet af, at sikrede modtager det  

screenede blod, d)	fødsel, behandling af et ufødt barn eller et barn, der  

 er født for tidligt, indtil 4 uger før forventet  

 fødselstidspunkt.
Udgifterne er dækket under moderens  

 rejseforsikring.
Udgifterne til behandling af ufødt eller for tidligt  

 født barn skal være omfattet af indeværende  

 sygdomsdækning, e)	medicin, som den behandlende læge eller Europæiskes  

 læge ordinerer, f)	lægeordineret lokaltransport med taxa eller ambulance til og  

 fra hospital, behandlende læge, tandlæge eller lufthavn, g)	sygetransport, i tilfælde af behandlingssvigt, til  

 nærmest egnede behandlingssted, hvis Europæiskes læge  

 beslutter dette, h)	hjemtransport til sikredes bopæl/hospital i hjemlandet,  

 hvis Europæiskes læge - efter kontakt med behandlende læge  

 - vurderer, at en sådan hjemtransport er nødvendig og  

 forsvarlig.
Europæiske afgør - efter en lægelig  

 bedømmelse af sikredes tilstand - om sikrede skal hjemtransporteres  

 med ambulance, ordinært trafikmiddel, ambulancefly e. lign., h1)	returrejse - som udgangspunkt på økonomiklasse - til  

 udgangspunktet for hjemtransporten, såfremt der på tidspunktet  

 for hjemtransporten var mindst 1 måned tilbage af rejsens planlagte  

 varighed og rejseforsikringens løbetid.
Returrejsen skal foretages  

 senest 3 måneder efter, at sikrede er blevet rask.
i)	enten hjemtransport til bedemand/krematorium i hjemlandet ved  

 dødsfald inkl. udgifter til lovbefalede foranstaltninger - f.eks.  

 balsamering og zinkkiste eller i1)	udgifter til kremering og/eller begravelse på stedet, hvis  

 sikredes pårørende ønsker dette.
Rejseforsikringen  

 dækker i så fald maksimalt et beløb, der svarer til, hvad  

 en hjemtransport ville koste.
Har sikrede, som følge af et dækningsberettiget  

 skadetilfælde, ikke været i stand til at følge den  

 fastlagte rejserute, herunder hjemrejse som planlagt, og er sikrede ikke  

 blevet hjemtransporteret, dækker rejseforsikringen  

ekstraudgifter til enten j)	indhentning af fastlagt rejserute - maksimalt på  

 økonomiklasse - til det sted, sikrede i henhold til den fastlagte  

 rejserute skulle befinde sig eller j1)	transport til hjemlandet, som udgangspunkt på  

 økonomiklasse.
Rejseforsikringen dækker nødvendige ekstraudgifter  

 til k)	ophold på hotel samt kost med op til DKK 1.500 om dagen,  

 når den behandlende læge eller Europæiskes læge  

 skønner, at sikrede kan behandles ambulant i stedet for på  

 hospital, l)	ophold på hotel samt kost med op til DKK 1.500,- om dagen  

 efter endt behandling, og indtil sikrede kan hjemtransporteres, rejse hjem  

 eller indhente den fastlagte rejserute.
1.2	Undtagelser Rejseforsikringen dækker ikke udgifter a)	til behandling af kroniske eller eksisterende sygdomme, der  

 inden for de sidste 2 måneder før afrejsen har  

 medført hospitalsindlæggelse, vurdering/behandling hos læge, som ikke er et led i kontrol  

 eller ændret medicinering.
b)	til behandling af kroniske eller eksisterende sygdomme, hvis  

 sikrede ikke har søgt læge, har afslået eller opgivet  

 behandling for sygdommen, selv om sikrede burde vide eller formode, at  

 sygdommen krævede behandling eller var væsentligt  

 forværret, er blevet opgivet eller har fået afslag på  

 behandling, er skrevet op til, henvist til eller er på venteliste til  

 vurdering/behandling, er udeblevet fra aftalte kontrolbesøg inden for de sidste 2  

 måneder, eller på grund af tidligere udeblivelser har opgivet  

 normale kontrolbesøg.
c)	til kontrol og behandling, herunder medicin, til at holde en  

kronisk eller eksisterende sygdom stabil og velreguleret, d)	til et før afrejsen kendt behandlingsbehov, e)	til behandling af AIDS-diagnosticerede patienter, uanset  

 årsagen til behandlingen, f)	til behandling eller ophold efter hjemkomst til bopæl eller  

 hospital i hjemlandet, g)	til rekreations- eller kurophold, h)	til behandling og hospitalsindlæggelse, når  

 Europæiskes læge har besluttet, at behandlingen kan afvente  

 sikredes hjemkomst, i)	til fortsat behandling og hospitalsindlæggelse, såfremt  

 sikrede nægter at lade sig hjemtransportere, når  

 Europæiskes læge har besluttet hjemtransporten, j)	i forbindelse med en hjemtransport arrangeret af sikrede selv, som  

 Europæiske ikke ville have haft, hvis selskabet havde formidlet  

 hjemtransporten, k)	til transport som følge af sikredes frygt for smittefare, l)	der påløber som følge af, at sikrede ikke  

 følger behandlende læges og/eller Europæiskes læges  

 anvisninger.
1.3	I tilfælde af skade - krav til dokumentation Det er en betingelse for Europæiskes erstatningspligt, at sikrede fra behandlende læge på stedet fremskaffer  

 lægeerklæring med diagnose, samt at sikrede på anmodning  

 giver Europæiskes læge adgang til alle relevante sygejournaler,  

 herunder oplysninger om tidligere sygdomsforløb.
 at sikrede, såfremt sikrede selv har afholdt udgifter i  

 forbindelse med sygdom eller tilskadekomst, indsender skadeanmeldelse i  

 udfyldt stand med originalbilag for de udgifter, sikrede ønsker  

 refunderet.
2	LÆGELIG FEJLBEHANDLING 2.0	Hvem ydes der erstatning til? Rejseforsikringen yder erstatning til sikrede.
2.1	Hvilke skadetilfælde dækker rejseforsikringen? Rejseforsikringen dækker skadetilfælde forårsaget af  

akut sygdom eller tilskadekomst, der er omfattet af dækning 1  

 Sygdom/Hjemtransport 2.2	Hvilken erstatning yder rejseforsikringen? Rejseforsikringen dækker erstatning ved lægelig  

 fejlbehandling under hospitalsindlæggelse eller ambulant behandling.  

 Erstatningsansvaret fastlægges efter Lov om patientforsikring  

 §§ 2-8 og erstatningens størrelse efter Lov om  

 erstatningsansvar.
2.3	I tilfælde af skade - krav til dokumentation Det er en betingelse for Europæiskes erstatningspligt, at  

 sikrede fra behandlende læge på stedet fremskaffer  

 lægeerklæring med diagnose, samt at sikrede på anmodning  

 giver Europæiskes læge adgang til alle relevante sygejournaler,  

 herunder oplysninger om tidligere sygdomsforløb.
3	SYGELEDSAGELSE/TILKALDELSE 3.0	Hvem dækkes udgifter for? Op til to personer efter sikredes eget valg.
3.1	Hvilke skadetilfælde dækker rejseforsikringen? Rejseforsikringen dækker skadetilfælde omfattet af  

 dækning 1 Sygdom/Hjemtransport, hvor sikrede a)	får en akut sygdom eller kommer til skade, der af  

 behandlende læge og Europæiskes læge forventes at ville  

 medføre hospitalsindlæggelse i mindst 3 døgn, b)	rammes af livstruende sygdom, c)	skal hjemtransporteres eller d)	afgår ved døden.
3.2	Hvilke udgifter dækker rejseforsikringen? Rejseforsikringen dækker følgende under  

 sygeledsagelsen/tilkaldelsen:
a)	udgifter til transport fra bopælen ud til sikrede - maksimalt  

 økonomiklasse.
Rejseforsikringen dækker ikke, hvis sikrede skal  

 hjemtransporteres inden for 3 døgn fra sygeledsagerens udrejse fra  

 bopælen, b)	til forlængelse af eksisterende rejseforsikring hos  

 Europæiske eller køb af en Europæiske rejseforsikring (Det  

 Blå Kort) for sygeledsagelsens varighed, c)	udgifter til transport - maksimalt samme transportklasse som sikrede  

 - dog ikke ambulancefly, i tilfælde hvor sikrede skal transporteres til  

 egnet behandlingssted eller hjemtransporteres, d)	ekstraudgifter til hotelophold, maksimalt DKK 1.000,- pr. dag  

 pr. person, e)	fortæring og lokaltransport med op til DKK 250,- pr. dag pr.  

 person - uden krav om dokumentation.
 Når sygeledsagelsen/tilkaldelsen er afsluttet enten ved  

 sikredes udskrivelse fra hospital på opholdsstedet eller sikredes  

 hjemkomst til bopæl/hospital i hjemlandet dækker  

 rejseforsikringen følgende:
 f)	ekstraudgifter til hjemrejse til bopælen eller  

 indhentning af fastlagt rejserute - maksimalt økonomiklasse.  

 Vælger sygeledsagerne at benytte én af disse muligheder, skal  

 dette ske senest 10 dage efter, at sygeledsagelsen er afsluttet.
3.3	I tilfælde af skade - krav til dokumentation Det er en betingelse for Europæiskes erstatningspligt, at  

 sikrede indsender original dokumentation for alle afholdte udgifter til  

 ophold og transport for de personer, der har været sygeledsagere.
4	REJSEAFBRYDELSE 4.0	Hvilke skadetilfælde dækker rejseforsikringen? Rejseforsikringen dækker i tilfælde af, at sikrede  

 må afbryde tjenesterejsen før planlagt som følge  

 af, at der under tjenesterejsen opstår dødsfald eller  

 alvorlig akut sygdom /alvorlig tilskadekomst, der kræver  

 hospitalsindlæggelse blandt følgende personer i  

hjemlandet:
a)	Sikredes ægtefælle eller samlever b)	Sikredes børn eller forældre.
4.1	Hvilke udgifter dækker rejseforsikringen? Rejseforsikringen dækker sikredes ekstraudgifter a)	til hjemrejse til hjemlandet - som udgangspunkt  

 økonomiklasse, b)	i forbindelse med efterfølgende udrejse til udgangspunktet  

 for hjemkaldelsen, såfremt der på tidspunktet for hjemrejsen er  

 mindst 1 måned tilbage af den oprindelige rejses planlagte varighed  

 samt rejseforsikringens løbetid.
Udrejsen skal ske senest 14 dage  

 efter hjemkaldelsen.
4.2	Undtagelse Rejseforsikringen dækker ikke hjemkaldelse, der vil  

 medføre et hjemkomsttidspunkt, der ligger indenfor 12 timer fra det  

 planlagte hjemkomsttidspunkt.
4.3	I tilfælde af skade - krav til dokumentation I tilfælde af hospitalsindlæggelse eller dødsfald  

 blandt sikredes ægtefælle, samlever, børn eller  

 forældre skal sikrede fremskaffe lægeerklæring eller  

 dødsattest fra den læge eller det hospital, der har tilset  

 personen.
5	ULYKKE 5.0	Hvilke skadetilfælde dækker rejseforsikringen? a)	Invaliditet:
 Rejseforsikringen yder erstatning for varigt men  

 invaliditetserstatning - i tilfælde af, at sikrede på  

tjenesterejsen rammes af et ulykkestilfælde.
 b)	Dødsfald:
 Rejseforsikringen yder erstatning i tilfælde af, at sikrede  

 på tjenesterejsen afgår ved døden som følge  

 af et ulykkestilfælde.
 c)	Tandbehandling:
Rejseforsikringen dækker i tilfælde af, at sikrede  

 på tjenesterejsen rammes af et ulykkestilfælde, der  

 nødvendiggør tandbehandling.
Rejseforsikringen dækker  

 ikke tyggeskader.
5.1	Hvilke udgifter dækker rejseforsikringen? Invaliditetserstatning:
 a)	Sikrede har ret til invaliditetserstatning, såfremt et  

ulykkestilfælde har medført et varigt men på mindst  

 5%. Mengraden fastsættes, når sikredes helbredstilstand er blevet  

 stationær, det vil sige, når sikredes helbredstilstand ikke  

 længere forventes at ville ændre sig væsentligt, dog senest  

 3 år efter ulykkestilfældets indtræden.
 b)	Mengraden fastsættes efter den medicinske invaliditetsgrad i  

 henhold til Arbejdsskadestyrelsens mentabel uden hensyn til sikredes  

 erhverv.
 c)	Invaliditetserstatningen udgør den til mengraden svarende  

 procent af forsikringssummen.
 d)	Mengraden for tab af flere legemsdele kan sammenlagt ikke overstige  

 100. En før ulykkestilfældet tilstedeværende  

 invaliditet berettiger ikke til erstatning.
 e)	En bestående invaliditet kan ikke bevirke, at erstatningen  

 ansættes højere, end hvis en sådan invaliditet ikke havde  

 været til stede.
 f)	Sikrede skal være under stadig behandling af læge og  

 følge dennes forskrifter.
 Dødsfaldserstatning:
 g)	Når et ulykkestilfælde direkte medfører  

 den sikredes død inden for et år efter  

ulykkestilfældets indtræden, udbetales den for  

 dødsfaldet fastsatte forsikringssum.
 h)	Er der i anledning af ulykkestilfældet fra  

 Europæiske udbetalt invaliditetserstatning eller udgifter til  

 tandbehandling, ydes erstatning med det beløb, hvormed  

 dødsfaldssummen overstiger den allerede foretagne udbetaling.
 Tandbehandling:
i)	Rejseforsikringen dækker udgifter til behandling af en  

 tandskade.
Ved tandskader sket i udlandet skal tandbehandling  

 påbegyndes i udlandet, men afsluttende behandling kan om  

 nødvendigt foretages i hjemlandet.
Der er tale om en  

 engangsudgift   dvs. rejseforsikringen dækker ikke fornyet behandling,  

 der kan relateres til samme tandskade.
 Tyggeskader dækkes ikke af rejseforsikringen.
Bemærk Europæiske har ret til at nedsætte eller lade erstatningen  

 af udgifter til tandbehandlingen bortfalde, såfremt sikredes  

 tænder ud fra en tandlægelig vurdering må antages at have  

 været væsentligt dårligere end hos personer på samme  

 alder, der følger regelmæssig kontrol og behandling anbefalet i  

 forbindelse hermed.
5.2	Begrænsninger a)	For personer over 65 år dækker rejseforsikringen ved  

 invaliditet med halvdelen af de for dækningen tegnede summer.
 b)	Uanset at der er tegnet højere forsikringssummer på en  

 eller flere policer i Europæiske, kan Europæiskes  

 erstatningspligt pr. person aldrig overstige DKK 20 mio. ved invaliditet og  

 DKK 10 mio. ved død.
 For ulykkestilfælde indtruffet under luftfart  

 gælder følgende særlige begrænsninger:
 c)	Rejseforsikringen omfatter kun ulykkestilfælde, der  

 rammer den sikrede om bord på nationalitetsbetegnede  

 luftfartøjer.
5.3	Undtagelser Rejseforsikringen dækker ikke invaliditet, dødsfald eller  

 tandbehandling (mht. tandbehandling se dog pkt. 1.1 b) som følge  

 af a)	sygdom og/eller udløsning af latente sygdomsanlæg,  

 selvom sygdommen er opstået eller forværret ved et  

 ulykkes-tilfælde, b)	forværring af følgerne af et  

ulykkestilfælde på grund af en tilstedeværende eller  

 tilfældigt tilstødende sygdom.
5.4	Hvilke personer modtager erstatning i tilfælde af  

 invaliditet eller dødsfald? Invaliditetserstatning udbetales til sikrede, og det er en betingelse  

 for udbetaling, at sikrede er i live på det tidspunkt, hvor  

 erstatningen kan fordres udbetalt.
 Dersom sikrede afgår ved døden, udbetales  

 forsikringssummen, medmindre andet er meddelt Europæiske, til  

 nærmeste pårørende, hvorved forstås sikredes  

 ægtefælle eller, hvis sådan ikke efterlades, til sikredes  

 børn eller, hvis sådanne ikke forefindes, til sikredes  

samlever, der er tilmeldt samme adresse i Folkeregisteret som sikrede  

 og har været det de sidste to år før dødsfaldet  

 eller, hvis en sådan ikke findes, til sikredes arvinger.
5.5	Voldgift Mengradens størrelse skal, hvis sikrede forlanger det,  

 fastsættes endeligt af Arbejdsskadestyrelsen.
Omkostningerne hertil  

 deles ligeligt mellem sikrede og Europæiske.
5.6	I tilfælde af skade - krav til dokumentation Indtræffer et ulykkestilfælde, for hvilket der  

 kræves erstatning, skal anmeldelse til Europæiske ske hurtigst  

 muligt ved udfyldelse af skadeanmeldelse.
Det er vigtigt for korrekt  

 bedømmelse af Europæiskes erstatningspligt, at en  

 nøjagtig beskrivelse af hændelsen fremgår af  

 anmeldelsen.
 a)	Såfremt sikrede har været under læge- og/eller  

 hospitalsbehandling, skal dette fremgå af anmeldelsen tillige med  

 oplysning om navn og adresse på læge og/eller hospital.
 b)	Såfremt sikrede er i besiddelse af lægerapport eller  

 hospitalsjournal, skal disse indsendes i original.
 c)	Såfremt der er optaget politirapport, skal dette oplyses, evt.  

 ved indsendelse af udleveret kvittering for anmeldelsen.
 d)	Europæiske er berettiget til at indhente oplysninger hos  

 enhver læge, herunder tandlæge eller hospital, der behandler  

 eller har behandlet sikrede, samt til at lade sikrede undersøge af en  

 af selskabet valgt læge.
 e)	Ved dødsfald er Europæiske berettiget til at  

 kræve obduktion samt få udleveret resultatet heraf samt kopi af  

 dødsattest.
Ved tandbehandling er det en betingelse for Europæiskes  

 erstatningspligt f)	at sikrede fra den behandlende tandlæge på stedet  

 fremskaffer erklæring indeholdende diagnose, samt at sikrede på  

 anmodning giver Europæiskes tandlæge adgang til alle relevante  

 journaler, herunder oplysninger om tidligere sygdomsforløb, g)	at sikrede, såfremt denne selv har afholdt udgifter, indsender  

 skadeanmeldelse i udfyldt stand, bilagt originalbilag for de udgifter, der  

 ønskes refunderet.
6	BAGAGEFORSINKELSE 6.0	Hvilke skadetilfælde dækker rejseforsikringen? Rejseforsikringen dækker i tilfælde, hvor indskreven  

 bagage er forsinket mere end 3 timer i forhold til forventet ankomst til  

 bestemmelsessted uden for hjemlandet.
6.1	Hvilke udgifter dækker rejseforsikringen? Rejseforsikringen dækker sikredes rimelige og nødvendige  

 udgifter til erstatningskøb.
6.2	Undtagelser Erstatningskøb, der foretages efter, at bagagen er kommet frem  

 til bestemmelsesstedet, er ikke dækket af rejseforsikringen.
6.3	I tilfælde af skade - krav til dokumentation Det er en betingelse for Europæiskes erstatningspligt, at der  

 foreligger original dokumentation for forsinkelsen fra det  

 pågældende transportselskab/rejsebureau, originale billet(ter) eller indtegningsbevis(er) samt original dokumentation for de afholdte rimelige og nødvendige  

ekstraudgifter til erstatningskøb.
7	BAGAGE 7.0	Hvilke genstande er omfattet af rejseforsikringen? Genstande, som sikrede medbringer eller erhverver på  

tjenesterejsen, herunder:
 rede penge - billetter - rejsechecks - værdipapirer - pas.
7.1	Hvilke genstande er ikke omfattet af rejseforsikringen? Rejseforsikringen dækker ikke motorkøretøjer, både, windsurfere, campingvogne,  

 cykler og andre transportmidler samt tilbehør til disse.
 effekter tilhørende sikredes arbejdsgiver,  

 uddannelsesinstitution eller den i hvis interesse tjenesterejsen  

 foretages - dette gælder dog ikke for rede penge.
7.2	Hvilke skader dækker rejseforsikringen? Rejseforsikringen dækker skader som følge af brand,  

 røveri og tyveri.
Herudover dækkes bortkomst/beskadigelse af  

 indskreven bagage.
7.3	Særlige bestemmelser a)	Rede penge, rejsechecks, billetter og værdipapirer erstattes  

 kun ved indbrudstyveri, røveri eller tyveri, der bemærkes  

 i gerningsøjeblikket, og hvor sikrede øjeblikkeligt gør  

 anskrig.
Rejseforsikringen dækker maksimalt med DKK 10.000.
b)	Guld, sølv, smykker, ædelmetaller og lignende samt  

 foto-, video- og PC-udstyr erstattes kun ved brand, indbruds-tyveri,  

 røveri eller tyveri, der bemærkes i gerningsøjeblikket,  

 og hvor sikrede øjeblikkelig gør anskrig.
Ovennævnte  

 genstande betragtes i denne rejseforsikring hver for sig som en enkelt  

 genstand, og dækkes hver især med op til 50 % af  

 forsikringssummen.
Den samlede erstatning kan dog ikke overstige  

 forsikringssummen.
7.4	Undtagelser Rejseforsikringen dækker ikke skader a)	forårsaget af almindelig ramponering eller slitage, b)	forårsaget af mangelfuld eller uegnet emballage, c)	på eller forårsaget af mad, flasker, glas og lignende  

 nedpakket i bagagen.
Rejseforsikringen dækker endvidere ikke d)	glemte, tabte eller forlagte genstande, e)	tyveri fra uaflåst automobil, campingvogn eller båd, f)	genstande, der sendes særskilt, idet disse ikke er  

 dækket under transporten, men først ved afhentning af  

 sikrede, g)	tyveri af genstande, der henstår uden effektivt opsyn.
De  

 sikrede genstande må ikke forlades af sikrede, heller ikke for kortere  

 tid, såfremt de ikke er låst inde i bolig,  

 motorkøretøj, bagageboks eller lignende.
 h)	indirekte tab, herunder tab i forbindelse med misbrug af kreditkort  

 eller rejsechecks.
7.5	Hvordan beregnes erstatningen? a)	Genstande, der er indkøbt som nye, er maksimalt 2 år  

 gamle og i øvrigt ubeskadigede, erstattes med genanskaffelsesprisen  

 for tilsvarende nye genstande.
 b)	For genstande, der er mere end 2 år gamle, købt som  

 brugte eller i forvejen beskadigede, fastsættes erstatningen til  

 genanskaffelsesprisen for tilsvarende nye genstande, med fradrag for  

 værdiforringelse som følge af alder, brug, nedsat anvendelighed  

 eller andre omstændigheder.
 c)	Europæiske kan vælge at lade beskadigede genstande  

 reparere eller udbetale et beløb, der svarer til reparationsudgiften  

 eller genstandens værdiforringelse.
 d)	Europæiske er berettiget, men ikke forpligtet, til at erstatte  

 in natura.
e)	Bagage anses først for bortkommet, når  

 transportøren oplyser, at eftersøgning er stoppet og bagagen  

 ikke er fundet.
Hos nogle transportører kan dette tage op til 4 uger.  

 Europæiske udbetaler erstatning umiddelbart herefter.
 f)	Film-, video-, båndoptagelser, manuskripter, tegninger og  

 lign. dækkes med værdien af råmaterialet.
7.6	Særlig bestemmelse I tilfælde af manglende dokumentation for pris og  

 anskaffelsestidspunkt er Europæiske berettiget til at reducere  

 erstatningsudbetalingen.
7.7	I tilfælde af skade - krav til dokumentation I tilfælde af tyveri af bagage skal sikrede anmelde skaden til  

 nærmeste politimyndighed, og originalkvittering herfor sendes til  

 Europæiske.
 Såfremt sikrede undtagelsesvis ikke kan foretage anmeldelse  

 på stedet, f.eks. på grund af umiddelbart forestående  

 afrejse, skal dette ske så hurtigt som muligt efter hjemkomsten, og den  

 originale kvittering skal sendes til Europæiske.
Ved bortkomst/beskadigelse af indskreven bagage skal sikrede foretage  

 anmeldelse til luftfartsselskabet eller anden transportør.
Kvittering  

 herfor skal sendes til Europæiske i form af en original P.I.R.  

 (Property Irregularity Report) eller anden dokumentation fra  

 transportøren.
Beskadigede effekter må ikke smides ud før  

 tilladelse er givet, eller skaden er opgjort.
Sikrede skal på  

 forlangende sende de beskadigede effekter til Europæiske.
Sikrede skal, som dokumentation for effekternes alder og værdi,  

 tilsende Europæiske originale kvitteringer, garantibeviser eller  

 lignende original dokumentation.
Endvidere skal det specificeres, hvilke  

 effekter sikrede kræver erstatning for.
Sikrede skal angive art,  

 mærke, type, alder, og købspris umiddelbart før  

 skaden.
8	PRIVATANSVAR I UDLANDET 8.0	Forsikringssum Personskade DKK 5.000.000,- Tingskade DKK 2.000.000,- Forsikringssummerne er højeste grænse for selskabets  

 forpligtelse efter en enkelt forsikringsbegivenhed, selvom denne resulterer i  

 flere skader, selvom ansvaret pålægges flere og uanset, om der er  

 dækning på én eller flere policer i selskabet.
8.1	Hvilke skadetilfælde dækker rejseforsikringen? Rejseforsikringen dækker, såfremt sikrede, i henhold til  

 gældende ret i det land hvor skaden sker, bliver forpligtet til at  

 betale for skader på personer eller ting efter de almindelige regler om  

 erstatningsansvar uden for kontraktforhold.
8.2	Bemærk! Sikrede kan ikke med bindende virkning for Europæiske helt eller  

 delvist anerkende erstatningspligt for forvoldt skade.
8.3	Hvilke udgifter dækker rejseforsikringen? Rejseforsikringen dækker a)	det beløb, sikrede bliver forpligtet til at betale, b)	omkostninger i forbindelse med erstatningsspørgsmålets  

 afgørelse, der er afholdt efter aftale med Europæiske.
8.4	Undtagelser Rejseforsikringen dækker ikke sikredes erstatningsansvar a)	i kontraktforhold, b)	i erhvervs- eller arbejdsforhold, c)	for skade på ting som sikrede ejer, har til låns, leje,  

 opbevaring, afbenyttelse, befordring, bearbejdning eller behandling, har sat  

 sig i besiddelse af, eller har i varetægt af anden grund, d)	for skade som følge af, at sikrede ved smitte eller på  

 anden måde påfører andre sygdom, e)	for skade forvoldt ved benyttelse af motorkøretøj,  

 camping- eller påhængsvogn, luftfartøj eller  

 søfartøjer.
Med hensyn til søfartøjer dog kun  

 såfremt dette er på eller over 5 meters længde med sejl  

 eller motor eller hvis motorkraften overstiger 5 hk.
Rejseforsikringen dækker endvidere ikke f)	bøder eller bodslignende krav.
8.5	I tilfælde af skade - krav til dokumentation Sikrede har pligt til at give Europæiske alle informationer, der  

 kan belyse sagen, herunder original politirapport eller kvittering for  

 anmeldelse til politiet, samt nøjagtig beskrivelse af hændelsesforløbet, navn og adresse på alle implicerede personer, oplysning om andre forsikringer, der kan omfatte den skete skade, vidneerklæringer, specificeret opgørelse af skaden.
9	GLOBAL JURIDISK ASSISTANCE 9.0	Hvem dækkes udgifter for? Dækning erstatter sikredes udgifter.
9.1	Hvilke udgifter dækker rejseforsikringen? Retshjælp Rejseforsikringen dækker a)	nødvendige og rimelige advokatomkostninger til og med sagens  

 afgørelse ved 1. instans - maksimalt DKK 25.000,- i tilfælde af,  

 at sikrede under tjenesterejsen bliver tiltalt/sigtet for et strafbart  

 forhold.
Bliver sikrede ved 1. instans dømt for det strafbare forhold,  

 betragtes advokatomkostningerne som et rentefrit lån, der skal  

 tilbagebetales til Europæiske efter påkrav.
Et eventuel valg af  

 udenlandsk advokat skal godkendes af Europæiske, b)	sikredes udgifter til advokatbistand i forbindelse med andre end de  

 i pkt. 9.1 a nævnte juridiske problemer opstået under  

tjenesterejsen.
Et eventuel valg af udenlandsk advokat skal godkendes  

 af Europæiske, c)	rejseudgifter som følge af, at sikrede indkaldes som vidne  

 eller til afhøring ved domstol i udlandet.
 Sikkerhedsstillelse.
d)	Ved sikkerhedsstillelse forstås betaling, der permanent eller  

 midlertidigt kan frigive sikrede eller sikredes ejendele fra tilbageholdelse  

 foretaget af lokale myndigheder.
Sikkerhedsstillelsen ydes som et rentefrit  

 lån, som skal tilbagebetales til Europæiske ved frigivelse eller  

 efter påkrav, 9.2	Selvrisiko Ved enhver skade under denne dækning, undtagen pkt. 9.1d  

 (sikkerhedsstillelse) betaler sikrede en selvrisiko.
Selvrisikoen  

 udgør 10 % af de samlede omkostninger, dog mindst DKK 2.500,-.
9.3	Undtagelser Rejseforsikringen dækker ikke ved juridiske problemer a)	mellem sikrede og rejsebureauet, rejsearrangøren eller  

 rejseformidleren, b)	i forbindelse med erhvervsudøvelse, c)	i forbindelse med familie- og arveretlige  

 spørgsmål, d)	mellem sikrede og Europæiske.
Rejseforsikringen dækker endvidere ikke e)	egentlige erstatninger, bøder eller bodslignende krav, 9.4	I tilfælde af skade - krav til dokumentation Sikrede har pligt til at give Europæiske alle informationer, der  

 kan belyse sagen, og er forpligtet til at udfylde en skadeanmeldelse, levere  

 relevante dokumenter, herunder skriftlig sagsfremstilling mv. samt oplyse om  

 eventuel forsikring i andet selskab.
KAPITEL 4 - FÆLLESBETINGELSER 10.1	Forsikringssum De anførte forsikringssummer og delsummer, der er anført  

 i betingelserne for de enkelte dækninger, danner grænsen for  

 Europæiskes erstatningspligt for samtlige forsikringsbegivenheder, der  

 indtræder i forsikringsperioden.
10.2	Dækning fra anden side (gælder ikke for dækning 5 Ulykke) Såfremt dobbeltforsikring foreligger, dækker  

 Europæiske kun i det omfang, den sikrede ikke opnår erstatning  

 andetsteds.
10.3	Overdragelse af erstatningskrav/regres Ingen kan uden samtykke overdrage sine rettigheder ifølge  

 rejseforsikringen.
I tilfælde af udbetalinger indtræder Europæiske i  

 alle sikredes rettigheder.
I det omfang Europæiske har stillet  

 sikkerhed, indtræder Europæiske i enhver henseende i sikredes  

 eventuelle krav om frigivelse af sikkerhedsstillelse.
 Europæiske rejser dog ikke regreskrav mod sikredes privat  

 tegnede forsikringer.
10.4	Generelle undtagelser Rejseforsikringen dækker ikke skade opstået som en direkte  

 eller indirekte følge af:
a)	Krig, hvor der anvendes nukleare, kemiske eller biologiske  

 våben, eller personlig deltagelse i krig eller krigslignende aktioner,  

 oprør og borgerlige uroligheder, b)	Deltagelse i internationalt nødhjælpsarbejde og  

 lignende bistandsopgaver, når dette sker i krigszoner eller tilsvarende  

 stærkt risikofyldte områder.
 c)	Politi- eller militærmyndigheders udstationeringer i  

 krigszoner eller tilsvarende stærkt risikofyldte områder.
 d)	Strejke eller lockout.
 e)	Arrest, beslaglæggelse eller andre indgreb, foretaget af  

 offentlig myndighed.
 f)	Udløsning af atomenergi, kerneeksplosion eller radioaktiv  

 bestråling.
 g)	Deltagelse i videnskabelige ekspeditioner, opdagelsesrejser,  

 storvildtjagt eller bjergbestigning.
 h)	Træning til eller deltagelse i enhver form for  

 motorløb, cykel- eller hestevæddeløb, boksning, karate og  

 andre kamp-sportsgrene, elastikspring, paragliding (faldskærm efter  

 båd), hanggliding (drage- eller sejlflyvning),  

 faldskærmsudspring, svæveflyvning, dykning med anvendelse af  

 dykker- eller frømandsudstyr, anden farlig sport, samt professionel  

 sportsudøvelse.
 Rejseforsikringen dækker endvidere ikke skade, der uanset  

 sikredes sindstilstand på skadetidspunktet, fremkaldes:
i)	ved forsæt eller grov uagtsomhed, j)	under selvforskyldt beruselse eller k)	under påvirkning af narkotika eller andet bedøvende  

 middel eller medicin.
10.5	Anmeldelse af skade Se Europæiskes skadevejledning, der udleveres sammen med  

 forsikringskortet.
10.6	Ankenævn Hvis sikrede er uenig i Europæiskes afgørelse i en  

 skadesag, og en fornyet henvendelse ikke har ført til andet resultat,  

 kan sikrede klage til:
Ankenævnet for Forsikring, Anker Heegaards Gade 2, 1572  

 København V Tlf. 33 15 89 00 (mellem kl. 10.00 og 13.00) Klagen skal indsendes på et særligt skema, som fås  

 hos Europæiske, Forsikringsoplysningen, telefon 33 13 75 55 (mellem kl.  

 10.00 og 16.00), eller hos Ankenævnets sekretariat.
 Ved klager til Ankenævnet må sikrede betale et mindre  

 gebyr.
10.7	Lovvalg Tvister, der udspringer af en forsikringsaftale på  

 nærværende forsikringsbetingelser, skal afgøres efter  

 dansk ret.
10.8	Værneting Søgsmål mod Europæiske skal anlægges ved  

 Københavns Byret eller Østre Landsret.
10.9	Definitioner Til brug for denne rejseforsikring defineres nedennævnte  

 betegnelser som følger:
Akut sygdom.
Ved akut dækningsberettiget sygdom  

 forstås en nyopstået sygdom, en begrundet mistanke om en  

 nyopstået alvorlig sygdom, eller en uventet forværring i en  

 bestående eller kronisk sygdom .
 Eksisterende sygdom er en sygdom, der enten er kendt af  

 patienten eller diagnosticeret på afrejsetidspunktet.
 Ekstraudgifter er udgifter, sikrede udelukkende får som  

 følge af et skadetilfælde, der er dækningsberettiget.  

 Skulle udgifterne have været afholdt uanset skadetilfældets  

 indtræden, er der ikke tale om ekstraudgifter.
Ved forsørger forstås en forsikret, som er gift,  

 eller har forsørgerpligt over for børn under 18 år, eller  

 har levet i et ægteskabslignende forhold, og som har haft fælles  

 folkeregisteradresse med samlever i mindst de 24 foregående  

 måneder.
Denne tidsbegrænsning gælder dog ikke, hvis 2  

 samlevere har børn sammen og/eller tidligere har været gift med  

 hinanden, men nu lever sammen på ny uden at være gift med  

 hinanden.
 Hjemlandet er det land, hvorfra sikrede har påbegyndt  

 sin rejse.
Indbrudstyveri.
Tyveri fra forsvarligt aflåst bygning  

 eller lokale.
Det er en betingelse for Europæiskes erstatningspligt, at  

 der er tydelige spor efter opbrud af dør, vindue eller lignende.  

 Tyveri fra bil, tog, fly, bus, båd, campingvogn eller telt regnes ikke  

 for indbrudstyveri.
 Kronisk sygdom er en diagnosticeret sygdom, for hvilken der  

 ikke er en kendt helbredende behandling.
 Professionel sportsudøvelse er sportsudøvelse,  

 der ikke falder ind under den efterfølgende definition af  

 amatørsportsudøvelse:
»Amatørsportsudøvelse dyrkes i egen interesse uden  

 kontraktlige forpligtelser til en klub, personlig- eller klubsponsor mv. og  

 uden at sportsudøveren modtager andet vederlag end rejse og ophold  

 betalt.
Sportsbeklædning, rekvisitter mv. som sportsudøveren  

 modtager/får stillet til rådighed samt mindre præmier,  

 herunder pengepræmier, som sportsudøveren har mulighed for at  

 vinde i forbindelse med udøvelsen af sin idræt, betragtes ikke  

 som vederlag.« Samlever.
Med samlever forstås en person, der er  

 tilmeldt samme adresse som sikrede, og som lever sammen med sikrede i et  

 ægteskabslignende forhold (fast samlivsforhold).
 Screenet blod er blodpræparater, hvor der ikke er risiko  

 for overførsel af: Hepatitis B, hepatitis C, HIV I, HIV II samt  

 malaria.
Tjenesterejse.
En rejse, der er et nødvendigt led i  

 tjenesten og godkendes af tjenestestedet som en tjenesterejse.
Tyggeskade.
En tyggeskade er en tandskade, der opstår  

 ved, at sikrede upåregneligt tygger i et fremmedlegeme i mad el.  

 lign.
Ulykkestilfælde.
Et ulykkestilfælde er en  

 tilfældig af den sikredes vilje uafhængig, pludselig udefra  

 kommende indvirkning på legemet, der har en påviselig  

 beskadigelse af dette til følge.
 Videnskabelige ekspeditioner er ekspeditioner til  

 områder, hvor de lokale offentlige myndigheder kræver speciel  

 tilladelse til at opholde sig.
 Såfremt sikrede ønsker akut hjælp  

 på stedet, kan sikrede kontakte Europæiske, der kan formidle  

 hjælp ud til sikrede.
Europæiske Rejseforsikring Europæiskes Alarm Central Frederiksberg Alle 3 Frederiksberg Alle 3 DK-1790 København V DK-1790 København V Erhvervsafdeling direkte (9-16):
 Døgnbetjening:
