Landsskatteretskendelse af 22. juli 2002 vedr. overtrædelse  

 af konkurrenceklausul A A/S klager for indkomståret 1999 over, at de stedlige  

 skattemyndigheder ikke har godkendt fradrag for hhv. erstatning vedrørende  

 overtrædelse af konkurrenceklausul, 50.000 kr., og advokatomkostninger  

 vedrørende samme, 57.719 kr.
 Det fremgår af sagen, at det klagende selskab samt selskabets  

 direktør og hovedaktionær B ved dom afsagt af byretten i juni 1998 in solidum  

 tilpligtedes at betale 200.000 kr. for overtrædelse af en konkurrenceklausul  

 til C som sagsøger med tillæg af procesrente som ved dommen nærmere bestemt.
 Dommen blev anket til Landsretten, hvor der blev indgået forlig  

 om nedsættelse af den idømte betaling for selskabets vedkommende til 50.000  

 kr.
 Det er oplyst, at der ikke foreligger noget skriftligt materiale  

 vedrørende nævnte forlig.
Den omhandlede konkurrenceklausul blev aftalt mellem selskabet  

 og sagsøger i forbindelse med selskabets salg af en frisørforretning til  

 sagsøger i efteråret 1997. Selskabet og B havde forpligtet sig til i et ½ år  

 fra overdragelsen inden for en radius af 1.000 m, og derefter inden for en  

 radius af 400 m, fra den solgte virksomhed, hverken direkte eller indirekte,  

 via selskaber eller på anden vis, at drive virksomhed m.v. med  

 frisørforretning.
Klausulen omfattede endvidere bl.a. en pligt til ikke at  

 rette henvendelse til personer, som var nævnt i det til køber overgivne  

 kundekartotek, samt en pligt til ikke at annoncere i lokalaviser om  

 overdragelsen eller ansattes kommende arbejdssted indtil 31. december 1997.  

 Selskabet forpligtede sig desuden til at pålægge ansatte ikke at orientere  

 kunder om disse forhold.
 Det var endvidere aftalt, at selskabet og B skulle betale en  

 konventionalbod stor 200.000 kr. med eventuelt tillæg af yderligere  

 erstatning  

 efter dansk rets almindelige regler, såfremt klausulen overtrådtes.
 Ved byretsdommen lagdes det til grund, at konkurrenceklausulen  

 var overtrådt af selskabet, hvorfor bl.a. selskabet tilpligtedes at betale  

 nævnte konventionalbod til sagsøger.
 Selskabets advokatomkostninger i forbindelse med retssagen  

 androg 57.719 kr.
 Selskabet har ved opgørelsen af den skattepligtige indkomst  

 foretaget fradrag med 50.000 kr. for så vidt angår betalingen vedrørende den  

 omhandlede konkurrenceklausul og med 57.719 kr. vedrørende hermed forbundne  

 advokatomkostninger.
 De stedlige skattemyndigheder har ved den påklagede afgørelse  

 forhøjet selskabets indkomst svarende til de samme beløb.
 Skattemyndighederne har bl.a. henvist til, at den betalte  

 erstatning samt hermed forbundne advokatomkostninger ikke kan anses at være  

 en  

 følge af normal driftsrisiko ved drift af frisørforretninger, jf.  

 statsskattelovens § 6 a.
 Klagerens repræsentant har over for Landsskatteretten nedlagt  

 påstand om, at selskabets indkomst nedsættes til det selvangivne.
Til støtte for den nedlagte påstand har repræsentanten bl.a.  

 anført, at byretsdommen ikke er korrekt, og at hovedaktionæren ikke har haft  

 nogen forsætlig skyld ved overtrædelsen af konkurrenceklausulen.
Også  

 Landsrettens tilkendegivelse forekommer forkert, men en ansøgning om at kunne  

 føre sagen ved Højesteret kunne muligvis ikke imødekommes, og ville endvidere  

 være bekostelig, hvorfor det valgtes at tiltræde det af Landsretten  

 foreslåede  

 forlig om betaling af 50.000 kr.
Det er herefter gjort gældende, at det betalte beløb er  

 fradragsberettiget som et nedslag i købesummen.
Alternativt må beløbet anses  

 for fradragsberettiget pga. sammenhængen med de omkostninger, selskabet i  

 givet  

 fald skulle have tilranet sig.
Det må i øvrigt anses for tvivlsomt, hvorvidt  

 Landsrettens dommere er sig de skattemæssige forhold bevidste.
Tværtimod må  

 udgangspunktet antages at være, at der skal være symmetri mellem skattepligt  

 for modtageren og på den anden side fradragsret.
Der mangler således  

 lovhjemmel  

 for andet.
 Der er henvist til Landsskatterettens kendelse af 23. november  

 1994 og en artikel offentliggjort i Revision og Regnskabsvæsen nr. 6   

 2000.
 Landsskatteretten skal  

 udtale:
 Udgifter afholdt til udredelse af en erstatning må anses for  

 fradragsberettigede, såfremt den erstatningspådragende disposition er udøvet  

 som led i indkomsterhvervelsen, og den erstatningsbetingende omstændighed kan  

 anses for en driftsrisiko forbundet med erhvervsudøvelsen, jf.  

 statsskattelovens § 6, stk. 1, litra a.
Retten finder ikke, at den af klageren betalte konventionalbod,  

 som efter det oplyste forligsmæssigt nedsattes i forhold til det ved byretten  

 idømte, kan anses for udslag af en med klagerens erhvervsudøvelse naturligt  

 forbundet driftsrisiko, jf. statsskattelovens § 6, stk. 1, litra a.
Der er  

 herved henset til, at påtagelsen af forpligtelsen i henhold til  

 konkurrenceklausulen må anses for en enkeltstående disposition, der ikke er  

 et  

 tilbagevendende led i driften af virksomheden, ligesom den aftalte  

 forpligtelse  

 ikke kan anses som et led i den egentlige virksomhedsudøvelse.  

 Landsskatteretten henviser herved til de tidligere offentliggjorte afgørelser  

 i  

 TfS 1991.510 og TfS 1997.12.
 For så vidt angår de med ovennævnte retssag forbundne  

 advokatomkostninger må disse omkostninger i overensstemmelse med retssagens  

 genstand anses for et ikke fradrags-berettiget formuetab, som er  

 indkomstopgørelsen uvedkommende, jf. statsskattelovens § 5, samt i øvrigt jf.  

 Landsskatterettens kendelser offentliggjort i LSRM 1970.52 og LSRM 1972.55.
 Den påklagede afgørelse stadfæstes derfor.
