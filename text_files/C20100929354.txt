Bilag 1 Retningslinjer for tilrettelæggelse af kontrollen ved brug af Indkomstregisteret A-kassernes administration af lov om arbejdsløshedsforsikring m.v. og af andre regler, hvor administration og udbetaling af ydelser er eller har været henlagt til a-kasserne ved lov, skal i videst muligt omfang ske på grundlag af de oplysninger om løn, arbejdstid, m.v., som fremgår af Indkomstregisteret, jf. lov om et indkomstregister (Indkomstregister).
Direktoratet kan give a-kassen påbud om tilrettelæggelse af kontrol af ydelser.
Påbud kan rette sig mod omfang af kontrol og metoder.
 Med hjemmel i § 7 i lov nr. 403 af 8. maj 2006 om et indkomstregister og § 88 stk. 4, og § 90 b, stk. 2, i lov om arbejdsløshedsforsikring mv., har a-kasserne adgang til oplysninger i Indkomstregisteret bl.a. til kontrolbrug.
 Under henvisning til § 12, stk. 2, i bekendtgørelse nr. 801 af 24. august 2009 om tilsynet med de anerkendte arbejdsløshedskassers administration, fastsætter direktoratet i det følgende, nærmere retningslinjer for a-kassernes tilrettelæggelse af kontrollen med de løbende udbetalinger af ydelser til medlemmerne.
1. Indledning Direktoratet har, for at få et indtryk af hvilken belastning kontrollen via Indkomstregisteret vil påføre bl.a. a-kasserne og direktoratet, på forsøgsbasis fået foretaget samkøringer mellem nogle udvalgte a-kassers udbetalingsregistre og Indkomstregisteret.
Erfaringerne fra disse kørsler peger på, at kontrollen som udgangspunkt bør gennemføres som en kvartalvis kontrol.
2. Påbegyndelse af kontrollen (pilotprojekt periode 1. og 2. kvartal 2010) For at sikre at kontrollen bliver så effektiv som mulig, starter kontrollen op som et pilotprojekt, der løbende vil blive evalueret.
Pilotprojektet forventes igangsat i 2. kvartal 2010. Den løbende opfølgning skal bl.a. sikre, at medlemmerne, a-kasserne, arbejdsgiverne og direktoratet bliver belastet så lidt som muligt.
Når erfaringerne fra kontrollen af udbetalingerne i pilotprojektperioden foreligger, vil retningslinjerne for kontrollen om nødvendigt blive justeret. (Se nedenfor under punkt 6).
A-kassen skal gennemføre en kvartalsvis kontrol af de løbende udbetalinger af dagpenge og efterløn.
A-kassen skal derfor i 2. kvartal 2010 påbegynde en kontrol af de udbetalinger af dagpenge og efterløn, der har fundet sted i ugerne 1  13 i 2010. Det er alene de medlemmer, der har været tilmeldt som ledig/været på efterløn i hele undersøgelsesperioden, jf. nedenfor, der skal indgå i kontrollen.
 A-kassen skal meddele direktoratet, hvornår i 2. kvartal 2010 kontrollen vedrørende ugerne 1  13 kan påbegyndes, se under punkt 8.
3. Indholdet af kontrolopgaven A-kassen skal løbende kontrollere de medlemmer, der har været tilmeldt som ledig/på efterløn i hele kontrolperioden.
Efter pilotprojektperiodens udløb, skal kontrollen påbegyndes senest 2 måneder efter afslutningen af en given kontrolperiode.
Det betyder f. eks., at kontrollen vedrørende ugerne 26 - 30, skal påbegyndes senest ved udgangen af november måned 2010.
 Kontrollen skal gennemføres ved, at a-kassen elektronisk sammenholder arbejdsgiverens oplysninger om arbejdstimer i Indkomstregisteret med medlemmets egne oplysninger om beskæftigelse til a-kassen (registersamkøring).
 Såfremt a-kassen indberetter løntimer til Indkomstregisteret i forbindelse med udbetaling af dagpenge, kan a-kassen foretage samkøringen alene på grundlag af de data, der fremgår af Indkomstregisteret.
Det skal indskærpes, at når a-kassen gennemfører kontrollen, må der kun medtages medlemmer, som er medlem på kontroltidspunktet.
Medlemmerne behøver imidlertid ikke at have været medlem af den kontrollerende a-kasse i hele kontrolperioden/kvartalet.
 I alle de tilfælde, hvor registersamkøringen viser, at antallet af arbejdstimer i Indkomstregisteret er større end antallet af arbejdstimer, er der som udgangspunkt basis for en manuel kontrol.
 Kontrollen skal dog kun gennemføres hvis:
  Det af arbejdsgiveren oplyste timetal overstiger det af medlemmet oplyste timetal med mere end 30 timer, jf. pkt. 4.
  Uanset arbejdsgiverens oplysninger om beskæftigelsens omfang overstiger medlemmets oplysninger med mere end 30 timer, skal a-kassen ikke gennemføre en kontrol, hvis den til beskæftigelsen knyttede indtægt er på 1.000 kr. eller derunder, eller der er tale om negativ indkomst.
 Det forudsættes, at sagsbehandlingen skal foregå på grundlag af arbejdsgiverens oplysninger i Indkomstregisteret og kun undtagelsesvis på grundlag af oplysninger indhentet fra arbejdsgivere.
4. Tilpasning af kontrolperioden samt fastsættelse af en bagatelgrænse Da a-kassens udbetalingsperioder ikke er sammenfaldende med kvartalerne, skal der i forbindelse med kontrollen ske en tilpasning af den udbetalingsperiode (kontrolperiode), der skal sammenholdes med oplysningerne i Indkomstregisteret.
Dette skal gøres for at sikre så stort et sammenfald som overhovedet muligt imellem de anvendte datasæt.
 Direktoratet har fastsat følgende kontrolperioder for 2010:
Dette betyder, at til brug for en kontrol baseret på oplysninger i Indkomstregisteret for fx 1. kvartal 2010, skal a-kassen vælge ydelseskortoplysningerne for ugerne 1  13, svarende til perioden mandag den 4. januar  søndag den 4. april 2010. Derved skabes der størst mulig identitet imellem de sammenholdte perioder.
Kontrolperioderne skal anvendes også i de tilfælde, hvor a-kassen foretager samkøringen alene på grundlag af data i Indkomstregisteret.
 Selv om der finder en tilpasning af kontrolperioden sted, vil det imidlertid ikke være muligt at skabe fuldstændig identitet imellem de sammenholdte perioder.
 For at undgå at a-kassen skal bruge ressourcer på en manuel kontrol af sager, hvor uoverensstemmelserne med stor sandsynlighed skyldes forskellen imellem de sammenholdte perioder, skal der i forbindelse med kontrollen opereres med en bagatelgrænse.
 Bagatelgrænsen fastsættes til 30 arbejdstimer pr. kvartal.
 Da udgangspunktet for kontrollen er, at arbejdsgiveren skal have oplyst et større antal beskæftigede timer end ydelsesmodtageren, indebærer bagatelgrænsen, at der kun skal foretages en manuel kontrol, hvis arbejdsgiveren har oplyst et timetal, der overstiger det af medlemmet oplyste, med mere end 30 timer.
Eksempel: Arbejdsgiveren har oplyst, at medlemmet har været beskæftiget i 207 timer, mens medlemmet har oplyst 180 timer.
Da forskellen kun er på 27 timer, skal der ikke foretages en efterkontrol.
5. Afrapportering til direktoratet Som nævnt ovenfor under punkt 2 er det hensigten, at kontrollen starter som et pilotprojekt i 2. kvartal 2010.
 5.1 Afrapportering i forbindelse med pilotprojektet:
 For at gøre det muligt at følge udviklingen i pilotperioden skal a-kassen løbende rapportere om resultaterne af kontrollen.
Den første tilbagemelding skal ske, når a-kassen har foretaget den første registersamkøring for 2. kvartal.
Her skal a-kassen oplyse om, hvor mange medlemmer (cpr.nr.), der har været henholdsvis ledig eller på efterløn i hele kontrolperioden og dermed omfattet af kontrollen, samt hvor mange cpr.nr., der ud fra de beskrevne kriterier ser ud til at skulle være genstand for en efterkontrol, se under punkt 8.
 Ud fra disse oplysninger, vil direktoratet sammen med a-kasserne vurdere, om der skal ske ændringer i forudsætningerne for kontrolopgaven.
 Formålet er at sikre, at a-kassen ikke pålægges en urealistisk stor arbejdsopgave.
 A-kassen skal herudover afrapportere resultaterne vedrørende projektperioden efter de under pkt. 5.2 beskrevne retningslinjer.
 De eksakte tidsterminer for a-kassens afrapporteringer vil blive fastlagt medio 2010.
 5.2 Løbende afrapportering:
 A-kassen skal løbende afrapportere om kontrollen.
 Afrapportering af resultatet skal indgå i revisionsprotokollatet og a-kassens revisor skal afgive revisorerklæring om, at direktoratets påbud om tilrettelæggelse af kontrol og anvendelse af metode er fulgt.
 Den løbende afrapportering skal indeholde oplysninger om:
  Antal medlemmer (på cpr.nr.), der har været ledigmeldt/været på efterløn i hele det undersøgte kvartal, og som derfor har været omfattet af kontrollen.
  Antallet af medlemmer, der er udtaget til efterfølgende manuel kontrol.
  Antallet af medlemmer, hvor der er konstateret fejludbetaling.
  Det samlede tilbagebetalings/efterbetalingsbeløb (Brutto før skat og renter).
  Antallet af pålagte karantæner, fordelt på svig og uagtsomhed.
  Det samlede antal pålagte karantænetimer, fordelt på svig og uagtsomhed.
 Systematisk forekomne fejl i forbindelse med udsøgningen, der medfører, at medlemmer, der udvælges til kontrol ikke er kontrolrelevante.
Der skal være tale om generelle fejl/problemer, således at der genereres et større antal ikke kontrolrelevante sager.
6. Revision af retningslinjer På baggrund af a-kassens afrapportering for 1. og 2. kvartal 2010, evaluerer direktoratet de fastsatte retningslinjer.
Evalueringen vil bl.a. omfatte den administrative belastning af a-kasserne m.v.
Efter afslutningen af pilotperioden vil direktoratet foretage en årlig evaluering af retningslinjerne.
Evalueringen vil, ud over den administrative belastning af a-kasserne, bl.a. omfatte virkningen af kontrolindsatsen.
7. A-kassernes øvrige kontrolinitiativer A-kassen kan ud over den almindelige løbende kontrol af beskæftigede timer/lønindkomst, udvælge områder som kan være kontrolspecifikke for a-kassens faglige område.
 Kriteriet kan fx være udbetaling af ydelser samtidig med udbetaling af B-indkomst/honorar, pensioner m.v.
 Det forventes i øvrigt, at a-kassen løbende udvikler kontrollen ved hjælp af Indkomstregisteret i takt med de indhøstede erfaringer.
8. Kontaktpersoner i Arbejdsdirektoratet vedrørende disse retningslinier Tilbagemeldinger vedrørende disse retningslinier eller spørgsmål angående disse kan rettes til Susanne Bærentzen (3814 8314, slb@adir.dk) eller Inge-line Schaarup-Jensen (3814 8371, isj@adir.dk ).
Arbejdsdirektoratet, den 23. april 2010 Susanne Bærentzenkontorchef / Ingeline Schaarup-Jensenfuldmægtig Bilag 1 Betingelser for samkøring af a-kassernes medlemsoplysninger med Indkomstregisteret Ved udsøgningen skal følgende betingelser være opfyldt:
  Der skal defineres en kontrolperiode i overensstemmelse med retningsliniernes punkt 4.
 Kontrollen må kun omfatte medlemmer, som er medlem af a-kassen på kontroltidspunktet, dvs. på det tidspunkt hvor a-kassen foretager registersamkøringen/opslaget i Indkomstregisteret.
Derimod behøver medlemmet ikke at have været medlem i a-kassen i hele kontrolperioden.
  Medlemmet skal have været ledigmeldt/på efterløn i hele kontrolperioden.
  Da udgangspunktet for kontrollen er, at arbejdsgiveren har oplyst et større antal beskæftigelsestimer end ydelsesmodtageren, indebærer bagatelgrænsen, at der kun skal foretages en manuel kontrol, hvis arbejdsgiverens oplysninger overstiger ydelsesmodtagerens oplysninger med 30 beskæftigelsestimer inden for kontrolperioden.
  Hvis arbejdsgiverens oplysninger overstiger medlemmets oplysninger med mere end 30 timer, skal a-kassen dog ikke kontrollere medlemmet, hvis den til timetallet knyttede indkomst er 1.000 kr. eller derunder, evt. negativ indkomst.
