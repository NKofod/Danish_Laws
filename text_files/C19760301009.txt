 Arbejdsmarkedsnævnene.
 Arbejdsformidlingskontorerne.
 1. Socialministeriet har efter forhandling med  

 arbejdsministeriet og de kommunale organisationer i vedlagte cirkulære af 18.  

 november 1975 fastsat principper for det i den sociale bistandslov § 30, stk.  

 1, jfr. § 42, stk. 1, omtalte samvirke mellem de sociale myndigheder og  

 arbejdsformidlingen.
2. Som supplement hertil skal direktoratet pege på  

 forhold, der skønnes af væsentlig betydning for AF ved den praktiske  

 tilrettelæggelse af arbejdsgang mellem de sociale myndigheder og AF.
Sigtet  

 må være, at der ved aftale mellem de to instanser og under fornøden  

 hensyntagen til lokale forhold tilvejebringes et smidigt og så vidt muligt  

 uformelt samarbejde.
 Samarbejdsaftalerne må for AF's vedkommende baseres på - decentralisering  

 af samarbejdet med henblik på at gøre det så administrativt enkelt som  

 muligt, - inddragelse i samarbejdet af alle medarbejderkategorier, således at  

 de forskellige ekspertkategorier (arbejdsformidlere, arbejdskonsulenter,  

 erhvervsvejledere) anvendes efter karakteren af den enkelte klients  

 erhvervshæmning, - at AF's funktion i samvirket alene bliver at virke  

 administrativt og med rådgivning på det arbejdsmarkedsmæssige område, idet  

 det ifølge bistandsloven forudsættes, at de enkelte kommuner råder over  

 sagkyndigt personale til at vejlede og rådgive inden for det sociale område,  

 - at samarbejdsformen i videst muligt omfang tilpasses de enkelte  

 sagskategorier, således at ukomplicerede sager, i det omfang der er behov for  

 at etablere et egentligt samvirke, afhandles helt uformelt,- at der sker en  

 visitation af klientellet i den sociale forvaltning, således at der sonderes  

 mellem personer, som alene må henhøre under socialforvaltningens bistand, og  

 personer, som vil være et fælles klientel for bistand fra socialforvaltningen  

 og AF.
 De fælles klienter vil bestå af grupper med forskellig mulighed for  

 placering på arbejdsmarkedet, hvorfor AF's medvirken i samarbejdet om de  

 enkelte klienter vil være af varierende styrke.
 Det bemærkes, at skønnet over, hvorvidt en person konkret kan anses for  

 arbejdsdygtig og mulig at anvise, tilkommer arbejdsformidlingen.
 3. Klienter, der er normalt arbejdsdygtige, bør på  

 sædvanlig måde indtegnes som arbejdssøgende hos AF.
I tilfælde, hvor periodisk fremmøde skønnes hensigtsmæssig, fastsættes  

 fremmødehyppigheden af AF, og dokumentation for, at anvisning ikke har kunnet  

 finde sted, må i fornødent omfang tilvejebringes, f.eks. ved afstempling  

 foretaget på et af socialforvaltningen udleveret fremmødekort.
Der vil alene  

 i ganske særlige tilfælde være grundlag for at fravige den normale  

 fremmødeprocedure.
 I det omfang sociale problemer gør det umuligt for sådanne personer at  

 overtage arbejde umiddelbart, bør fremmøde hos AF ikke finde sted, før  

 hindringerne for anvisning er fjernet.
4. For klienter, der af de sociale myndigheder alene  

 er skønnet betinget arbejdsdygtige, er det foreskrevet, at der af de sociale  

 forvaltninger bør gives AF oplysning om, på hvilket grundlag (alder, helbred  

 eller andre personlige forudsætninger) klienten kun i betinget grad skønnes  

 arbejdsdygtig, således at AF får et reelt grundlag for vurdering af  

 arbejdsevnen overfor foreliggende placeringsmuligheder.
Såfremt AF på basis  

 af oplysninger fra social- og sundhedsforvaltningen og fra egne samtaler med  

 klienten må skønne, at placering gennem specialformidling - eventuelt efter  

 foranstaltninger af optrænings- eller uddannelsesmæssig karakter i  

 arbejdsmarkedsregi - vil være mulig, indtegnes pågældende som arbejdssøgende  

 eventuelt på det nærmeste AF-kontor, hvor der er lejlighed til at inddrage  

 ekspertbistand fra arbejdskonsulent og/eller erhvervsvejleder.
Af praktiske grunde og af hensyn til klienten vil det være  

 hensigtsmæssigt, at AF i alle tilfælde, hvor de sociale myndigheder skønner,  

 at der er tale om betinget arbejdsdygtighed, modtager visse skriftlige  

 basisoplysninger fra socialforvaltningen, herunder oplysning om klientens  

 alder, helbred eller andre personlige forudsætninger, der udgør grundlaget  

 for socialforvaltningens skøn.
Det må tillægges megen vægt, at oplysninger om  

 samme forhold ikke skal afgives af klienten to gange.
5. For tilfælde, hvor erhvervsmæssig støtte på grund  

 af handicap og sygdom eller alvorlige sociale vanskeligheder begrunder en  

 mere omfattende og koordineret indsats fra såvel socialforvaltningens som  

 AF's side - eventuelt gennem udarbejdelsen af en egentlig behandlingsplan -  

 bør samvirket tilrettelægges således, at AF alene inddrages i de faser af den  

 sociale behandling, hvor drøftelse og fastlæggelse af uddannelses- og  

 beskæftigelsesaspekter er relevante.
I tilfælde, hvor det er  

 formålstjenstligt at tage en sag op til behandling i et  

 arbejdsgruppesamarbejde: AF-medarbejdere/socialforvaltningsmedarbejdere  

 (team-samråd), bør det tilstræbes, at arbejdet tilrettelægges således, at der  

 foretages en opsamling af et antal sager, der har arbejdsmarkedsmæssig  

 relevans, udsendes bilagsmateriale, før møde afholdes.
 6. AF må anses for den vigtigste kontakt til arbejdsgiverne, hvorfor AF  

 bør bistå socialforvaltningen med at indhente nærmere oplysninger i  

 forbindelse med en klients arbejdsophør eller -vægring.
 Sådanne spørgsmål samt andre, der eventuelt kan medføre overvejelser om  

 tilbagebetaling af ydet hjælp, jfr. bistandslovens § 26, bør af AF behandles  

 i overensstemmelse med den praksis, der gælder for medlemmer af de  

 statsanerkendte arbejdsløshedskasser.
7. For at opnå et sikkert overblik over omfanget af  

 samarbejdet må kontorerne løbende foretage en registrering.
Om indhold og  

 omfang af registreringen vil der senere blive fastsat bestemmelser.
