Bekendtgørelse om afgivelse af melding  

 for skibe med en mastehøjde over 35 m ved passage af Drogden gravede  

 rende I medfør af § 1, stk. 3, § 6 og § 32, stk. 4, i lov om sikkerhed  

 til søs, jf. lovbekendtgørelse nr. 554 af 21. juni 2000, som  

 ændret ved lov nr. 277 af 8. maj 2002, fastsættes:
 § 1. For at sikre sejladsen i Drogden gravede  

 rende og for at nedsætte risikoen for sammenstød mellem et  

 luftfartøj, der beflyver Københavns Lufthavn, Kastrup, og et  

 skib eller andet sejlende materiel er der etableret et radiomeldesystem.
 Stk. 2. Alle skibe og skibe med slæb, hvis  

 højde over vandoverfladen overstiger 35 m, skal 30 minutter før  

 passage af den gravede rende i Drogden, via kystradiostationen Lyngby Radio,  

 anmelde passagen til kontroltårnet i Københavns Lufthavn,  

 Kastrup, telefon 32 47 82 83, med angivelse af følgende  

 oplysninger:
1)	Navn og internationalt kaldesignal, 2)	position, 3)	kurs, 4)	fart, 5)	tidspunktet for forventet passage af Drogden, og 6)	mastehøjde.
 Stk. 3. Afgivelse af meldingen er afgiftsfri (modtageren  

 betaler samtalen).
 § 2. Den, der overtræder § 1, stk. 2,  

 straffes med bøde.
 § 3. Bekendtgørelsen træder i kraft  

 den 5. august 2002.
 Stk. 2. Bekendtgørelse nr. 512 af 22. juni 1999 om  

 afgivelse af melding for skibe med en mastehøjde over 35 m ved passage  

 af Drogden gravede rende ophæves.
