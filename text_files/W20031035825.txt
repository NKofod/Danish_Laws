 Da  

 sagen om omlægning ikke er rejst af vejmyndigheden og udelukkende er i den  

 private grundejers interesse og da det har været rimeligt, at de  

 vejberettigede  

 anlagde sagen, skal udgifterne ved sagens behandling udredes af grundejeren  

 jf.  

 lov om private fællesvej § 55, stk. 2.
Omlægning af privat fællesvej Tirsda  

 g  

  

 den 25. februar 2003 kl. 15,00  

 samledes  

 overtaksationskommissionen ved bygningerne til ejendommen Oustrupvej 51 i  

 Aars.
 Til stede var formanden, kommissarius Torben Bjerre, de af  

 Trafikministeriet udnævnte faste medlemmer af kommissionen, borgmester Holger  

 Hedegaard, Vinderup, og fabriksarbejder Kjeld Justesen, Svenstrup, samt  

 ingeniør Lars Knudsen, Suldrup, og proprietær Jørgen Welling, Nibe, der af  

 formanden er udtaget fra den af Nordjyllands Amtsråd udarbejdede liste over  

 amtskommunale medlemmer af overtaksationskommissionen.
 Landinspektør Kaj Hansen, Aars, der er udpeget til at bistå  

 kommissionen, var mødt.
Protokollen førtes af fuldmægtig Karen Buskgaard.
Der  

 foretoges:
OTAX Overtaksation i anledning  

 af omlægning af privat 1/2003 fællesvej på matr.  

 nr. 2d Vester Oustrup, Aars Der fremlagdes ankebegæring af 20. december 2002 fra  

 konsulent Hans Ole Kristensen, Flauenskjold, på vegne af Jørgen og Jacob  

 Jakobsen som ejere af ejendommen matr. nr. 1 a ibd., udskrift af  

 taksationskommissionens forhandlingsprotokol vedrørende  

 taksationsforretningen  

 den 12. og 28. november 2002 med deri nævnte bilag samt  

 taksationskommissionens  

 kendelse af den 2. december 2002.
 Ejerne af matr. nr. 1 a -ibd., Jørgen og Jacob Jakobsen,  

 mødte sammen med konsulent Hans Ole Kristensen.
Ejeren af matr. nr. 3a ibd., Kroghs A/S, mødte ved direktør  

 Steen Krogh.
For Aars Kommune mødte teknisk chef Bent Skovkjær Hansen.  

 Kommissionens formand spurgte, om nogen havde kendskab til forhold, der kunne  

 medføre inhabilitet for et eller flere medlemmer eller for den udpegede  

 landinspektør.
Det var ikke tilfældet.
 Mødet indledtes med en besigtigelse af forholdene på  

 ejendommen, hvor parterne fik lejlighed til at udtale sig.
Konsulent Hans Ole Kristensen gentog for ejerne af matr. nr.  

 1a ibd. sin påstand fra taksationsforretningen om, at kommunens beslutning om  

 omlægning af den private fællesvej ophæves.
Han anførte, at den nye  

 adgangsvej  

 ikke er et fornødent alternativ til den nedlagte strækning - dette gælder  

 både  

 for det oprindeligt af kommunen vedtagne vejforløb som for det ændrede  

 vejforløb, der blev fastlagt under taksationsforretningen, og som  

 efterfølgende  

 er blevet udført i marken.
Til støtte herfor henviste han dels til  

 delbetænkning  

 2 om erstatning for forringede adgangsforhold ved nyanlæg af veje m.v.,  

 Betænkning nr. 1391 afgivet af Trafikministeriets Ekspertudvalg, dels til en  

 taksationskommissionskendelse omtalt i KEF 2002 side 258, dels til cirkulæret  

 til lov om private fællesveje pkt. 43 og konkluderede derudfra, "at  

 kommunen skal sørge for at den omlagte vej er lige så bekvem som den gamle,  

 og  

 hvis det ikke kan lade sig gøre, skal vejen ikke omlægges." Han anførte,  

 som tidligere, at den nye vej har to skarpe sving og er betydeligt længere,  

 end  

 den tidligere vej.
Desuden er den ikke tilstrækkeligt sikret, idet der ikke  

 er  

 fastsat afstandskrav for grusgravningen op til vejen.
Den nye vej er således  

 ikke lige så bekvem som den gamle.
Endvidere gentog han sine betænkeligheder  

 fra taksationsforretningen med hensyn til tilbageførelsen af vejen efter endt  

 grusgravning.
 Den mødte for ejeren af matr. nr. 3a ibd., direktør Steen  

 Krogh, havde ingen bemærkninger til vejomlægningen.
For Aars Kommune anførte teknisk chef Bent Skovkjær Hansen,  

 at kommunen har behandlet sagen efter reglerne i privatvejsloven.
Byrådet har  

 selvstændigt vurderet fordele og ulemper for de implicerede ejendomme uden at  

 føle sig bundet af den givne gravetilladelse og fundet, at den nye vej er  

 fuldgyldigt alternativ for ejerne af matr. nr. 1 a ibd.
Kommissionen drøftede herefter sagen og afsagde sålydende KENDELSE:
 Det følger af bestemmelsen i privatvejslovens §53, at det  

 alene er kommunen som vejmyndighed, der tager stilling til spørgsmålet om  

 omlægning af en privat fællesvej, uanset foreliggende tilladelser efter anden  

 lovgivning, der måtte danne baggrund for anmodning om omlægning.
 Aars Kommune har givet tilladelse til midlertidig omlægning  

 af den omhandlede private fællesvej på nærmere angivne vilkår: Dette er sket  

 imod de vejberettigedes indsigelser, og sagen er derfor forelagt for  

 taksationsmyndighederne, jfr. lovens §54, stk. 3. Som anført af  

 taksationskommissionen har taksationsmyndighederne alene kompetence til at  

 tage  

 stilling til, om kommunens beslutning bør ophæves, fordi den  

 færdselsberettigede ejendom afskæres fra vejadgang eller færdselsret, der er  

 af  

 vigtighed for ejendommen.
Ligesom taksationskommissionen finder  

 overtaksationskommissionen efter besigtigelsen af det omlagte vejstykke, at  

 dette er et fornødent alternativ til den vejstrækning, der er nedlagt.
De  

 ændringer i ejendommens forhold, der bliver en følge af vejomlægningen, har  

 ikke et sådant omfang, at det nedlagte vejstykke kan siges at være af  

 vigtighed  

 for ejendommen i den forstand, dette udtryk er anvendt i privatvejsloven.
 Det må lægges til grund, at der ikke graves for tæt på  

 vejen, og risikoen herfor har intet med vejomlægningen at gøre.
 Hvorvidt en eventuel senere tilbageførelse af vejen efter  

 grusgravning og retablering vil være tilfredsstillende vejforhold til  

 ejendommen må bero på de faktiske forhold til den tid og kan derfor ikke  

 afgøres på nuværende tidspunkt.
Sagen om midlertidig omlægning af vejen er rejst af Kroghs  

 A/S ved brev af 20. marts 2002 til Aars Kommune, og vejomlægningen er  

 udelukkende  

 i aktieselskabets interesse.
Herefter, og da det har været rimeligt, at de  

 vejberettigede har forelagt sagen for taksationsmyndighederne, skal  

 udgifterne  

 ved sagens behandling for kommissionerne udredes af Kroghs A/S, jfr.  

 privatvejslovens §55, stk. 2.
Herefter bestemmes:
 Taksationskommissionens kendelse stadfæstes for så vidt  

 angår spørgsmålet om vejomlægningen.
 Som godtgørelse for udgifter til sagkyndig bistand ved begge  

 kommissioner tillægges der Jørgen og Jacob Jakobsen i alt 5.000 kr.
 Omkostningerne ved taksationskommissionens og  

 overtaksationskommissionens behandling af sagen samt den nævnte godtgørelse  

 for  

 udgifter til sagkyndig bistand betales af Kroghs A/S efter opgørelse fra Aars  

 Kommune.
 Hermed afsluttedes forretningen.
T.
Bjerre Holger Hedegaard Kjeld Justesen Lars Knudsen Jørgen Welling /K.
Buskgaard Udskriftens rigtighed  

 bekræftes.
