Klageren og 29 andre havde købt 52 campinghytter.
Disse var på 10 m2  

 og opført af træ. Udleje af campinghytterne blev for en aftalt periode på 10  

 år administreret af et anpartsselskab.
Selskabet havde - ligeledes for 10 år  

 - indgået aftale med campingpladsejere om opstilling og udlejning af  

 hytterne.
Disse var opstillet på sokkelsten og forsynet med el-stik, men ikke  

 vand og afløb.
 Afskrivning på hytterne som driftsmidler blev ikke godkendt, idet  

 hytterne havde været opstillet samme sted i 4 år, og i øvrigt var opstillet  

 på sokkelsten samt var af god kvalitet, så de kunne holde mange år.
 Salgskonsulent A klagede for indkomstårene 1985, 1986 og 1987 over, at  

 Ligningsrådet ikke havde godkendt de af ham ved indkomstopgørelserne  

 foretagne afskrivninger på campinghytter med henholdsvis 70.875 kr., 51.597  

 kr. og 37.202 kr., under henvisning til, at hytterne måtte karakteriseres som  

 egentlige bygninger på lejet grund.
 Det var oplyst, at B ApS ved bindende forhåndsbesked i september 1984  

 havde fået besvaret følgende spørgsmål således:
 1. spørgsmål:
Efter hvilke principper kan hytter, der af ejeren udlejes til opstilling  

 på fremmed grund, afskrives? 2. spørgsmål:
 Såfremt afskrivning ikke kan foretages, ønskes oplyst, efter hvilke  

 principper afskrivning kan foretages, såfremt hytten påmonteres hjul, dvs.  

 svarende til en skurvogn.
 1. svar:
 Hytterne kan afskrives som driftsmidler, såfremt de kun er udlejet og  

 placeret med henblik på en kortere periode (en sommersæson for så vidt angår  

 campinghytterne og en byggeperiode for så vidt angår hytter udlejet til  

 byggepladser).
 Såfremt hytterne er beregnet til varig forbliven på stedet, hvilket  

 etableringen af fundament eller sokkelsten kunne antyde, kan afskrivning ikke  

 foretages.
 2. svar:
 Påmontering af hjul på hytterne medfører ingen ændring i  

 afskrivningsmæssig henseende.
Det var endvidere oplyst, at B ApS i 1984 havde fremstillet 52  

 campinghytter med henblik på salg til investorer.
Prisen for en campinghytte  

 androg 45.000 kr. ekskl. moms.
Hytterne, der var 10 (m2), var opført i  

 blokhusbrædder med tegllignende tag og var i øvrigt velisolerede.
Campinghytterne var herefter udbudt til salg af C ApS, således at klageren  

 og 29 andre investorer havde erhvervet de 52 hytter.
Samtidig med købet havde  

 investorerne indgået administrationsaftale med C ApS om udlejning af hytterne  

 10 sæsoner frem til oktober 1994 til opstilling på campingpladser.
 C ApS havde herefter indgået aftaler med ejere af campingpladser om  

 hytternes opstilling og udlejning i 10 sæsoner frem til oktober 1994.  

 Hytterne var opstillet på sokkelsten og havde en tilbygget veranda på ca. 5  

 (m2). Endelig var hytterne forsynet med el-stik, og i øvrigt indrettet til  

 beboelse med elradiatorer, kogeplader, køleskab, lamper, gardiner, service og  

 overnatningsplads til 4 personer.
 I udbudsmaterialet havde C ApS anført, at hytterne kunne afskrives som  

 driftsmidler i henhold til bindende forhåndsbesked af 5. september 1984.
 Ligningsrådet havde begrundet ansættelsen med, at hytterne havde været  

 opstillet på sokkelsten ca. 4 år på samme campingplads, hvorfor forbeholdet i  

 svaret i den bindende forhåndsbesked medførte, at der ikke kunne foretages  

 afskrivning på hytterne.
Klagerens advokat var af den opfattelse, at hytterne kunne afskrives som  

 driftsmidler, idet de var udlejet og placeret på campingpladser med henblik  

 på en kortere periode.
Hytterne var således konstrueret til umiddelbart at  

 kunne flyttes, hvilket bestyrkedes af, at elforbindelsen bestod af et  

 gummistik, ligesom der ikke var vand eller kloakmæssigt afløb.
Landsskatteretten lagde til grund, at de omhandlede hytter var af en solid  

 konstruktion, bygget af gode materialer og opført på sokkelsten.
De havde  

 ikke været flyttet og ville efter deres beskaffenhed kunne holde i mange år.  

 Retten måtte herefter være af den opfattelse, at forudsætningerne for i  

 medfør af den af Ligningsrådet afgivne forhåndsbesked at kunne foretage  

 afskrivninger på hytterne i medfør af reglerne om afskrivning på driftsmidler  

 ikke var til stede i det foreliggende tilfælde.
 De påklagede ansættelser blev herefter stadfæstet.
 LV 1989, G 4.2.
