 I henhold til § 45, stk. 2, i lov nr. 291 af 18. juni 1969 om tjenestemænd  

 i staten, folkeskolen og folkekirken og § 2, stk. 2, jfr. § 3, stk. 2, i  

 hovedaftale af 27. oktober 1969 mellem ministeren for statens lønnings- og  

 pensionsvæsen og tjenestemændenes centralorganisationer er der den 28.  

 november 1986 mellem Undervisningsministeriet og Lærernes Centralorganisation  

 aftalt følgende:
 » OMRÅDE.
 §1. Aftalen omfatter tjenestemandsansatte og tjenestemandslønnede  

 souschefer, praktikledere og seminarielærere ved de socialpædagogiske  

 seminarier.
 AFLØNNING.
§2. En seminarielærer oppebærer løn i forhold til et pligtigt årligt  

 undervisningstimetal på 880, jfr. herved aftale af 8. september 1975 mellem  

 Finansministeriet og Statstjenestemændenes Centralorganisation II om  

 tjenestetiden m.v. for lærere/overlærere i lønramme 18/26, praktikledere,  

 souschefer og rektorer ved børneforsorgsseminarierne.
For souschefer og  

 praktikledere regnes der på grundlag af de for disse fastsatte  

 undervisningstimetal og de til stillingerne knyttede administrative opgaver  

 m.m. med en samlet arbejdsforpligtelse (løntimetal) svarende til 880  

 undervisningstimer.
Lønnen udbetales månedlig forud, beregnet som 1/12 af  

 årslønnen på det pågældende tidspunkt.
 OVERTIMER OG UNDERTIMER.
 § 3. Overtimer og undertimer bør så vidt muligt undgås.
 Stk. 2. Ved overtimer forstås det antal timer, hvormed det i henhold til  

 gældende bestemmelser opgjorte årlige løntimetal overstiger 880.
 Stk. 3. Som undertimer betegnes det antal timer, der kan fremkomme som  

 forskel mellem årsnormen på 880 timer og et opgjort mindre løntimetal.
 AFSPADSERING AF OVERTIMER .
 §4. Fremkomne overtimer i et undervisningsår (år 1) skal afspadseres,  

 således at disse timer med et tillæg på 50 pct. overføres til det følgende  

 undervisningsår (år 2).
Stk. 2. I år 2 indregnes de overførte overtimer incl. tillæg, forlods i  

 den pågældendes pligtige årlige timetal.
Den overførte tid skal i videst  

 muligt omfang modsvares af en nedsættelse af det pligtige årlige timetal,  

 incl. reduktioner.
 Stk. 3. Opnår den ansatte i år 2 et samlet årligt løntimetal på over 880,  

 skal overtimer med tillæg som nævnt i stk. 1 overføres til det herefter  

 følgende undervisningsår (år 3), så vidt muligt således, at den pågældendes  

 årlige løntimetal i år 3 ikke overstiger 880.
 §5. Såfremt det vil være foreneligt med de tjenstlige hensyn, kan den  

 ansatte efter forudgående aftale opsamle overtimer over en periode med  

 henblik på en samlet afspadsering i et senere undervisningsår.
 Stk. 2. For sådanne overtimer ydes det i § 4, stk. 1 nævnte tillæg først,  

 når timerne indregnes i lærerens løntimetal på det aftalte tidspunkt for  

 afspadseringen.
 §6. I tilfælde, hvor præsterede overtimer ikke vil kunne godtgøres ved  

 afspadsering efter reglerne i §§ 4 og 5 kan rektor beslutte, at overtimerne  

 uden tillæg afregnes med overtimebetaling.
 AFVIKLING AF UNDERTIMER:
 §7. Fremkomne undertimer ved årsopgørelsen for et undervisningsår (år 1)  

 overføres efter en nedsættelse med 25 pct. til det efterfølgende  

 undervisningsår (år 2).
Stk. 2. I år 2 indregnes de efter stk. 1 overførte undertimer som et  

 fradrag i det planlagte undervisningstimetal for undervisningsåret.
Den  

 overførte tid skal i videst muligt omfang modsvares af en forøgelse af den  

 ansattes pligtige årlige timetal, incl. reduktioner.
 Stk. 3. Såfremt en ansat i to på hinanden følgende undervisningsår opnår  

 et årligt løntimetal, der er mindre end 880, skal løntimetallet for det  

 herefter følgende undervisningsår (år 3) tilrettelægges med et timetal på  

 mindst 880.
 OVERTIMEBETALING.
§8. Overtimer, der ikke afvikles ved afspadsering som nævnt i §§ 4 og 5,  

 afregnes med betaling.
Tilsvarende gælder opgjorte overtimer, når en ansat  

 fratræder sin stilling eller får bevilget tjenestefrihed for resten af  

 undervisningsåret.
 Stk. 2. Betalingssatsen pr. overtime beregnes som 1/880 af vedkommende  

 lærers årsløn, incl. stedtillæg m.v., dog højst af lønnen for skalatrin 36,  

 med et tillæg på 25%.
 Stk. 3. Satsen fastsættes efter lærerens lønmæssige placering den første  

 i den måned, hvori overtimebetalingen kommer til udbetaling.
Stk. 4. Udbetalingen foretages snarest muligt og senest 31. juli i det  

 pågældende undervisningsår.
Ved fratræden i løbet af undervisningsåret sker  

 udbetaling senest ved udgangen af den efter fratrædelsestidspunktet følgende  

 måned.
 SÆRLIGE REGLER FOR VISSE ANSATTE.
 §9. Tillægges der undtagelsesvis ansatte, der har opnået timereduktion  

 fra det 60. år, overtimer, afspadseres disse timer som nævnt i §4, stk. 1-3,  

 dog uden tillæg på 50 pct.
 Stk. 2. Der kan ikke ydes overtimebetaling til de i stk. 1 nævnte  

 ansatte.
Stk. 3. Inden de i stk. 1 nævnte ansatte fratræder, bør de så vidtmuligt  

 afspadsere eventuelle overtimer.
Kan dette ikke lade sig gøre, vederlægges  

 ikke-afspadserede timer som anført i §8, dog uden tillæg på 25%.
 SÆRLIGE REGLER FOR ANSATTE MED NEDSAT TJENESTETID.
 §10. For ansatte, der har nedsat tjenestetid mod tilsvarende nedsættelse  

 af lønnen, vederlægges timer, der læses ud over det for undervisningsåret  

 fastsatte undervisningstimetal - men inden for det for en fuldtidsansat  

 fastsatte timetal - pr. løntime med 1/880 af årslønnen for en ansat med fuld  

 tjenestetid.
 Stk. 2. Såfremt en deltidsansat i et undervisningsår læser mere end 880  

 timer, incl. reduktioner, afspadseres overtimerne efter reglerne i §§ 4 og 5.
 IKRAFTTRÆDEN m.v.
 §11. Aftalen, der har virkning fra 1. august 1984, er foreløbig indgået  

 som en forsøgsordning, gældende indtil udgangen af undervisningsåret  

 1987/1988. Bestemmelsen i § 9, stk. 3, hvorefter der ikke ydes tillæg på 25%  

 ved overtimebetaling til ansatte med timereduktion fra det fyldte 60. år, har  

 dog først virkning fra 1. april 1987.
 Stk. 2. Såfremt aftalen ikke er opsagt af en af parterne senest den 1.  

 oktober 1987, opretholdes den uændret, hvorefter aftalen kan opsiges af en af  

 parterne med 1 års varsel til et undervisningsårs udløb.
Stk. 3. Ved udløbet af undervisningsåret 1983/84 bortfalder aftale af 8.  

 september 1975, som ændret ved aftale af 20. september 1979, om betaling af  

 overtimer til lærere/overlærere i lønramme 18/26, praktikledere og souschefer  

 ved børneforsorgsseminarierne.« Undervisningsministeriet, den 1.  

 december 1986.
 P.m.v.
 e.b.
