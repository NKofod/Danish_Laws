 Under henvisning til rådsdirektiv nr. 64/432 af 26. juni 1964 om  

 veterinærpolitimæssige problemer vedr. handel inden for Fællesskabet med kvæg  

 og svin som ændret ved rådsdirektiv nr. 66/600 af 25. oktober 1966,  

 rådsdirektiv nr. 70/360 af 13. juli 1970, rådsdirektiv nr. 71/285 af 19. juli  

 1971, rådsdirektiv nr. 72/97 af 7. februar 1972, rådsdirektiv nr. 72/445 af  

 28. december 1972 og rådsdirektiv nr. 73/150 af 5. juni 1973 samt i medfør af  

 §§ 1 og 5 i lov nr. 131 af 13. april 1954 om udførsel og indførsel af levende  

 dyr m.v. og §§ 2 og 5 i lov nr. 197 af 7. maj 1948 om markeder m.v. for heste  

 og kreaturer fastsættes herved følgende bestemmelser.
§ 1.  I denne bekendtgørelse forstås ved § 2.  Udførsel af kvæg og svin til stater, der er  

 medlem af Det europæiske økonomiske Fællesskab, må kun finde sted, såfremt  

 dyrene er ledsaget af en korrekt udfyldt sundhedsattest.
 Stk. 2.  Sundhedsattesten skal udstedes af en  

 embedsdyrlæge den dag, indladning finder sted, og i øvrigt efter de  

 anvisninger, veterinærdirektoratet giver herom.
 Stk. 3.  Til sundhedsattesten, der kun må udgøre et  

 enkelt blad, skal benyttes en af veterinærdirektoratet godkendt formular, og  

 sundhedsattesten skal være udfærdiget i det mindste på modtagerlandets sprog.
 Stk. 4.  En sundhedsattest er gyldig i 10 dage.
 Stk. 5.  Sælgeren er pligtig at give den  

 attestudstedende dyrlæge alle nødvendige oplysninger, herunder på forlangende  

 afgive skriftlig erklæring i henhold til § 3, litra c, § 4, litra a, og § 5,  

 litra a, om varigheden af dyrets ophold i Danmark henholdsvis i hans  

 besætning.
 Stk. 6.  Stiller modtagerlandet krav om attestationer i  

 henhold til artikel 8 i fornævnte rådsdirektiv om veterinærpolitimæssige  

 problemer ved handel inden for Fællesskabet med kvæg og svin vedrørende  

 sygdoms- og sundhedsforhold udover indholdet i sundhedsattesten for den  

 pågældende dyreart og det pågældende anvendelsesformål, skal disse  

 attestationer gives særskilt efter veterinærdirektoratets anvisning.
 § 3.  Sundhedsattest må kun udstedes for kvæg og svin,  

 der opfylder følgende betingelser.
 § 4.  Udover de i § 3 stillede betingelser skal  

 følgende betingelser være opfyldt, for at sundhedsattest må udstedes for  

 avls- og brugskvæg.
§ 5.  Udover de i § 3 stillede betingelser skal  

 følgende betingelser være opfyldt, for at sundhedsattest må udstedes for avls- og brugssvin.
§ 6.  Udførsel af kvæg og svin til stater, der er  

 medlem af Det europæiske økonomiske Fællesskab, må kun finde sted fra  

 markeder, samlingssteder og udførselssteder, der af veterinærdirektoratet er  

 godkendt hertil.
Godkendelsen kan angå kvæg eller svin eller begge dyrearter,  

 og den kan gælde for avls- og brugsdyr eller slagtedyr.
 Stk. 2.  Godkendelse meddeles kun til markeder,  

 samlingssteder og udførelsessteder, hvis beliggenhed og indretning er  

 godkendt af veterinærdirektoratet, og som ligger i centrum af en epizootifri  

 zone, og hvortil der er knyttet en embedsdyrlæge.
Stk. 3.  Veterinærdirektoratet fører tilsyn med de i  

 henhold til stk. 1 godkendte markeder, samlingssteder og udførelsessteder.
En  

 meddelt godkendelse vil straks blive inddraget, såfremt betingelserne for  

 godkendelse ikke længere er opfyldt, eller såfremt gældende regler i  

 forbindelse med modtagelse og afsendelse af dyr er blevet tilsidesat.
§ 7.  På et i henhold til § 6, stk. 1, godkendt  

 marked, samlingssted eller udførelsessted må samme dag kun indbringes enten  

 avls- og brugsdyr eller slagtedyr.
Der må kun indbringes kvæg og svin, der  

 kommer direkte fra oprindelsesbesætningen eller fra andre godkendte markeder  

 eller samlingssteder, og som opfylder betingelserne for handel inden for  

 Fællesskabet samt er forsynet med et officielt godkendt identifikationsmærke.  

 For at avls- og brugsdyr må indbringes, kræves endvidere, at de er ledsaget  

 af en oprindelsessundhedsattest, der er udformet efter veterinærdirektoratets  

 anvisning.
 Stk. 2.  De i henhold til § 6, stk. 1, godkendte  

 markeder, samlingssteder og udførselssteder skal forud for modtagelse af dyr  

 foretage rensning og desinfektion efter embedsdyrlægens nærmere anvisning.
 § 8.  Dyr må ikke indlades til udførsel, såfremt der  

 er forløbet mere end 6 dage fra det tidspunkt, da dyret forlod  

 oprindelsesbesætningen.
 Stk. 2.  Den tid, der medgår til transport og ophold på  

 markeder, samlingssted og udførselssted, fradrages i den i § 4, litra a, og §  

 5, litra a, nævnte frist på 30 dage.
 § 9.  Avls- og brugsdyr skal transporteres adskilt fra  

 slagtedyr med transportmidler, der i forvejen er renset og desinficeret efter  

 veterinærdirektoratets anvisning.
 Stk. 2.  Under transporten må dyrene ikke komme i  

 kontakt med andre klovbærende dyr end kvæg og svin, der opfylder de  

 betingelser, der er fastsat for handel inden for Fællesskabet.
 Stk. 3.  Transportmidler, der anvendes til afsendelse  

 til modtagerlandet, skal være sådan indrettet, at gødning, strøelse og foder  

 ikke kan spildes under transporten.
 § 10.  Såfremt en stat, der er medlem af Det  

 europæiske økonomiske Fællesskab, i medfør af fornævnte rådsdirektiv om  

 veterinærpolitimæssige problemer ved handel inden for Fællesskabet med kvæg  

 og svin forbyder eller begrænser indførelsen fra Danmerk af kvæg og svin,  

 giver landbrugsministeriet meddelelse om muligheden for udstedelse af  

 sundhedsattester.
 § 11.  Overtrædelse af § 2, stk. 1, 2, 3, 5 og 6, §§  

 3, 4 og 5, § 6, stk. 1, § 7, § 8, stk. 1 og § 9 straffes med bøde.
 § 12.  Bekendtgørelsen træder i kraft ved  

 bekendtgørelsen i Lovtidende.
 Landbrugsministeriet, den 6. august  

 1973.
Chr.
Thomsen.
 /Thorkil Christensen.
