 I henhold til § 13, stk. 4, i lov nr. 289 af 8. juni 1977 om  

 erhvervsfaglige grunduddannelser, som ændret senest ved lov nr. 265 af 6.  

 juni 1985, §§ 13, stk. 6, og 17, stk. 6, i lov nr. 261 af 2. oktober 1956 om  

 lærlingeforhold, som ændret senest ved lov nr. 266 af 6. juni 1985, og § 10 a  

 i lov om godkendelse af handelsskoler, tekniske skoler samt maskinmester- og  

 maskinistskoler og tilskud m.v. til disse skoler, jfr. lovbekendtgørelse nr.  

 187 af 9. april 1981, som ændret senest ved lov nr. 267 af 6. juni 1985,  

 fastsættes:
 § 1.  Staten kan inden for et årligt fastsat beløb yde  

 tilskud til nedbringelse af befordringsudgifter i forbindelse med skoleophold  

 for lærlinge og 2. dels efg-elever, der har særlig store befordringsudgifter.  

 Direktoratet for erhvervsuddannelserne fastsætter nærmere regler om  

 tildelingen af tilskud og kan herunder bestemme, at også andre elever end  

 lærlinge og 2. dels efg-elever kan få befordringstilskud.
§ 2.  Administrationen af tilskudsordningen varetages  

 af handelsskoler og tekniske skoler.
Direktoratet for erhvervsuddannelserne  

 fastsætter retningslinier herfor.
 Stk. 2.  Skolernes afgørelser om tilskud til  

 befordringsudgifter kan ikke påklages.
 § 3.  Bekendtgørelsen træder i kraft den 1. juli 1985.
