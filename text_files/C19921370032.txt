 Vedrørende ansøgning og forbedringsplan efter forbedringsloven, jf.  

 Landbrugsministeriets bekendtgørelse nr. 74 af 8. februar 1991 om støtte til  

 forbedring af strukturen og effektiviteten i jordbruget  

 (forbedringsordningen).
--------------------------------------------------------------------- Jordbrugsdirektoratet skal herved meddele, at det er besluttet at ændre  

 fastlæggelsen af den i § 45 i ovennævnte bekendtgørelse nævnte 6 års-periode  

 inden for hvilken, der kan godkendes 2 forbedringsplaner, og inden for  

 hvilken, der ved beregningen af det støtteberettigede beløb tages hensyn til  

 godkendte beløb i en tidligere plan.
 Ændringen går ud på, at datoen for de igangsætningstilladelser, som  

 Jordbrugsdirektoratet har meddelt i tidsrummet fra maj 1986 til juli 1987  

 (uden der samtidig var indsendt en ansøgning og forbedringsplan), er 6  

 års-periodens starttidspunkt.
 Denne ændring medfører, at når der er forløbet 6 år fra datoen for  

 ovennævnte igangsætningstilladelse, kan der indsendes en forbedringsplan, og  

 fastsættelsen af det støtteberettigede beløb i denne plan vil ske uafhængigt  

 af det godkendte støtteberettigede beløb i den tidligere plan/de to tidligere  

 planer.
 P.D.V.
 E.B.
