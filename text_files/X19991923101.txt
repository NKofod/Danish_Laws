Afgørelse K E N D E L S E 1. Ved skrivelse af 10. februar 1999 har Telia A/S  

 indbragt en af Konkurrencestyrelsen den 21. januar 1999 truffet  

 afgørelse, hvorved Styrelsen fandt, at Tele Danmark s  

 prisomlægning ved salg af interne fordelingsnet ikke indebar misbrug af  

 dominerende stilling, jf. konkurrencelovens §11.
Klager har nedlagt påstand om, at Tele Danmark skal  

 anerkende, at interne fordelingsnet kan overtages vederlagsfrit af kunden,  

 hvis nettet er mere end 10 år gammelt   subsidiært mere end 13  

 år gammelt   og at Tele Danmark i øvrigt kan være  

 berettiget til for overtagelse at tage en på forhånd fastsat  

 pris, hvis fastsættelse skal ske under hensyn til Tele Danmarks  

 dokumentation af en række nærmere angivne forhold og indhentelse  

 af supplerende oplysninger Konkurrencestyrelsen har påstået  

 stadfæstelse.
 Tele Danmark er indtrådt i sagen til  

 støtte for Konkurrencestyrelsen.
 Sagen har været mundtligt forhandlet.
 2. Konkurrencerådets afgørelse af 21. januar  

 1999 er sålydende:
"Frikøb af Tele Danmarks interne  

 fordelingsnet I fortsættelse af tidligere brevveksling skal  

 Konkurrencestyrelsen hermed vende tilbage til ovennævnte sag.
 Som De løbende er blevet underrettet om, har  

 Konkurrencestyrelsen i forbindelse med Deres klage over Tele Danmarks  

 prissætning for frikøb af interne fordelingsnet indhentet en  

 række oplysninger fra Tele Danmark.
Det fremgår, at salg af telefonanlæg blev  

 liberaliseret i 1990, og at der i den forbindelse blev indgået en  

 aftale med Kommunikationsministeren, hvorefter teleselskaberne skulle  

 gøre det muligt for deres kunder at købe allerede eksisterende  

 interne net, og at prisen skulle fastsættes ud fra alder.
Prisen blev  

 aftalt til 500 kr. for stik mellem 0-2 år, 350 kr. for stik mellem 2-4  

 år, 220 kr. for stik mellem 4-6 år, 100 kr. for stik mellem 6-10  

 år og 50 kr. for stik over 10 år.
Imidlertid er Tele Danmark efter den foretagne  

 liberalisering af hele telesektoren nu frit stillet til selv at  

 fastsætte priserne og har siden 1997 valgt at opkræve en  

 gennemsnitspris på 150 kr. pr stik.
Tele Danmark har om denne pris  

 oplyst, at den er fastsat med baggrund af en gennemsnitsberegning af hvad et  

 repræsentativt udsnit af kunder skulle have betalt ud fra den tidligere  

 prismodel og at omlægningen skyldes, at den tidligere model var  

 utidssvarende og særdeles administrativ krævende.
Endvidere har  

 selskabet oplyst, at der tidligere blev opkrævet et gebyr for  

 dokumentationomkostninger.
Dokumentation for kablernes placering mv.  

 medfølger nu vederlagsfrit.
Til belysning af virkningerne af omlægningen har  

 Konkurrencestyrelsen taget udgangspunkt i det af Dem til klagen vedlagte  

 bilag 2 om tilbud på frikøb af interne fordelingsnet på  

. . ., som afgivet af Tele Danmark med baggrund i den tidligere  

 prisberegningsmodel.
Tilbudet var opgjort således:
347 stik over 10 år (a´ 50 kr.) 17.350 kr.
33 stik ml. 2 og 4 år (a´ 350 kr.) 11.550 kr.
20 stik ml. 0 og 4 år (a´ 500 kr.) 20.000 kr.
Samlede dokumentationsomkostninger 12.000 kr.
I alt 50.900 kr.
 Ved en isoleret, direkte omregning til den nu anvendte  

 gennemsnitspris på 150 kr. ville tilbudet andrage 60.000 kr.
Konkurrencestyrelsen har under sagens behandling overfor  

 Tele Danmark tilkendegivet, at en gennemsnitspris på 150 kr. ud fra en  

 administrativ ressourcebetragtning (effektivitetsbetragtning) ikke afspejler  

 forskelle i det interne anlægs alder.
Konkurrencestyrelsen har videre  

 tilkendegivet, at det ikke kan udelukkes, at en gennemsnitspris kan  

 være hensigtsmæssig.
En sådan gennemsnitspris skal  

 imidlertid være beregnet såvel ud fra et repræsentativt  

 udvalg og en rimelig konstant aldersmæssig fordeling sammenholdt med  

 det faktum, at kunden på et givet tidspunkt må antages gennem den  

 løbende abonnementsbetaling at have tilbagebetalt en væsentlig  

 del af installationsomkostningerne.
Konkurrencestyrelsen har herefter drøftet  

 prissætningen på et møde med Tele Danmark.
Under  

 drøftelserne fremførte Tele Danmark bl.a., at gennemsnitsprisen  

 på 150 kr. udgør et rimeligt gennemsnit af den tidligere  

 prisberegningsmodel, og at formålet med ændringen ikke har  

 været at begrænse konkurrencen, men at finde en pris, der  

 dækker omkostningerne og samtidig var let at forstå for kunderne  

 og administrativt håndterbar for Tele Danmark.
Endvidere anførte  

 selskabet, at i den nuværende prissætning for abonnementet sker  

 der ikke en fuld nedskrivning af værdien af de interne fordelingsnet,  

 idet disses værdi ikke afgørende forringes ved brug og alder,  

 ligesom selskabet løbende skal opretholde et betydeligt beredskab til  

 vedligeholdelse og servicering af interne anlæg.
 Konkurrencestyrelsen gav under drøftelserne udtryk  

 for forståelse for anvendelse af en ensartet gennemsnitspris med de  

 fordele dette indebærer, men at de administrative besparelser herved  

 kunne tale for en reduktion af gennemsnitsprisen på de 150 kr.
 Herefter har Tele Danmark meddelt, at selskabet, efter at  

 have foretaget fornyede undersøgelser af omkostningsgrundlaget, agter  

 at nedsætte den gennemsnitlige pris pr stik ved frikøb af  

 interne fordelingsnet til 120 kr.
 Konkurrencestyrelsen finder herefter ikke, at den  

 foreslåede prisomlægning kan anses for at udgøre et  

 konkurrenceretligt misbrug, der indebærer, at forholdet er omfattet af  

 forbudet mod misbrug af dominerende stilling, jf. konkurrencelovens § 11.
Konkurrencestyrelsen har ved afgørelsen lagt  

 vægt på de administrative besparelser, der opnås, og at  

 disse videregives.
Desuden har styrelsen lagt vægt på, at en  

 gennemsnitspris på 120 kr. på rimelig vis afspejler de af Tele  

 Danmark afholdte omkostninger.
Tages der udgangspunkt i det foran opgjorte  

 tilbud for . . . ville frikøbet nu kunne ske til en samlet pris  

 på 48.000 kr. eller under den samlede pris på 50.900 kr., der var  

 gældende under den oprindelige, aldersdifferentierede  

 prissætningsmodel.
. . .." 3. Sagens baggrund:
 I skrivelse af 6. marts 1991 fra kommunikationsministeren  

 til ELFO vedrørende televirksomhedernes opstilling af en  

 prisfastsættelsesmodel for eksisterende interne kabelanlæg hedder  

 det bl.a.:
"Jeg kan . . . oplyse, at televirksomhederne  

 nu har afsluttet arbejdet med en fælles model for  

 prisfastsættelsen.
Modellen indebærer følgende  

 udgangspunkt for prisfastsættelsen af et givent anlæg:
Anlæggets alder Pris pr. stik 0   2 år 500 kr.
2   4 år 350 kr.
4   6 år 220 kr.
6   10 år 100 kr.
10 år 50 kr.
For individuelle anlæg, der afviger fra de  

 gennemsnitlige anlæg, som ovennævnte priser er baseret på,  

 kan priserne blive underkastet en justering.
Televirksomhederne har til mig  

 oplyst, at objektive kriterier for sådanne justeringer vil blive  

 søgt opstillet.
 Vedrørende de nøjere detaljer for den  

 fælles prismodel og de vilkår, hvorunder interne anlæg kan  

 overtages fra televirksomhederne, må jeg henvise til  

 televirksomhederne.
Efter min opfattelse er der med den fælles prismodel  

 tilvejebragt den fornødne "gennemskuelighed" i  

 prisfastsættelsen." Konkurrencestyrelsen har oplyst, at interne net er den del  

 af en kundes kommunikationsanlæg, der er placeret efter det  

 såkaldte forsyningsskillepunkt (tidligere monopolskillepunkt), typisk  

 inden for en ejendom.
Tele Danmark var indtil liberaliseringen af  

 telesektoren op gennem 1990erne det eneste selskab, der måtte  

 anlægge og drive teleinfrastruktur, herunder interne kabelanlæg  

 på kundernes ejendom.
Dette monopol er nu afløst af en fri  

 adgang for andre teleoperatører til at anlægge infrastruktur og  

 tilbyde eksempelvis virksomheder at installere (eller frikøbe) og  

 drive interne kommunikations-anlæg.
Denne mulighed bliver også  

 benyttet af virksomheder i større og større omfang.
Imidlertid  

 er Tele Danmark stadig langt den største operatør på  

 markedet.
Tele Danmark ejer så godt som hele teleinfrastrukturen,  

 herunder langt hovedparten af de intene kabelanlæg og har en andel af  

 markedet for fastnetbaseret taletelefoni på omkring 90%. Tele Danmark  

 har således en klart dominerende stilling på markedet for  

 vedligeholdelse m.m. af interne net, hvilket heller ikke er anfægtet af  

 selskabet.
Tele Danmark må herefter ikke misbruge sin stilling på  

 markedet i strid med konkurrencelovens § 11. Med liberaliseringen af salg af  

 telefonanlæg i 1990 og aftalen mellem teleselskaberne og den  

 daværende kommunikationsminister, hvorefter teleselskaberne skulle  

 gøre det muligt for deres kunder at købe allerede eksisterende  

 interne kabelanlæg til en aldersbetinget pris, kunne kunderne overtage  

 interne net og lade andre selskaber end Tele Danmark stå for  

 vedligeholdelse og servicering.
Selve ejerskabet til interne anlæg har  

 ingen betydning i relation til hvilken teleoperatør kunden  

 ønsker at benytte.
Tele Danmark har oplyst, at gennemsnitsprisen på 150  

 kr. er fastsat ud fra en gennemsnitsberegning af hvad et repræsentativt  

 udvalg af kunder skulle have betalt ud fra den tidligere model.
Flertallet af  

 de net, der er etableret af Tele Danmark, tilhører Tele Danmark.  

 Kunderne betaler en kvartalsafgift på 17 kr. pr. stik, hvoraf 8,50 kr.  

 dækker Tele Danmarks etableringsomkostninger og 8,50 kr.
Tele Danmarks  

 serviceringsomkostninger.
Værdien af de interne net forringes ikke ved  

 brug og alder.
Prisen for nyinstallation af interne net er 400-450 kr. pr.  

 stik.
Differencen på ca. 300 kr. mellem prisen på nyinstallation  

 og prisen på køb af etablerede interne net modsvarer de  

 etableringsomkostninger, kunden har dækket ved betaling af  

 kvartalsafgift.
Antal solgte interne net er beskedent, men er ikke faldet  

 efter prisomlægningen   tværtimod.
 4. Klagers argumentation:
Klager har anført, at Tele Danmark tiltager sig en  

 betydelig konkurrencemæssig fordel   i strid med tinglysningslovens §§  

 37 og 38   ved at hævde en ejendomsret til de interne fordelingsnet.  

 Overgangen fra den aldersdifferentierede prismodel til en fast pris er  

 konkurrenceskadelig.
En betydelig masse af allerede eksisterende anlæg  

 bliver ældre og ældre og der må klart være en  

 formodning for, at langt de fleste stik er mere end 10 år gamle.
Som  

 tiden går, vil der være en stadig stigende andel, som er over 10  

 år gamle.
Prisændringen gør det derfor dyrere for kunderne  

 at skifte til en anden operatør.
Der er tale om misbrug, når  

 Tele Danmark afkræver kunderne betaling for et anlæg der efter  

 10-13 år er fuldt ud betalt over kvartalsafgiften.
Klager har videre anført, at der ikke foreligger  

 oplysninger om eller dokumentation for grundlaget for Tele Danmarks  

 prissætning, herunder om de interne fordelingsnets aldersmæssige  

 fordeling, om Tele Danmarks eventuelle afskrivningskalkuler vedrørende  

 interne net, om den værdi, hvormed Tele Danmark bogfører interne  

 net, og om repræsentativiteten af de kunder, hvis forhold danner  

 grundlag for beregning af enhedsprisen.
Der er også uoplyst, hvilken  

 værdi et internt fordelingsnet har i tilfælde af kundens konkurs  

 eller flytning.
Klager har i øvrigt   under henvisning til et  

 interview med en selvstændig telerådgiver i Jyllandsposten den  

 16. december 1998   anført, at Tele Danmark i en konkurrencesituation  

 ofte overdrager det interne net vederlagsfrit til kunden for at beholde  

 denne.
Konkurrencestyrelsen har overhovedet ikke undersøgt denne  

 barriereskabende prisdiskriminering.
 5. Konkurrencestyrelsens argumentation:
Tele Danmark er efter den foretagne liberalisering i  

 udgangspunktet frit stillet til selv at fastsætte sine priser på  

 samme måde som det gælder for anden erhvervsvirksomhed i et  

 konkurrencemarked.
Priserne for de interne net er ikke  

 lovgivningsmæssigt reguleret eller på anden måde omfattet  

 af krav til maksimal prisfastsættelse.
Den oprindeligt af Tele Danmark  

 valgte enhedspris på 150 kr. må anses for at udgøre et  

 gennemsnit af den tidligere beregningsmodel.
Formålet har således  

 ikke været at begrænse konkurrencen, men at finde en pris der  

 dækker omkostningerne og samtidig er let at forstå for kunderne  

 og administrativt håndterbar for Tele Danmark.
Omlægningen har  

 ikke medført ændringer i forbrugernes efterspørgsel efter  

 at overtage de interne kabelanlæg og har således ikke udgjort  

 nogen barriere i andre operatørers muligheder for at komme ind  

 på markedet for drift og vedligeholdelse af nettene.
Så meget  

 desto mindre må den nu fastsatte pris på 120 kr. kunne skabe  

 adgangsbarrierer.
Andre operatører har udover at frikøbe  

 nettene mulighed for selv at gå ud og tilbyde at nyanlægge  

 interne kabelanlæg hos interesserede kunder og på denne  

 måde konkurrere med Tele Danmark på markedet for servicering af  

 disse.
Gennemsnitsalderen af stik må i øvrigt anses for stort  

 set uændret over tid.
En gennemsnitspris på 120 kr. afspejler på  

 rimelig vis det forhold, at en kunde på et givet tidspunkt må  

 antages gennem den løbende abonnementsbetaling at have betalt en  

 væsentlig del af installationsomkostningerne.
Omlægningen til en  

 enhedspris medfører administrative besparelser og disse videregives  

 til kunderne.
En gennemsnitspris på 120 kr. afspejler på rimelig  

 vis de af Tele Danmark afholdte omkostninger.
 Det er i det hele Konkurrencestyrelsens opfattelse at en  

 enhedspris på både 150 kr. og 120 kr. er helt uproblematisk i  

 forhold til konkurrencelovens § 11.
6. Tele Danmarks argumentation Der er intet konkurrenceretligt grundlag for klagers  

 opfattelse af, at regnskabsmæssigt nedskrevne erhvervsaktiver skal  

 stilles vederlagsfrit til rådighed for kunderne.
Tele Danmark kan ikke bekræfte det af Telia  

 anførte om vederlagsfri overdragelse af interne net.
I forbindelse med  

 tilbud til større kunder om større leverancer gives der i  

 konkrete tilfælde rabat på kabling, apparater m.v.
Det kan ikke  

 udelukkes, at man ved beregningen af et aktuelt rabatbeløb i  

 enkelttilfælde er nået frem til en rabat, som rent  

 beløbsmæssigt ligger tæt på prisen for køb af  

 det interne fordelingsnet, men dette er tilfældigt og ikke udtryk for,  

 at der sker vederlagsfri overdragelse af det interne fordelingsnet.
 7. Konkurrenceankenævnets bemærkninger:
 De interne net, som sagen angår, er efter det  

 oplyste etableret på Tele Danmarks bekostning og tilhører efter  

 aftaleforholdet mellem Tele Danmark og kunderne Tele Danmark.
 Den enkelte kunde kan i forbindelse med frit valg af  

 telefonioperatør for så vidt angår interne net vælge  

 at opretholde abonnementsforholdet til Tele Danmark mod betaling af en  

 kvartalsafgift på 17 kr. pr. stik eller vælge at bringe dette  

 abonnementsforhold til ophør og enten overtage det eksisterende net  

 for 120 kr. pr. stik eller lade et nyt installere for markedsprisen, som  

 efter det oplyste er 400-500 kr. pr. stik.
Der er efter konkurrenceloven ikke noget grundlag for at  

 konstatere misbrug af dominerende stilling alene i det forhold, at Tele  

 Danmark ikke vederlagsfrit lader kunderne overtage interne fordelingsnet af  

 en sådan alder, at de efter den oplyste kvartalsafgifts  

 størrelse og sammensætning kan beregnes at være betalt  

 over denne.
Der er efter konkurrenceloven heller ikke noget grundlag for at  

 konstatere misbrug af dominerende stilling alene i kraft af den pris, som  

 Tele Danmark tager for overdragelse af et net, som kunden ikke har pligt til  

 at benytte, men frit kan erstatte af et andet, som er tilgængeligt  

 på markedet.
Der er efter konkurrenceloven endvidere ikke noget  

 grundlag for at konstatere misbrug af dominerende stilling i det forhold, at  

 Tele Danmark ved enhedsprissætningen fraviger den aldersbetingede  

 prismodel, som ifølge kommuni-kationsministerens skrivelse af 6. marts  

 1991 tilvejebragte "den fornødne gennemskuelighed" i  

 prissætningen.
 Herefter   og da det, som klager i øvrigt har  

 anført, ikke kan føre til et andet resultat   stadfæster  

 Ankenævnet Konkurrencerådets afgørelse.
 Herefter bestemmes:
 Konkurrencerådets afgørelse af 21. januar  

 1999 stadfæstes.
Ole Jess Olsen Jens Fejø Børge Dahl Udskriftens rigtighed bekræftes.
 Konkurrenceankenævnet, den 20. oktober 1999.
Susanne Winther-Nielsen o.ass.
