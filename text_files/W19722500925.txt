 En indskyder i en sparekasse klagede til monopol-ankenævnet over, at  

 tilsynet med banker og sparekasser ikke havde grebet ind over for  

 pengeinstitutternes aftale om indlånsrenten.
 Ankenævnet har kun behandlet sagens formalia, idet det fra  

 pengeinstitutternes side blev hævdet, at der ikke forelå en skriftlig og  

 begrundet afgørelse fra bank- og sparekassetilsynet, således som det er  

 foreskrevet i monopollovens § 17, og at monopolloven i øvrigt ikke tillægger  

 den enkelte forbruger adgang til at klage til ankenævnet.
 På det første punkt fik pengeinstitutterne medhold, og ankenævnet  

 hjemviste sagen til bank- og sparekassetilsynet til behandling, og afgørelse.
Derimod mente ankenævnet ikke, at sagen kunne afvises, fordi den var  

 rejst af en privatperson.
Nævnet henviste til, at indlånsrentens størrelse  

 havde en ikke ringe betydning for klagerens økonomi, og at der nævnet bekendt  

 ikke findes nogen sammenslutning eller organisation, der kan varetage  

 indskydernes interesser.
Nævnet fandt, at det ville være urimeligt, hvis et  

 spørgsmål af denne art og rækkevidde ikke kunne indbringes for ankenævnet af  

 nogen sparer eller repræsentant for sparerne.
År 1972, den 4. maj, blev i sagen j.nr. 10/71, cand. mag.
V.
Røpke ctr.  

 tilsynet med banker og sparekassesr, afsagt sålydende KENDELSE:
I skrivelser af 9. maj og 5. december 1971 til nævnet har cand. mag.
V.  

 Røpke klaget over, at tilsynet med banker og sparekasser - efter at han har  

 talt med tilsynets direktør - ikke har grebet ind over for den da senest  

 under 25. maj 1970 af Danmarks Sparekasseforening og Danske Bankers  

 Fællesrepræsentation indgåede aftale om fastsættelse af maksimumrentesatser  

 for indlån i banker og sparekasser.
 Klageren har om sin interesse i sagen i skrivelse af 18. juni 1971 til  

 nævnet anført, at han har ret pæne beløb i Sparekasser . I øvrigt har  

 klageren i en samtale med nævnets formand dokumenteret rigtigheden heraf og  

 redegjort for sine økonomiske forhold.
 Tilsynet med banker og sparekasser har i et indlæg af 29. oktober 1971 til  

 nævnet givet en omfattende redegørelse for renteaftalens tilblivelse, indhold  

 og betydning og har derefter bl.a. anført:
 Tilsynet har således ikke nogen egentlig påstand i sagen, men har  

 fundet, at det var af stor interesse at få sagen, tilsynets hele  

 sagsbehandling, forelagt for ankenævnet.
 Såfremt det er proceduremæssigt påkrævet, at tilsynet formulerer en  

 påstand i sagen, må det blive følgende:
 Alle forhold taget i betragtning, såvel de monopolmæssige som de  

 synspunkter, som Nationalbanken - efter samråd med den til enhver tid  

 siddende regering - har fremført som værende, efter bankens mening, af  

 pengepolitisk betydning, og under hensyntagen til, at der mellem  

 organisationerne og tilsynet, og med Nationalbankens fulde tilslutning, nu er  

 enighed om, at renteaftalen fremover - hvis der skal være nogen aftale - bør  

 gøres vejledende, så snart mere normale likviditetsforhold er indtrådt, for  

 derved at tilgodese hensynet til sparerne og til erhvervsfriheden, mener  

 tilsynet, at det på nærværende tidspunkt er rigtigt ikke at kræve den  

 gældende aftale ændret, men afvente den kommende tids udvikling på det  

 økonomiske område - med den forståelse naturligvis, at den anførte  

 forudsætning for at gøre aftalen vejledende ikke til enhver tid fremover  

 påberåbes for at hindre virkeliggørelse af det, der fra alle sider er givet  

 tilslutning til .
 Højesteretssagfører Børge Kock har som advokat for parterne i den i sagen  

 omhandlede aftale i skrivelse af 5. januar 1972 til nævnet principalt påstået  

 sagen afvist og henstillet, at nævnet tager stilling til denne påstand,  

 forinden sagens realitet behandles.
 Sagens formalitet har derefter været behandlet på nævnets møder den 18.  

 april, 24. april og 1. maj 1972. På det første møde var klageren, direktøren  

 for tilsynet med banker og sparekasser og højesteretssagfører Børge Kock til  

 stede og udtalte sig.
 Højesteretssagfører Kock's påstand er i forannævnte skrivelse af 5. januar  

 1972 motiveret således:
Sagen bør afvises, allerede fordi der ikke forligger nogen af  

 tilsynet truffen afgørelse, men alene en henvendelse til monopol-ankenævnet  

 fra cand. mag.
Røpke, der angiver at foretage henvendelsen efter at have talt  

 med den daværende direktør for bank- og sparekassetilsynet, se cand.mag.  

 Røpkes skrivelse af 9. maj 1971. Der er således tale om en begæring til  

 monopol-ankenævnet om at træffe en afgørelse i første instans, hvilket er i  

 strid med monopollovens § 18, stk. 1.
Det tilføjes herved, at cand. mag.
Røpkes klage ikke i tilsynet har været  

 genstand for nogen realitetsbehandling.
Den er blot videresendt med  

 kommentarer.
Der er således heller ikke ført den i monopollovens § 11, 1.  

 stk. , i slutningen foreskrevne forhandling.
Alene dette udelukker, at  

 klagerens påstand kan tages til følge.
 Det, der af tilsynet ved den afgåede direktør forsøges opnået i denne sag,  

 er at formå ankenævnet til at afgive et responsum vedrørende problemer, om  

 hvis løsning tilsynet er i tvivl, jfr. tilsynets skrivelse af 29. oktober  

 d.å. side 30: Tilsynet har således ikke nogen egentlig påstand i sagen, men  

 har fundet, at det var af stor interesse at få sagen, tilsynets hele  

 sagsbehandling, forelagt for ankenævnet .
 Under den mundtlige forhandling i nævnet har højesteretssagfører Kock i  

 tilslutning til sit skriftlige indlæg endvidere gjort gældende, at hvis det  

 alligevel antages, at der er truffet afgørelse i sagen, er denne afgørelse  

 kun meddelt mundtligt, og da monopollovens § 17 bestemmer, at afgørelser skal  

 meddeles skriftligt, må afgørelsen anses for en nullitet.
Endelig har højesteretssagfører Kock gjort gældende, at klageren ikke er  

 kompetent til at klage, da monopolloven ikke tillægger den enkelte forbruger  

 klageadgang.
Det må følge af monopollovens opbygning og hensigt, at  

 afgørelser alene kan påklages af de i vedkommende sag implicerede  

 erhvervsvirksomheder eller -organisationer, hvortil kommer, at efter § 18,  

 stk. 9, synes kun klageren og tilsynet at have adgang til at indbringe sagen  

 for domstolene, og det kan i en sag som nærværende ikke være meningen, at  

 klageren skulle kunne fremkalde en afgørelse fra nævnet, der ikke af  

 pengeinstitutterne kan indbringes for domstolene.
 Højesteretssagfører Kock har iøvrigt bestridt, at klageren har en sådan  

 interesse i sagen, at han har kompetence til at indbringe denne for nævnet.
 Foranlediget af den således nedlagte afvisningspåstand har tilsynet med  

 banker og sparekasser i skrivelse til nævnet af 2. februar 1972 anført:
 I denne anledning skal man oplyse, at tilsynet mundtlig har meddelt  

 klageren, at man ikke har fundet anledning til at skride ind over for den  

 indgåede renteaftale, og at begrundelsen herfor var pengepolitiske hensyn.
 Man må herefter mene, at der foreligger en afgørelse fra monopoltilsynet,  

 selv om denne afgørelse ikke opfylder de i monopollovens § 17 opstillede  

 formkrav.
 Det bemærkes, at monopollovens § 11 efter sin ordlyd kun kan antages at  

 stille krav om forhandling med de pågældende aftaleparter i tilfælde, hvor en  

 konkurrencebegrænsning af monopolmyndigheden søges bragt til ophør .
 Tilsynet med banker og sparekasser har under den mundtlige forhandling i  

 nævnet ikke ønsket at nedlægge påstand vedrørende afgørelsen af sagens  

 formalitet.
 Klageren har fastholdt sin klage og påstået sagen behandlet i realiteten.  

 Klagerne har herved bl.a. henvist til, at en mundtlig afgørelse i givet fald  

 når som helst må kunne bekræftes skriftligt, og at nævnets forretningsorden  

 ikke indeholder bestemmelser, der afskærer ham fra at påklage tilsynets  

 afgørelse.
 Til det således foreliggende skal nævnet udtale:
 Ved de oplysninger, klageren har givet nævnet om sine økonomiske forhold,  

 må det antages, at indlånsrentens højde har en ikke ringe betydning for  

 klagerens økonomi, og at fastsættelsen af indlånsrenten derfor er et  

 spørgsmål af individuel væsentlig betydning for klageren, jfr. herved HRD i  

 U.f.R. 1965, side 38.
 Herefter, og da der nævnet bekendt ikke findes nogen sammenslutning eller  

 organisation, der vil kunne varetage den interesse, indskyderne i banker og  

 sparekasser har i fastsættelsen af indlånsrenten - jfr. nævnets kendelse af  

 15. januar 1959 (Meddelelser fra monopoltilsynet 1959, side 1) - findes  

 klageren at måtte anses for at være klageberettiget, da det ville være  

 urimeligt, hvis et spørgsmål af denne art og rækkevidde ikke af nogen sparer  

 eller repræsentant for sparerne kunne indbringes for nævnet.
Imidlertid finder nævnet at måtte give pengeinstitutterne medhold i, at  

 den trufne afgørelse, der ikke opfylder de i monopollovens § 17 nævnte krav,  

 ikke kan indbringes for nævnet.
Sagen kan derfor ikke behandles af nævnet,  

 forinden der af tilsynet med banker og sparekasser er truffet behørig  

 afgørelse om tilsynets stilling til den rejste klage over renteaftalen.
Sagen  

 vil herefter være at hjemvise til tilsynet til afgørelse i realiteten.
 Herefter bestemmes:
Cand. mag.
V.
Røpke's klage hjemvises til tilsynet med banker og  

 sparekasser til behandling og afgørelse.
