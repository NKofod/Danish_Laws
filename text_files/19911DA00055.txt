Nr BTB 55 Betænkning over Forslag til folketingsbeslutning om iværksættelse af  

 Aktion Grøn Energi   

 Nr B 55 1991-92, 1. samling Afgivet af Det Energipolitiske Udvalg Afgivet: 19920430 Udvalget har behandlet beslutningsforslaget i nogle møder og har herunder stillet spørgsmål til energiministeren, som denne har besvaret skriftligt.
 Endvidere har udvalget modtaget en skriftlig henvendelse fra Dansk  

 Skovforening.
 Der er af to mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer)  

 beslutningsforslaget til vedtagelse med de under nr. 1 og 2 stillede  

 ændringsforslag.
Et mindretal inden for flertallet (Det Konservative Folkepartis og  

 Venstres medlemmer af udvalget) bemærker, at mindretallet kan tilslutte sig  

 beslutningsforslaget, idet dette med de under nr. 1 og 2 stillede  

 ændringsforslag svarer til dagsorden nr.
D 34, som Folketinget vedtog den 10.  

 marts 1992.
 Et mindretal (Socialistisk Folkepartis medlem af udvalget)  

 indstiller beslutningsforslaget til vedtagelse med de af mindretallet  

 stillede ændringsforslag.
 Et andet mindretal (Fremskridtspartiets medlem af udvalget)  

 indstiller beslutningsforslaget til forkastelse og vil stemme imod de  

 stillede ændringsforslag, idet mindretallet bemærker følgende:
Forudsætningen for beslutningsforslaget er en tro på et samfund med  

 nulvækst og faldende energiforbrug.
Fremskridtspartiet deler ikke den tro  

 (religion). Med en uforskammet høj arbejdsløshed på over 300.000 personer er  

 der brug for kraftig vækst i det danske samfund.
Enhver vækst, enhver ny virksomhed, enhver ny arbejdsplads kræver energi.  

 Folketinget skal derfor ikke lægge hindringer i vejen for en udvidelse af  

 energiforbruget.
Tværtimod skal Folketinget gennem deregulering,  

 afbureaukratisering, privatiseringer og større frihedsgrader sikre  

 virksomheder og enkeltindivider en langt friere adgang til rigelige mængder  

 af energi til lave priser.
 Med disse få, men velvalgte ord indstiller Fremskridtspartiet derfor  

 beslutningsforslaget til forkastelse.
Ændringsforslag Til tekstenAf et mindretal (S og RV), tiltrådt af et  

mindretal (KF, V, CD og KRF):
 1) I indledningen ændres i 1. afsnit »snarest -  

 og senest den 15. maj 1992 -» til: »inden den 1. september  

 1992«.
 2) Punkterne 1-7 udgår, og i stedet indsættes:
 »1. Biogasanlæg godkendes umiddelbart, for så vidt der ikke er tale  

 om brud på forudsætningerne bag de regionale gasselskabers lånelofter i  

 aftalen af 20. marts 1990. Endvidere forhandles der om placering af  

 forsøgsanlæg med henblik på afprøvning af mulighederne for benyttelse af  

 renset biogas i dele af naturgasnettet, ligesom der gennemføres en  

 undersøgelse af perspektivet i ren elproduktion baseret på biogas.
 2. Konverteringen af olie- og kulfyrede fjernvarmeværker uden for det  

 kollektive forsyningsområde til brug af biobrændsler fremskyndes, og der  

 gennemføres forsøg med kraftvarmeanlæg baseret på biobrændsler.
 3. For så vidt angår ældre kulfyrede enheder på de centrale kraftværker  

 opfordres Elkraft og Elsam til at intensivere forsøgene med henblik på  

 anvendelse af halm eller flis i større mængder på egnede kraftværksenheder.  

 Alternativt kan naturgas komme på tale i forbindelse med bl.a.  

 levetidsforlængelse af sådanne enheder.
 4. Nye centrale kraftværker efter 1998 skal under hensyntagen til  

 elselskabernes forpligtelse til at gennemføre de kompenserende  

 brændselsomlægninger fra kul til naturgas og biomasse, der i perioden frem  

 til 2005 er nødvendige for at fastholde målsætningen om reduktion af  

 CO2-udledningen med 20 pct., så vidt muligt anvende halm og/eller flis,  

 alternativt naturgas.
5. Der iværksættes et intensivt forsknings- og udviklingsprogram med det  

 formål at udvikle forgasningsteknologien vedrørende biobrændsler.
I denne  

 sammenhæng pålægges Elkraft og Elsam at etablere et fælles anlæg til  

 forgasning af kul, flis, halm og eventuelt affald.
6. Industriel anvendelse af halm søges fremmet mest muligt.« Af et mindretal (SF):
 3) Punkt 1 affattes således:
»1. Biogasanlæg godkendes, uanset om de ligger uden for eller inden  

 for naturgasområdet.
Det kan komme på tale at hæve de regionale gasselskabers  

 lånelofter, sådan at hensynet til de regionale gasselskabers økonomi ikke  

 forhindrer gennemførelse af lovende biogasprojekter i naturgasområder.« 4) Punkt 4 affattes således:
»4. Der standses for udbygning med nye kulfyrede enheder.
Nye værker  

 skal så vidt muligt anvende halm eller flis, alternativt naturgas.« Bemærkninger Til nr. 1 og 2 Med vedtagelsen af dagsorden nr.
D 34 af 10. marts 1992  

 fastlagde Folketinget retningslinierne for bl.a. de forhandlinger, der skal  

 danne grundlag for regeringens fremlæggelse af en handlingsplan for  

 udnyttelse af biobrændsler. Ændringsforslagene tilsigter at bringe  

 beslutningsforslaget i en sådan form, at dets vedtagelse i overensstemmelse  

 hermed vil kunne stimulere såvel forhandlingsprocessen som selve  

 udarbejdelsen af handlingsplanen.
