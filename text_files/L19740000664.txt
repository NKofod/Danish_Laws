Ved en i København den 11. oktober 1973 stedfunden noteveksling er der mellem Danmark og Amerikas forenede Stater indgået en aftale om gensidig udstedelse af sendetilladelser for radioamatører.
 De udvekslede noter har følgende ordlyd:
UDENRIGSMINISTERIET Journal nr.
H. 2. - 92.D.49.
 København, den 11. oktober 1973.
Deres Excellence, Jeg har den ære at henvise til samtaler mellem repræsentanter for Danmarks  

 regering og Amerikas forenede Staters regering vedrørende muligheden for at  

 indgå en aftale mellem de to regeringer med henblik på gensidig udstedelse af  

 tilladelser, som giver autoriserede indehavere af amatørradiostationer i  

 hvert af de to lande adgang til at benytte deres stationer i det andet land i  

 overensstemmelse med bestemmelserne i artikel 41 i det internationale  

 radioreglement, Geneve 1959. Det foreslås, at der indgås følgende aftale om  

 dette spørgsmål:
 Ved modtagelsen af en svarnote fra Dem med tilkendegivelse af Amerikas  

 forenede Staters regerings indforståelse vil man betragte denne note og  

 svarnoten som udgørende en aftale mellem de to regeringer, der træder i kraft  

 på datoen for svarnoten og vil kunne opsiges af hver regering med seks  

 måneders varsel, såfremt den skriftligt fremsætter ønske om at bringe aftalen  

 til ophør.
 Jeg benytter denne lejlighed til på ny at forsikre Deres Excellence om min  

 mest udmærkede højagtelse.
Ivar Nørgaard Hans Excellence hr.
Philip K.
Crowe, Amerikas forenede Staters ambassadør, København AMERIKAS FORENEDE STATERS AMBASSADE København, den 11. oktober 1973.
Deres Excellence, Jeg har den ære at anerkende modtagelsen af Deres Excellences note, j.nr.  

 H. 2. 92.D.49, af 11. oktober 1973, i hvilken der henvises til samtaler  

 mellem repræsentanter for Amerikas forenede Staters regering og Danmarks  

 regering vedrørende muligheden for at indgå en aftale mellem de to regeringer  

 med henblik på gensidig udstedelse af tilladelser, der giver autoriserede  

 indehavere af amatørradiostationer i hvert af de to lande adgang til at  

 benytte deres stationer i det andet land i overensstemmelse med  

 bestemmelserne i artikel 41 i det internationale radioreglement, Geneve 1959.
 I medfør af paragraf 303 (1) (2) og 310 (a) i Communications Act af 1934  

 med ændringer (47 U.S.C. 303 (1) (2), 310 (a)) er Amerikas forenede Staters  

 regering rede til at indgå følgende aftale om dette spørgsmål:
 I overensstemmelse med det i Deres Excellences note fremsatte forslag skal  

 noten og denne svarnote, som tilkendegiver Amerikas forenede Staters  

 regerings indforståelse, betragtes som udgørende en aftale mellem de to  

 regeringer, der træder i kraft på datoen for denne svarnote og vil kunne  

 opsiges af hver regering med seks måneders varsel, såfremt den skriftligt  

 fremsætter ønske om at bringe aftalen til ophør.
 Modtag, Deres Excelence, på ny forsikringerne om min mest udmærkede  

 højagtelse.
Philip K.
Crowe Hans Excellence Ivar Nørgaard, Minister for Udenrigsøkonomi, København Udenrigsministeriet, den 18. januar  

 1974.
 Ove Guldberg.
