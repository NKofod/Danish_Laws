 I medfør af § 9 og § 24, stk. 2 i lov nr. 251 af 6. maj 1993 om elektriske  

 stærkstrømsanlæg og elektrisk materiel fastsættes følgende:
 § 1.  Herved gennemføres direktiv 84/539/EØF af 17.  

 september 1984 om tilnærmelse af medlemsstaternes lovgivning om elektriske  

 apparater, der anvendes i læge- og dyrlægepraksis, som ændret ved Rådets  

 direktiv 93/42/EØF af 14. juni 1993 om medicinske anordninger.
 Stk. 2.  Direktivet med senere ændringer er medtaget som  

 bilag til denne bekendtgørelse.
§ 2.  Med bøde straffes den, der Stk.2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, kan der pålægges staten, kommunen  

 eller det kommunale fællesskab bødeansvar.
 Stk. 3.  Forældelsesfristen for strafansvaret er 10 år.
 § 3.  Bekendtgørelsen træder i kraft den 28. januar  

 1995.
 Stk.2.  Det er indtil den 14. juni 1998 tilladt at  

 markedsføre og ibrugtage produkter, der er i overensstemmelse med de regler,  

 der var gældende før den 1. januar 1995.
Boligministeriet, den 17. januar 1995 Ole Løvig Simonsen / Lisbeth Jordan BILAG RÅDETS DIREKTIV 84/539/EØF af 17. september 1984 om tilnærmelse af medlemsstaternes lovgivning om elektriske apparater, der  

 anvendes i læge- og dyrlægepraksis, som ændret ved Rådets direktiv 93/42/EØF  

 af 14. juni 1993 om medicinske anordninger(* 1) RÅDET FOR DE EUROPÆISKE FÆLLESSKABER HAR(* 2) under henvisning til traktaten om oprettelse af Det europæiske økonomiske  

 Fællesskab, særlig artikel 100, under henvisning til forslag fra Kommissionen, under henvisning til udtalelse fra Europa-Parlamentet, under henvisning til udtalelse fra det økonomiske og sociale Udvalg, og ud fra følgende betragtninger:
I hver medlemsstat skal elektriske apparater, der anvendes i læge- og  

 dyrlægepraksis, repræsentere et højt og veldefineret niveau af sikkerhed for  

 dem, der betjener disse apparater, såvel som for dem, der bliver behandlet  

 dermed; i adskillige medlemsstater søges dette sikkerhedsmål nået ved præceptive  

 bestemmelser såvel for så vidt angår tekniske sikkerhedsregler, som  

 kontrolmetoder; disse bestemmelser er forskellige fra medlemsstat til  

 medlemsstat; disse hindringer for oprettelsen af det fælles marked og dets funktion kan  

 formindskes, endog fjernes, såfremt de samme forskrifter vedtages af alle  

 medlemsstaterne enten ved siden af eller i stedet for deres gældende  

 lovgivning; det vil være hensigtsmæssigt på fællesskabsniveau indledningsvis at  

 gennemføre harmonisering for en del af de pågældende apparater; den mest  

 formålstjenlige harmonisering består her i at benytte de normer, der er  

 udarbejdet af Den europæiske komite for elektroteknisk Standardisering  

 (Cenelec); for at sikre apparaternes overensstemmelse med de harmoniserede normer  

 skal fabrikanten tilkendegive sit ansvar ved en mærkning eller en erklæring  

 om overensstemmelse; den tekniske udvikling nødvendiggør en hurtig tilpasning af de tekniske  

 forskrifter, der er fastsat i direktiverne om elektromedicinske apparater;  

 med henblik på at lette iværksættelsen af de nødvendige foranstaltninger  

 hertil bør der fastsættes en procedure, der opretter et snævert samarbejde  

 mellem medlemsstaterne og Kommissionen i Udvalget for tilpasning af  

 direktiverne vedrørende fjernelsen af tekniske hindringer for samhandelen  

 inden for elektromedicinske apparater til den tekniske Udvikling; det kunne vise sig, at elektriske apparater, skønt de svarer til dette  

 direktivs forskrifter, udgør en fare for sikkerheden eller for den offentlige  

 sundhed; en fremgangsmåde til imødegåelse af denne fare bør derfor fastsættes  

 - UDSTEDT FØLGENDE DIREKTIV:
- - - - - - RÅDET FOR DE EUROPÆISKE FÆLLESSKABER HAR(* 3) - under henvisning til Traktaten om Oprettelse af Det Europæiske Økonomiske  

 Fællesskab, særlig artikel 100 A, under henvisning til forslag fra Kommissionen, i samarbejde med Europa-Parlamentet, under henvisning til udtalelse fra Det Økonomiske og Sociale Udvalg, og ud  

 fra følgende betragtninger:
Det er vigtigt, at der fastsættes bestemmelser som led i det indre marked;  

 det indre marked indebærer et område uden indre grænser med fri bevægelighed  

 for varer, personer, tjenesteydelser og kapital; de love og administrative bestemmelser, der gælder i medlemsstaterne for  

 forhold, der vedrører sikkerhed, beskyttelse af sundheden samt medicinske  

 anordningers ydeevne, har forskelligt indhold og forskellige  

 anvendelsesområder; certificeringsprocedurerne og kontrolprocedurerne for  

 anordningerne er forskellige fra den ene medlemsstat til den anden; sådanne  

 forskelle udgør hindringer for vareudvekslingen inden for Fællesskabet; de nationale bestemmelser om sikkerhed og beskyttelse af sundheden for  

 patienter, brugere og i givet fald tredjemand med hensyn til brug af  

 medicinske anordninger bør harmoniseres, således at den frie bevægelighed for  

 sådanne anordninger i det indre marked sikres; der bør sondres mellem de harmoniserede bestemmelser og de  

 foranstaltninger, som medlemsstaterne træffer med henblik på at styre  

 finansieringen af de offentlige sundheds- og sygesikringsordninger, som  

 direkte eller indirekte omfatter sådanne anordninger; medlemsstaternes  

 mulighed for at iværksætte foranstaltninger af nævnte art under overholdelse  

 af fællesskabsretten berøres således ikke af de pågældende bestemmelser; de medicinske anordninger skal yde patienter, brugere og tredjemand et  

 højt beskyttelsesniveau og have en ydeevne, som svarer til fabrikantens  

 angivelser; et af hovedmålene med dette direktiv er derfor at bevare eller  

 forbedre det beskyttelsesniveau, der findes i medlemsstaterne; - - - - - - dette direktiv omfatter de medicinske anordninger, som omhandles i Rådets  

 direktiv 76/764/EØF af 27. juli 1976 om indbyrdes tilnærmelse af  

 medlemsstaternes lovgivning om lægetermometre med kviksølv og med  

 maksimumsanordning, fremstillet af glas; nævnte direktiv må derfor ophæves;  

 af samme grund bør Rådets direktiv 84/539/EØF af 17. september 1984 om  

 indbyrdes tilnærmelse af medlemsstaternes lovgivning om elektriske apparater,  

 der anvendes i læge- og dyrlægepraksis, ændres - UDSTEDT FØLGENDE DIREKTIV :
Artikel 1(* 4) Dette direktiv gælder for de i bilag II anførte elektriske apparater - i  

 det følgende benævnt »apparater« - der ifølge deres art er bestemt  

 til at anvendes i dyrlægepraksis.
Artikel 2(* 5) 1. Medlemsstaterne kan ikke af grunde, der vedrører  

 sikkerhedshensyn med hensyn til konstruktion nægte, forbyde eller begrænse  

 salg, fri omsætning eller anvendelse efter deres formål af de i artikel 1  

 omhandlede apparater, hvis de er i overensstemmelse med forskrifterne i dette  

 direktiv.
 Hvis et apparat samtidig er en medicinsk anordning som defineret i  

 direktiv 93/42/EØF og opfylder de væsentlige krav, der der er fastsat for  

 denne anordning, anses denne for at være i overensstemmelse med forskrifterne  

 i nærværende direktiv.
 De tekniske forskrifter, som apparaterne skal opfylde, er indeholdt i  

 bilag I.
 2. Fabrikanten eller importøren bekræfter på  

 fabrikantens ansvar, at apparaterne opfylder forskrifterne i dette direktiv  

 ved at påsætte et mærke svarende til modellen i bilag III eller ved en  

 erklæring svarende til modellen i bilag IV.
Artikel 3 Medlemsstaterne drager omsorg for, at godtgørelse for ydelser udført ved  

 hjælp af apparater, der er i overensstemmelse med forskrifterne i dette  

 direktiv, udredes på samme vilkår, som gælder for godtgørelsen for ydelser  

 udført ved hjælp af apparater, der er i overensstemmelse med de bestemmelser,  

 som er i kraft på deres område, vedrørende tilladt anvendelse og mindstekrav  

 til udstyr.
Artikel 4 I overensstemmelse med fremgangsmåden i artikel 6 vedtages de ændringer i  

 bilag I:
- som bliver nødvendige, efter at det pågældende standardiseringsorgan har  

 foretaget en tilpasning af de harmoniserede normer til den tekniske  

 udvikling; - som er ønskelige på grund af tilpasningen til den tekniske udvikling,  

 såfremt det pågældende standardiseringsorgan ikke har foretaget en  

 tilsvarende ændring af den harmoniserede norm.
 I andet tilfælde meddeles ændringerne til det kompetente  

 standardiseringsorgan.
Artikel 5 1. Der nedsættes et udvalg for tilpasning til den  

 tekniske udvikling af direktiverne om fjernelse af tekniske hindringer for  

 samhandelen inden for området elektromedicinske apparater, i det følgende  

 benævnt »udvalget«, der består af repræsentanter for  

 medlemsstaterne og har en repræsentant for Kommissionen som formand.
 2. Udvalget fastsætter selv sin forretningsorden.
Artikel 6 1. Når der henvises til den fremgangsmåde, der er  

 fastsat i denne artikel, indbringer formanden sagen for udvalget enten på  

 eget initiativ eller på begæring af en medlemsstats repræsentant.
2. Kommissionens repræsentant forelægger udvalget et  

 forslag til de foranstaltninger, der skal træffes.
Udvalget afgiver en  

 udtalelse om disse foranstaltninger inden for en frist, som formanden kan  

 fastsætte under hensyn til, hvor meget det forelagte spørgsmål haster.  

 Udtalelsen vedtages med et flertal på 45 stemmer, idet der tildeles  

 medlemsstaternes stemmer vægt i henhold til traktatens artikel 148, stk. 2.  

 Formanden deltager ikke i afstemningen.
 3. a) Kommissionen vedtager de påtænkte  

 foranstaltninger, når de er i overensstemmelse med udvalgets udtalelse.
Artikel 7 1. Hvis en medlemsstat på grundlag af udførligt  

 materiale konstaterer, at et eller flere apparater, selv om de opfylder  

 kravene i dette direktiv, udgør en fare for sikkerheden kan denne medlemsstat  

 på sit eget område midlertidigt forbyde eller opstille særlige betingelser  

 for salg, fri omsætning eller brug af dette apparat eller disse apparater.  

 Den underretter straks Kommissionen og de øvrige medlemsstater herom med  

 oplysning om begrundelsen for sin beslutning.
 2. Kommissionen hører inden seks uger den pågældende  

 medlemsstat, hvorefter den hurtigst muligt afgiver sin udtalelse og træffer  

 hensigtsmæssige foranstaltninger.
 3. Såfremt Kommissionen er af den opfattelse, at  

 tekniske tilpasninger af dette direktiv er nødvendige, vedtages sådanne  

 tilpasninger enten af Kommissionen eller af Rådet efter fremgangsmåden i  

 artikel 6; i så fald kan den medlemsstat, som har vedtaget  

 beskyttelsesforanstaltninger, opretholde disse indtil disse tilpasningers  

 ikrafttræden.
Artikel 8 1. Medlemsstaterne træffer alle hensigtsmæssige  

 foranstaltninger for at sikre, at det mærke og de erklæringer om  

 overensstemmelse, som er nævnt i artikel 2, kun anvendes af fabrikanten eller  

 importøren på de i direktivet fastsatte betingelser.
 2. Medlemsstaterne træffer alle hensigtsmæssige  

 foranstaltninger for at sikre, at fremstillingen af apparaterne overvåges på  

 tilfredsstillende måde.
Artikel 9 Medlemsstaterne træffer alle hensigtsmæssige foranstaltninger for at  

 hindre, at der på apparaterne anvendes mærker eller anføres påskrifter, der  

 kan forveksles med det i bilag III gengivne EØF-mærke.
Artikel 10 1. Medlemsstaterne sætter de nødvendige bestemmelser i  

 kraft for at efterkomme dette direktiv inden 24 måneder efter dets  

 meddelelse(* 6) og underretter straks Kommissionen herom.
 2. Medlemsstaterne underretter Kommissionen om de  

 nationale bestemmelser, som de udsteder på det område, der omfattes af dette  

 direktiv.
Artikel 11 Dette direktiv er rettet til medlemsstaterne.
Artikel 22 i Direktiv  

 93/42/EØF af 14. juni 1993 er sålydende:
 1. Medlemsstaterne vedtager og offentliggør de love og  

 administrative bestemmelser, der er nødvendige for at efterkomme dette  

 direktiv, senest den 1. juli 1994. De underretter straks Kommissionen herom.  

 . . .
Når medlemsstaterne vedtager de i første afsnit nævnte love og  

 administrative bestemmelser, skal de indeholde en henvisning til dette  

 direktiv, eller de skal ved offentliggørelsen ledsages af en sådan  

 henvisning.
De nærmere regler for denne henvisning fastsættes af  

 medlemsstaterne.
 Medlemsstaterne anvender disse bestemmelser fra den 1. januar 1995.
 2. Medlemsstaterne meddeler Kommissionen teksten til  

 de nationale retsforskrifter, som de udsteder på det område, der er omfattet  

 af dette direktiv.
 3.
 4. Medlemsstaterne tillader markedsføring og  

 ibrugtagning af anordninger, der er i overensstemmelse med de bestemmelser,  

 der gælder på deres område den 31. december 1994, i en femårig periode regnet  

 fra direktivets vedtagelse.
 (* 1) Bilaget er en sammenskrivning af direktiv 84/539/EØF og direktiv  

 93/42/EØF (dele af præamblen, artikel 21, stk. 2 og dele af artikel 22).
 (* 2) Præamblen i direktiv 84/539/EØF.
 (* 3) Dele af præamblen i direktiv 93/42/EØF.
 (* 4) Artikel 1 er ændret i forhold til direktiv 84/539/EØF, hvori artikel  

 1 har følgende ordlyd:
»Dette direktiv gælder for de i bilag II anførte elektriske apparater  

 - i det følgende benævnt »apparater« - der ifølge deres art er  

 bestemt til at anvendes i læge- og dyrlægepraksis.' (* 5) I artikel 2, stk.1, er indføjet et nyt afsnit 2: »Hvis et  

 apparat . . . . . . . . . nærværende direktiv« (* 6) Direktiv 84/539/EØF er blevet meddelt medlemsstaterne den 26.  

 september 1984.
BILAG 1 De tekniske forskrifter, hvormed de i artikel 1 omhandlede apparater  

 skal være i overensstemmelse, er følgende:
harmoniseringsdokument fra Den europæiske komite for elektroteknisk  

 Standardisering (Cenelec) HD 395 - 1: Almindelige krav (1979-udgaven - dokument udarbejdet på  

 grundlag af IEC-dokument nr. 601-1 fra Den internationale elektrotekniske  

 Kommission); denne standards anvendelse er dog undergivet følgende forbehold:
 I forbindelse med de apparater, der er nævnt i punkt 2.2.1.1 i bilag II,  

 skal kravene i HD 395-1 ændres således:
underpunkt 14.6(b) Apparaterne skal mindst være af BF-typen; underpunkt 19.3 Patienthjælpestrøm:
Normale forhold - 1 mA; »Single fault condition« - 5 mA.
BILAG II LISTE OVER APPARATUR OMHANDLET I ARTIKEL 1 1.DIAGNOSEAPPARATUR (bortset fra apparater, som er forsynet med anordning til beskyttelse mod  

 defibrillattorudladning) 1.1 Apparater til tilvejebringelse af data fra en levende organisme  

 uden påvirkning fra en ydre kilde 1.1.1 Apparater til tilvejebringelse af biopotentialer 1. Apparater samt deres tilbehør til diagnose- eller  

 overvågningsformål med henblik på at undersøge eller overvåge elektrisk  

 aktivitet eller elektriske karakteristika hos levende organismer:
- elektroencefalografer og elektrokortikografer; - elektromyografer; - elektroretinografer; - elektronystagmografer.
 2. Apparater samt deres tilbehør.
1.1.2 Apparater til tilvejebringelse af andre parametre 1. Apparater samt deres tilbehør til undersøgelse i  

 diagnoseøjemed af den af levende organismer udsendte infrarøde stråling:
- termoscannere; - termografer; - strålingstermometre.
 2. Apparater samt deres tilbehør til undersøgelse af  

 levende organismers akustiske aktivitet eller følsomhed:
- eletroniske stetoskoper; - fonokardioskoper og fonokardiografer, men udelukkende til andre indgreb  

 end i hjertet eller blodkarsystemet; - audiometre; - audiofoner.
 3. Apparater samt deres tilbehør:
- ballistokardiografer; - elektroniske termometre, der udelukkende er bestemt til brug ved indgreb  

 i hjertet eller blodkarsystemet.
 1.2 Apparater til tilvejebringelse af data fra en levende organisme  

 under påvirkning fra en ydre kilde.
1.2.1 Apparater, der anvender en elektrisk kilde Apparater samt deres tilbehør, som påfører levende organismer en elektrisk  

 strøm direkte:
- apparater til måling af hudens modstand; - apparater til reografi af puls- eller blodkarimpedansen.
1.2.2 Apparater med anden kraftkilde 1. Apparater samt deres tilbehør til oftalmologisk  

 diagnosticering:
- apparater til oplysning af øjet: lamper, øjenspejle, spektrallyskilder,  

 oftalmoskoper; - apparater til iagttagelse, afbildning og måling af øjet: oftalmometre,  

 refraktometre, tonometre, fotometre, retinoskoper, cornea-mikroskoper; - apparaturenheder til oftalmologisk diagnosticering bestående af  

 apparater af ovennævnte art sammen med nødvendige hjælpeaggregater: stativer,  

 støtteanordninger, stole.
 2. Apparater samt deres tilbehør til forøgelse af  

 synligheden ved hjælp af monokulær eller binokulær forstørrelse i  

 diagnoseøjemed og til brug ved iagttagelse af operative indgreb (bortset fra  

 højfrekvensapparater til kirurgisk anvendelse):
- kirurgiske mikroskoper; - kolposkoper; - ototskoper; - dermatoskoper.
 3. Apparater samt deres tilbehør til lokal belysning  

 af områder, der skal undersøges eller behandles:
- hovedlamper; - oplyste hovedspejle; - fluorescerende håndlamper; - mund lamper.
2. BEHANDLINGSAPPARATUR 2.1 Særligt behandlingsapparatur 2.1.1 Apparater til elektrisk påvirkning 1. Apparater samt deres tilbehør, der frembringer  

 elektrisk ladet eller ioniseret luft, dampe eller tåger; opladningen eller  

 ioniseringen kan opnås ved hjælp af:
- højspænding; - emission af elektroner fra varmt metal.
2.1.2 Apparater til anden form for påvirkning 1. Apparater samt deres tilbehør, der forårsager visse  

 mekaniske virkninger i medicin:
- vibratorer; - apparater til vandmassage under tryk; - apparater til udvendig hjertemassage.
 2. Apparater samt deres tilbehør, der frembringer varm  

 luft, varm vanddamp eller varme dampe til medicinske behandlingsformål:
- apparater til fordampning af faste eller flydende stoffer ved hjælp af  

 opvarmning eller mekaniske midler til brug for indånding; - varmluft-bade.
 Dette afsnit omfatter ikke ultralyd-apparater.
2.2 Elektrokirurgisk apparatur 2.2.1 Apparater, der anvender elektrisk energi 1. Apparater samt deres tilbehør, der anvender  

 elektrisk lavfrekvensenergi til frembringelse af varme til  

 elektrokauterisation:
- apparater til elektrokauterisation; - dele af sammensatte elektromedicinske apparater til  

 elektrokauterisation.
2.2.2 Apparater, der anvender anden form for energi 1. Apparater samt deres tilbehør til oftalmologiske  

 behandlingsformål:
- apparater til behandling af øjet; - øjenmagneter 2. Apparater samt deres tilbehør 3. Apparater samt deres tilbehør, der forårsager visse  

 mekanske virkninger i medicin:
- bore- og pudseudstyr til tandlægebehandling eller kirurgi; - hydraulisk drevet udstyr.
2.3 Apparater til støtte af eller erstatning for legemsfunktioner (bortset fra implanterede pacemakere og andre implanterede anordninger) 2.3.1 Andre former for støtte- eller erstatningsapparater 1. Apparater samt deres tilbehør til støtte af eller  

 erstatning for visse legemsfunktioner:
- kunstige lemmer; - hjælpemidler til lammede; - apparater til kunstig tale.
 2. Apparater samt deres tilbehør til hjælp for  

 sanseorganerne:
 - hjælpemidler til blinde.
3. ANDET APPARATUR Apparater samt deres tilbehør til flytning og anbringelse af patienten med  

 henblik på operation eller tandbehandling:
- operationsborde; - operationsstole; - operationsenheder; - tandlægestole; - tandbehandlingsenheder.
BILAG III MODEL TIL ET AF FABRIKANTEN PÅSAT MÆRKE TIL ANGIVELSE AF  

 OVERENSSTEMMELSEN 8. apparat fremstillet i 198.
84/539/EØF i overensstemmelse med direktiv 84/539/EØF BILAG IV MODEL TIL ERKLÆRING OM OVERENSSTEMMELSE I medfør af Rådets direktiv 84/539/EØF af 17. september 1984 fabrikantens navn...................................................
 fabrikantens adresse................................................
 materiellets benævnelse.............................................
 type-nr., model-nr. eller reference-nr..............................
 serie-nr............................................................
 fabrikationsår......................................................
 Undertegnede erklærer, at ovennævnte er i overensstemmelse med direktiv  

 84/539/EØF.
(udfyldes og underskrives af den ansvarlige i den virksomhed, der anføres  

 i erklæringen) (* 1) Bekendtgørelsen indeholder bestemmelser, der gennemfører Rådets  

 direktiv 84/539, EF-Tidende nr.
L 300 af 19.11.1984, s. 179 og Rådets  

 direktiv 93/42, EF-Tidende nr.
L 169 af 12.7.1993, s. 1.
