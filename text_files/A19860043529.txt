 Herved bekendtgøres lov nr. 23 af 1. marts 1889 om  

 handelsregistre, firma og prokura med de tillæg og ændringer, der følger af  

 lov nr. 72 af 27. marts 1929, lov nr. 64 af 24. februar 1951 samt lov nr. 324  

 af 4. juni 1986.
Handelsregistre § 1.  I København og de andre købstæder skal der af  

 magistraten og andetsteds af politimesteren føres et handelsregister, i  

 hvilket bliver at indføre de anmeldelser, som omhandles i denne lov, eller  

 hvis optagelse i registret ellers måtte blive lovhjemlet.
 § 2.  Anmeldelse til handelsregistret skal ske  

 skriftligt og være ledsaget af den anordnede betaling for registrering og  

 kundgørelse.
 Stk. 2.  For så vidt anmelderne ikke giver personligt  

 møde for registreringsmyndigheden, skal deres underskrifter bekræftes af en  

 notarius, en sagfører eller to vitterlighedsvidner.
 § 3.  Fyldestgør en anmeldelse ikke lovens  

 forskrifter, eller indeholder den noget hvis indførelse i registret ikke er  

 lovhjemlet, skal anmeldelsen afvises.
 Stk. 2.  Er adresse opgivet skal  

 registreringsmyndigheden snarest muligt meddele anmelderen underretning om  

 afvisningen og grunden til samme.
 Stk. 3.  Finder anmelderen afvisningen ubeføjet, kan han  

 rette sin anke derover til industriministeren, som da afgør sagen, uden at  

 vedkommendes adgang til at få spørgsmålet afgjort ved rettergang derved  

 indskrænkes.
 § 4.  Den myndighed, som forestår handelsregistrets  

 førelse, skal uopholdelig på anmelderens bekostning lade enhver i registret  

 indført anmeldelse indrykke i Statstidende (* 1). Kundgørelsen skal, når ikke  

 andet særligt er fastsat i loven, omfatte anmeldelsens hele indhold, men ikke  

 de samme vedlagte bilag.
 Stk. 2.  Ved offentlig foranstaltning skal en for hele  

 riget fælles samling af de kundgjorte anmeldelser efterhånden udgives og  

 snarest muligt forsynes med årsregister.
§ 5.  De nærmere regler om handelsregistrets førelse  

 gives ved kgl. anordning.
Industriministeren kan træffe fornøden bestemmelse  

 om de i § 4 omhandlede kundgørelser og om betaling for dem samt om udgivelsen  

 af den sammesteds ommeldte samling.
§ 6.  Antager nogen, at en i handelsregistret optaget  

 anmeldelse er ham til skade, hører spørgsmålet om anmeldelsens udslettelse  

 under domstolenes afgørelse.
Sådanne sager behandles som handelssager.
 § 7.  Det, som overensstemmende med denne lov er  

 blevet registreret og kundgjort i Statstidende, skal anses for at være kommet  

 til trediemands kundskab, såfremt omstændighederne ikke giver grund til at  

 antage, at han hverken har eller burde have været vidende derom.
 Stk. 2.  Sålænge sådan kundgørelse ikke har fundet sted,  

 kan det forhold, der er eller skulle have været anmeldt, ikke gøres gældende  

 mod trediemand, medmindre det bevises, at han har haft kundskab derom.
Firma § 8.  Enhver, der driver handel (jfr. § 35),  

 håndværksnæring eller fabriksvirksomhed, er i henseende til det navn,  

 hvorunder forretningen drives og underskrift med hensyn til samme meddeles  

 (firma), underkastet de nedenstående bestemmelser.
§ 9.  Enkeltmands firma skal indeholde hans efternavn  

 med eller uden fornavn.
Det må ikke indeholde noget, som antyder et  

 selskabsforhold eller, at ansvaret er begrænset.
 Stk. 2.  Et ansvarligt selskabs firma skal, når ikke  

 alle medlemmers navne er optagne i samme, indeholde mindst et medlems navn  

 samt et tillæg, der antyder et selskabsforhold.
Stk. 3.  Et kommanditselskabs firma skal indeholde  

 mindst et fuldt ansvarligt medlems navn med et tillæg, der antyder et  

 selskabsforhold eller, for så vidt kommanditisternes indskud er fordelt på  

 aktier, betegner selskabet som et kommanditaktieselskab.
I et ansvarligt  

 selskabs eller kommanditselskabs firma må ikke optages navnet på andre  

 personer end fuldt ansvarlige medlemmer eller noget, der går ud på at  

 begrænse ansvaret for selskabets fuldt ansvarlige medlemmer.
Stk. 4.  Et aktieselskabs firma skal betegne selskabets  

 egenskab af aktieselskab. (* 2) Stk. 5.  Andre selskaber med begrænset ansvar skal i  

 deres firma optage et virksomheden betegnende udtryk; sådant firma må ikke  

 indeholde noget personnavn.
§ 10.  Ingen må i sit firma uden hjemmel optage  

 andenmands navn eller navnet på andenmands faste ejendom.
Et firma må ikke  

 indeholde angivelse af foretagender, der ikke står i forbindelse med  

 forretningen; ejheller må et firma, som angiver en bestemt art af forretning,  

 bibeholdes uforandret, når denne er væsentligt forandret.
Stk. 2.  De i registret for samme kommune indførte  

 firmaer skal tydelig adskille sig fra hverandre.
Den, som anmelder et firma,  

 hvori hans navn findes, skal derfor, når det samme firma allerede er indført  

 i registret for nogen anden i samme kommune, ved et tillæg til sit navn eller  

 på anden måde tydeligt adskille sit firma fra det ældre.
Den, som uden at  

 gøre firma-anmeldelse vil drive forretning under eget navn, jfr. § 16, må  

 ikke ved tilføjelser, udeladelser eller ændringer i den hidtil brugte  

 benævnelse forsætlig efterligne indregistrerede firmaer, som indeholder det  

 samme navn.
§ 11.  Enke, som fortsætter sin afdøde mands  

 forretning, samt ægtemand, som fortsætter den af hans hustru før eller under  

 ægteskabet drevne forretning, kan benytte firmaet uforandret.
Arvinger, som  

 med fuldt personligt ansvar fortsætter den afdødes forretning, har samme ret,  

 såfremt den afdøde har tilladt det, eller, når han er død uden at have taget  

 anden bestemmelse, alle arvinger samtykker deri.
§ 12.  Indtræder nogen som medlem i en bestående  

 forretning, der hidtil har været dreven af enkeltmand, et ansvarligt selskab  

 eller et kommanditselskab, kan firmaet vedblivende føres uforandret.
Det  

 samme gælder, hvis et medlem udtræder af et ansvarligt selskab eller af et  

 kommanditselskab; dog må hans navn ikke bibeholdes i firmaet, medmindre han  

 har tilladt det, eller, hvis han er død uden at have taget anden bestemmelse,  

 alle hans arvinger samtykker deri.
§ 13.  Udenfor de ovennævnte tilfælde kan overdragelse  

 af firma ikke finde sted.
Dog skal det ved overdragelse til enkeltmand,  

 ansvarligt selskab eller kommanditselskab af en af de i § 12 omhandlede  

 forretninger være tilladt at vedtage, at den nye indehaver bibeholder firmaet  

 med et tillæg, som antyder efterfølgerforholdet.
 § 14.  Er det vedtaget i et ansvarligt selskab, at  

 retten til at tegne firmaet kun kan udøves af flere medlemmer i forening, bør  

 de, som er berettigede til at tegne firmaet, tillige underskrive deres navne.
 Stk. 2.  Firmategning for et aktieselskab (* 2) eller  

 andet selskab med begrænset ansvar bør være ledsaget af underskrift af dem,  

 der er berettigede til at tegne firmaet.
 § 15.  Stilles en forretning under bestyrelse af  

 tillidsmænd (likvidatorer, administratorer) med ret for dem til at tegne  

 firmaet, eller fortsættes en forretning efter indehaverens død midlertidig af  

 arvingerne, bør firmategningen ske på sådan måde, at det forandrede forhold  

 deraf fremgår.
§ 16.  Anmeldelse af enkeltmands firma er en frivillig  

 sag, - jfr. dog § 21 - men alle andre firmaer skal anmeldes, forinden  

 forretningen træder i virksomhed; anmeldelsen gøres til handelsregistret i  

 den kreds (§ 1), hvor forretningskontoret findes.
Det anførte gælder også,  

 når der oprettes en under særskilt bestyrelse stående forretningsafdeling  

 (filial); ligger filialen ikke i samme kreds som hovedkontoret, skal  

 vedkommende myndighed snarest muligt efter anmeldelsens registrering  

 bekendtgøre anmeldelsen i Statstidende(* 1) og oversende den til optagelse i  

 handelsregistret på det sted, hvor filialen er beliggende.
Udenlandsk  

 forretnings filial betragtes som selvstændig forretning og skal anmeldes af  

 sin bestyrelse.
 Stk. 2.  For så vidt angår aktieselskaber (* 2) og andre  

 selskaber med begrænset ansvar, påhviler anmeldelsespligten selskabets  

 bestyrelse; for andre selskabers vedkommende påhviler den samtlige fuldt  

 ansvarlige medlemmer.
 Stk. 3.  Anmeldelsen skal være underskrevet af samtlige  

 anmeldelsespligtige personer.
 § 17.  Anmeldelse af enkeltmands firma, når sådan  

 finder sted, skal foruden firmaet angive:
 § 18.  Et ansvarligt selskabs anmeldelse skal foruden  

 firmaet angive:
Stk. 2.  Det samme gælder om kommanditselskabers  

 anmeldelse, dog at denne tillige skal indeholde en udtrykkelig angivelse af  

 denne selskabets egenskab og, hvis det er et almindeligt kommanditselskab,  

 oplysning om hver enkelt kommanditists navn og indskud, eller, hvis det er et  

 kommanditaktieselskab, en med selskabets vedtægter bilagt meddelelse om de i  

 § 19 under 1 og 4-7 omhandlede punkter.
Derhos skal som bilag vedlægges en  

 erklæring fra kommanditisterne eller, for så vidt tilstrækkelig legitimation  

 foreligger, fra deres tilsynsråd om, at anmeldelsen sker med deres samtykke.  

 Kommanditisternes navne og beløbet af deres indskud bekendtgøres ikke.
 § 19.  (* 2) Et aktieselskabs anmeldelse skal foruden  

 firmaet angive:
 Stk. 2.  Med anmeldelsen skal som bilag følge selskabets  

 vedtægter samt behørig legitimation for bestyrerne.
 § 20.  Hvad der i § 19 er fastsat om anmeldelse af et  

 aktieselskabs firma, finder tilsvarende anvendelse på andre selskaber med  

 begrænset ansvar, således at der i anmeldelsen skal meddeles oplysning om de  

 bestemmelser, som måtte være vedtagne angående medlemmernes ansvar  

 ligeoverfor trediemand.
§ 21.  Sker forandring i noget forhold, hvorom  

 tilførsel er gjort i handelsregistret, eller indtræder, også hvor anmeldelse  

 ikke tidligere har fundet sted, noget af de i §§ 11-13 og 15 omhandlede  

 forhold, skal anmeldelse herom snarest muligt gøres under iagttagelse af  

 forskrifterne om fremgangsmåden ved anmeldelse af firma; dog behøver  

 forandring af bopæl ikke at anmeldes.
Foregår der ellers nogen forandring i  

 vedtægterne for et af de i § 19, jfr. § 18, stk. 2, og § 20 omhandlede  

 selskaber, skal dagen for den besluttede forandring anmeldes, og et eksemplar  

 af beslutningen vedlægges.
Stk. 2.  Når forretningen ophører, påhviler  

 anmeldelsespligten enhver, som på den tid var indehaver af eller ansvarlig  

 deltager i samme eller, for så vidt angår et selskab med begrænset ansvar,  

 medlem af dets bestyrelse.
Dør indehaveren af en forretning, påhviler  

 anmeldelsespligten hans bo; ophører et ansvarligt selskab på grund af et  

 medlems død, påhviler anmeldelsespligten såvel de andre ansvarlige medlemmer  

 som den afdødes bo.
Når der er spørgsmål om andre forandringer end  

 forretningens ophør, påhviler anmeldelsespligten enhver, som efter  

 forandringen er indehaver af eller ansvarlig deltager i forretningen eller,  

 for så vidt angår aktieselskab (* 2) eller andet selskab med begrænset  

 ansvar, medlem af dets bestyrelse.
 Stk. 3.  Flyttes forretningen til en anden kommune eller  

 forandres selve firmaet, skal tillige fuldstændig firmaanmeldelse gøres.
 Stk. 4.  Er det ved dom blevet afgjort, at en anmeldelse  

 ikke burde have været optaget i handelsregistret, eller at et forhold, hvorom  

 tilførsel er gjort i dette, er forandret eller ophørt, skal der herom på  

 forlangende af nogen af parterne i registret optages en bemærkning, der  

 bliver at kundgøre overensstemmende med § 4.
 Stk. 5.  I tilfælde af konkurs skal skifteretten  

 foranledige tilført handelsregistret en bemærkning om konkursbehandlingens  

 åbning og ophør.
§ 22.  Samtidig med, at et firma anmeldes, skal de,  

 der er berettigede til at tegne firmaet, egenhændigt indskrive firmategningen  

 i handelsregistret eller i et særligt tillæg til dette, for så vidt sådan  

 firmategning ikke er meddelt på anmeldelsen.
På samme måde forholdes, når der  

 sker anmeldelse om, at nogen får ret til at tegne et tidligere anmeldt firma.
 § 23.  Den, som overtræder bestemmelserne i §§ 9-13,  

 eller som undlader at gøre nogen oven foreskreven anmeldelse eller, når hans  

 anmeldelse er bleven afvist eller udslettet af registret, undlader at gøre ny  

 anmeldelse, straffes med bøder fra 5 til 500 kr.
 § 24.  De i § 23 ommeldte sager behandles som  

 offentlige politisager (* 3) således, at de i København, når ikke forseelsen  

 erkendes af den sigtede, stedse bliver at henvise til behandling i  

 overensstemmelse med de for lov af 11. februar 1863 for offentlige  

 politisager gældende regler.
Prokura § 25.  Har indehaveren af et under denne lovs  

 bestemmelser henhørende firma givet nogen en fuldmagt, der udtrykkeligt  

 betegner sig som prokura, eller har han på anden måde betegnet nogen som sin  

 prokurist, er denne bemyndiget til i alt, hvad der hører til driften af  

 fuldmagtgiverens forretning, at handle på hans vegne og tegne firmaet.
Dog må  

 prokuristen ikke uden udtrykkelig bemyndigelse afhænde eller behæfte  

 fuldmagtgiverens faste ejendomme.
 § 26.  Prokura kan meddeles flere personer, således at  

 den kun kan benytttes af disse i forening (kollektivprokura).
 § 27.  Den prokuristen i medfør af § 25 tilkommende  

 beføjelse kan ikke med retsvirkning ligeoverfor godtroende trediemand  

 indskrænkes til bestemt tid eller på anden måde begrænses.
§ 28.  Prokuristen bør, når han meddeler underskrift,  

 til firmaet føje et tillæg, der antyder prokuraforholdet (per procura, p.p.  

 eller anden forkortelse af disse ord), samt tillige undertegne sit navn.
Ved  

 kollektivprokura bliver at iagttage, hvad der med hensyn til antallet af  

 underskrifter er foreskrevet ved prokuraens meddelelse.
 § 29.  En prokurist kan ikke overføre prokuraen til en  

 anden.
 § 30.  Prokura kan til enhver tid tilbagekaldes.  

 Fuldmagtgiverens død medfører ikke prokuraens ophør.
 § 31.  Prokura kan af fuldmagtgiveren anmeldes til det  

 handelsregister, hvori firmaet er indført, eller, i tilfælde af frivillig  

 anmeldelse, ville være at indføre, men må i så fald ikke indeholde nogen  

 begrænsning eller noget forbehold, der ikke er hjemlet ved §§ 25 og 26.
 Stk. 2.  Samtidigt med, at prokuraen anmeldes, skal  

 prokuristen tegne firmaet og sin underskrift i handelsregistret eller i et  

 særligt tillæg til samme, for så vidt det ikke er sket på anmeldelsen.
 § 32.  Forandringer i eller tilbagekaldelse af en  

 anmeldelt prokura skal anmeldes til handelsregistret.
Almindelige bestemmelser § 33.  Ved anvendelsen af bestemmelserne i denne lov  

 bliver følgende at iagttage:
 § 34.  (Ophævet) (* 4).
 § 35.  Som handlende eller lige med handlende anses i  

 denne lov:
 Undtaget er:
 Stk. 2.  Handelsberettigede, som ikke er  

 anmeldelsespligtige, aktieslskaber (* 2) og kommanditaktieselskaber, for så  

 vidt de ikke er anmeldelsespligtige, samt gensidige forsikringsselskaber (*  

 6), kan dog foretage anmeldelse til handelsregistret og bliver da i det hele  

 underkastede denne lovs bestemmelser.
 § 36.  For anmeldelser til handelsregistrene og for  

 meddelelse af oplysninger om eller udskrifter af handelsregistrene eller af  

 de til disse indleverede aktstykker vil der være at betale afgifter efter  

 nærmere af industriministeren fastsatte regler.
 Stk. 2.  Afgifterne tilfalder statskassen, for  

 Københavns vedkommende dog kommunens kasse.
 § 37.  Denne lov træder i kraft den 1. juli 1889.  

 (overgangsbestemmelser udeladt).
 Stk. 2.  (overgangsbestemmelser udeladt).
 Stk. 3.  Regeringen bemyndiges til ved kongelig  

 anordning at sætte denne lov i kraft på Færøerne med de lempelser, som ifølge  

 disses øers særegne forhold måtte findes hensigtsmæssige.
 Hvorefter alle vedkommende sig have at rette.
---------- Lov nr. 72 af 27. marts 1929 indeholder bl.a. følgende bestemmelse:
§ 1 Når der i 10 år ikke er foretaget nogen anmeldelse vedrørende et i et  

 handelsregister optaget firma, og en henvendelse fra registreringsmyndigheden  

 ved anbefalet brev til de til registeret anmeldte indehavere eller  

 bestyrelsesmedlemmer efter den for dem angivne adresse er forblevet  

 ubesvaret, kan registreringsmyndigheden ved bekendtgørelse i Statstidende med  

 3 måneders varsel opfordre de pågældende til at oplyse, om firmaet fremdeles  

 består.
Når fristen er udløbet, uden at sådan oplysning er modtaget,  

 udslettes firmaet af registeret, hvorhos bekendtgørelse herom sker i  

 Statstidende.
---------------- Industriministeriet, den 24. juni 1986 NILS WILHJELM /J.
Hammer Hansen (* 1) Ændret ved lov nr. 10 af 23. januar 1910 om Statstidende.
 (* 2) Ved § 162, stk. 3, i lov nr. 370 af 13. juni 1973 om aktieselskaber  

 er de i firmaloven indeholdte regler om aktieselskabers anmeldelse til  

 handelsregistrene ophævet for så vidt angår aktieselskaber.
 (* 3) Nu som politisager efter retsplejelovens kapitel 81 (§§ 930-39).
 (* 4) Ophævet ved lov nr. 324 af 4. juni 1986.
 (* 5) Næringsbrev som handlende, håndværker og industridrivende bortfaldt  

 ved lov nr. 601 af 10. december 1975. Næringsbevis på brændevinshandel  

 bortfaldt ved lov nr. 129 af 15. marts 1939.
 (* 6) Ved § 158, stk. 3, i lov nr. 147 af 13. maj 1959 om  

 forsikringsvirksomhed er de i firmaloven indeholdte regler om  

 forsikringsselskabers anmeldelse til handelsregistrene ophævet.
 (* 7) Særligt høkernæringsbrev bortfaldt ved lov nr. 138 af 28. april  

 1931. §§ 49, 50 og 57 er ophævet ved lov nr. 272 af 6. maj 1921, og § 52 ved  

 lov nr. 138 af 28. april 1931.
