1. Ret til feriedagpenge efter arbejdsløshedslovens  

 kapitel 11 b (§ 75 h) tilkommer medlemmer, der enten er ledige, når ferien  

 skal holdes, eller er i arbejde som lønmodtagere.
Derimod har medlemmer af  

 arbejdsløshedskasser for selvstændige erhvervsdrivende kun ret til  

 feriedagpenge, hvis de pågældende er ledige.
Retten til feriedagpenge forudsætter endvidere, at medlemmet ville være  

 berettiget til arbejdsløshedsdagpenge i tilfælde af ledighed på tidspunktet  

 for feriens afholdelse.
Er pågældende således endnu ikke indtrådt i  

 dagpengeretten på grund af ventetiden, eller er dagpengeretten inddraget,  

 f.eks. fordi pågældende ikke står til rådighed for arbejdsmarkedet, kan  

 feriedagpenge ikke udbetales.
 Feriedagpenge kan endvidere ikke udbetales, hvis dagpengeretten er  

 suspenderet på grund af arbejdsophør (og vægring), der ikke er fyldestgørende  

 begrundet.
 En eventuel idømt effektiv karantæne på grund af forseelser mod kassen  

 berører dog ikke retten til feriedagpenge.
 Hvis et medlem, der ikke har kunnet opnå frigørelsesattest, og som  

 fortsætter arbejdet uden ret til nedsatte dagpenge, begærer feriedagpenge,  

 anses medlemmet dog i relation til arbejdsløshedslovens § 75 h, stk. 1, 2.  

 pkt., for at være dagpengeberettiget under feriens afholdelse.
 Ligeledes anses et deltidsforsikret medlem, hvis ret til nedsatte dagpenge  

 er bortfaldet efter arbejdsløshedslovens § 73, stk. 2, for at være  

 dagpengeberettiget i relation til arbejdsløshedslovens § 75 h, stk. 1, 2.  

 pkt., under feriens afholdelse.
 2. Omfanget af retten til ferie med dagpenge er  

 bestemt af, i hvilket omfang der er optjent ferieret med løn eller  

 godtgørelse i det foregående kalenderår (optjeningsåret).
 Et medlem, der i optjeningsåret har haft lønarbejde i fuldt omfang, har  

 altså ikke ret til feriedagpenge.
 Et medlem, der har været beskæftiget i optjeningsåret, men i dette  

 beskæftigelsesforhold ikke har optjent ret til ferie med feriegodtgørelse til  

 afholdelse det efterfølgende ferieår, f.eks. en selvstændig erhvervsdrivende  

 eller et medlem, der har været beskæftiget under medhjælperloven, vil være  

 berettiget til feriedagpenge uden fradrag på grund af beskæftigelsen i  

 optjeningsåret.
 De i bekendtgørelsens § 1 angivne decimalbrøker fremkommer ved omregning  

 af følgende brøker:
I forhold til de hidtil anvendte brøker er i foranstående brøker indsat  

 faktoren 12/11 Dette beror på, at der optjenes økonomisk dækning til fuld ferieret ved en  

 heltidsbeskæftigelse på cirka 11 måneder.
 Anvendelsen af den hidtidige formel kunne føre til, at et medlem, der  

 havde været i fuld beskæftigelse i optjeningsåret (cirka 11 måneder + ferie)  

 tilsyneladende kunne opnå feriedagpenge for 2 dage.
 Ved multiplikation af de faktiske timetal med 12/11 imødegås denne  

 virkning.
 Sygeperioder, under hvilke der ydes feriegodtgørelse, jfr. f.eks.  

 ferielovens § 13, sidestilles med beskæftigelsesperioder.
 Ved opgørelse af beskæftigede timer medregnes overarbejdstimer ikke,  

 hvorimod perioder, hvor overarbejde er afspadseret, medregnes.
 Anvendelse af formlen for heltidsforsikrede kan dog af praktiske grunde  

 undlades i tilfælde, hvor medlemmet i en periode har været beskæftiget i  

 normal arbejdstid.
 I sådanne tilfælde beregnes fradraget ved at multiplicere antallet af  

 beskæftigede måneder ( incl. ferie) med 2 1/2.
 3. Som et udslag af betingelsen om, at medlemmet ved  

 feriens afholdelse skal være dagpengeberettiget, er det i bekendtgørelsens §  

 1 fastslået, at medlemmets status som dagpengeberettiget heltidsforsikret  

 eller deltidsforsikret den 1. april er afgørende for, hvorledes fradraget som  

 følge af beskæftigelse som lønmodtager i optjeningsåret skal foretages.
Der er derimod uden betydning, om medlemmet i optjeningsåret har  

 været heltidsforsikret eller deltidsforsikret.  Eksempel 1.  Medlemmet  

 har i optjeningsåret været deltidsbeskæftiget (1000 timer) og  

 deltidsforsikret.
Pr. 1. januar overgår pågældende til fuld beskæftigelse og  

 heltidsforsikring.
Pågældende er helt ledig fra 15. april og får dagpenge som  

 heltidsforsikret.
Medlemmet vil inder ferie have ret til dagpenge i 30 dage -  

 (1000 x 0,016) = 14 dage.  Eksempel 2. Medlemmet har i halvdelen af  

 optjeningsåret været heltidsbeskæftiget (950 timer) og heltidsforsikret.
Pr.  

 1. januar overgår pågældende til deltidsbeskæftigelse og deltidsforsikring.  

 Pågældende er ledig fra 15. april og får dagpenge som deltidsforsikret på  

 grundlag af deltidsbeskæftigelsen.
Medlemmet vil i dette tilfælde ikke have  

 ret til feriedagpenge, idet 30 dage - (950 x 0,032) = 0. Fradraget beregnes  

 efter denne formel, uanset det timetal, medlemmet senest har været  

 beskæftiget som deltidsforsikret.
 Ved anvendelse af fradragsformlen foretages afrunding til nærmeste hele  

 dag.
 4. Ved fastsættelsen af reglerne om feriedagpengenes  

 størrelse er det af administrative grunde tilstræbt at undgå, at ny  

 dagpengesats skal beregnes ved feriens afholdelse.
 Som udgangspunkt skal feriedagpenge derfor udbetales med den sats, der  

 senest måtte være beregnet for medlemmet forud for den 1. april (tillagt  

 eventuelle dyrtidsportioner til dette tidspunkt).
 Såfremt der for medlemmet er foretaget en  1. januar-beregning, som  

 får virkning fra følgende 1. april, anvendes denne sats ved udbetaling af  

 feriedagpenge.
 Et medlem, der afholder ferie under ledighed, vil derfor normalt modtage  

 feriedagpenge med samme sats, som pågældende hidtil har modtaget som ledig.
 Skæringstidspunktet for fastsættelse af feriedagpengesatsen er dog 1.  

 april, hvorfor det er satsen på dette tidspunkt, der gælder hele ferieåret,  

 uanset at der skiftes status fra deltidsforsikret til heltidsforsikret eller  

 omvendt eller at dagpengesatsen er tillagt dyrtidsportioner efter den 1.  

 april.
 Har et medlem, der den 1. april er dagpengeberettiget som  

 heltidsforsikret, ikke modtaget arbejdsløshedsdagpenge som heltidsforsikret  

 inden for de seneste 2 år før den 1. april, udbetales feriedagpenge dog med  

 den særlige sats, der gælder for nyuddannede (for ungarbejdere med et beløb,  

 der svarer til 90 pct. af den typiske mindsteløn for ungarbejdere inden for  

 pågældende område).
 Denne sats skal altså anvendes, hvadenten medlemmet overhovedet ikke har  

 modtaget arbejdsløshedsdagpenge inden for de sidste 2 år, eller pågældende  

 eventuelt måtte have modtaget dagpenge som deltidsforsikret i denne periode.
 I tilfælde, hvor medlemmet den 1. april er dagpengeberettiget som  

 deltidsforsikret - dvs. i tilfælde, hvor medlemmet, hvis der var tale om  

 ledighed på dette tidspunkt, ville modtage dagpenge efter reglerne for  

 deltidsforsikrede - og pågældende ikke inden for de sidste 2 år forud for den  

 1. april har modtaget dagpenge som deltidsforsikret, udbetales  

 feriedagpengene med halvdelem af satsen for nyuddannede.
 Er medlemmet overgået fra heltidsforsikring til deltidsforsikring før den  

 1. april, og har medlemmet inden for 2 års perioden modtaget dagpenge som  

 heltidsforsikret, udbetales feriedagpenge med halvdelen af denne sats.
 Dette gælder, uanset hvilket timetal pågældende nu er beskæftiget som  

 deltidsforsikret.
 5. Medens tidspunktet for feriens afholdelse bestemmes  

 af ferielovens regler for så vidt angår medlemmer, der er i beskæftigelse,  

 gælder for ledige medlemmer, at retten til at bestemme tidspunktet  

 (tidspunkterne) for feriens placering, er overladt til det pågældende medlem,  

 såfremt meddelelse om tidspunktet (tidspunkterne) inden for visse frister er  

 meddelt arbejdsformidlingen, jfr. bekendtgørelsens § 3.
 Bestemmelsen om meddelelse til arbejdsformidlingen inden for visse frister  

 omfatter alene medlemmer, der har ret til feriedagpenge, hvorfor ledige  

 medlemmer, der har optjent fuld ferieret med løn eller feriegodtgørelse, ikke  

 er omfattet af denne bestemmelse.
 Virkningen af, at fristerne overholdes er, at ferien skal respekteres af  

 arbejdsformidlingen, såfremt pågældende stadig er ledig ved feriens  

 afholdelse.
 Såfremt meddelelse ikke er givet rettidigt, kan medlemmet ikke uden videre  

 påregne at kunne holde ferie på det ønskede tidspunkt, idet feriens  

 afholdelse vil være betinget af, at der ikke kan anvises beskæftigelse på  

 dette tidspunkt.
 Det samme gælder, hvis en rettidigt anmeldt ferie ønskes ændret efter  

 fristens udløb.
 Det følger af det anførte, at et ledigt medlem inden de gældende frister  

 skal afgive en samlet plan for feriens afholdelse, såvel ferie på grundlag af  

 arbejdsperioder, som ferie med dagpenge.
 Den ledige skal holde samlet ferie i mindst 18 dage i tiden 2. maj - 30.  

 september og kan højst afholde ferie i 4 uger før den 24. december.
 Et medlem med begrænset ret til feriedagpenge efter arbejdsløshedslovens §  

 75 h, stk. 2, kan højst holde ferie med dagpenge i en uge før den 24.  

 december.
 Reglen gælder kun helt ledige medlemmer, idet medlemmer, der er ansat med  

 nedsat timetal og modtager nedsatte dagpenge, følger ferielovens regler.
 (»Løsarbejdere« betragtes som »helt« ledige imellem to  

 beskæftigesesforhold).
 Bestemmelsen i bekendtgørelsens § 4, stk. 1, om feriens placering,  

 omfatter medlemmer, der har ret til feriedagpenge.
 Ledige medlemmer, der har optjent fuld ferieret med løn eller  

 feriegodtgørelse, har derfor ret til - i overensstemmelse med ferieloven  

 (eventuelt med dispensation fra ferielovskontoret) at placere deres ferie på  

 et hvilket som helst tidspunkt i ferieåret.
 Reglerne om feriedagpenge giver et medlem  ret til ferie med  

 feriedagpenge, medens der ikke foreligger pligt for medlemmet til at holde  

 ferie med feriedagpenge, medmindre medlemmet er ansat på en virksomhed, som  

 holder lukket på grund af ferie.
 Virkningen af, at et medlem undlader at holde samlet ferie i mindst 18  

 dage i tiden 2. maj - 30 september, er, at pågældende fortaber retten til den  

 ikke afholdte ferie.
 Hvis medlemmet alene ønsker at holde f.eks. 12 dages ferie samlet i nævnte  

 periode, er virkningen heraf altså, at medlemmet fortaber retten til  

 feriedagpenge for de resterende 6 feriedage.
 Pågældende kan derfor ikke holde ferie med dagpenge disse 6 dage senere i  

 ferieperioden eller efter denne.
 Bestemmelsen i § 4, stk. 1, fastsætter, at  ledige medlemmer skal  

 holde samlet ferie i mindst 18 dage i tiden 2. maj - 30. september.
 Hvis medlemmer, der på grund af ansættelsesforhold, hvor pågældende ifølge  

 ansættelsesaftalen ikke er berettiget til at holde ferie i ferieperioden,  

 ikke har haft mulighed for at holde hovedferie i ferieperioden, kan  

 pågældende i sådanne tilfælde afholde hovedferien uden for ferieperioden.
 6. Ferie, der er optjent med godtgørelse efter  

 ferieloven, skal sædvanligvis holdes, før feriedagpenge kan udbetales.
 Undtagelse kan gøres f.eks. i tilfælde af julelukning, hvor det af hensyn  

 til ferielovens § 17 b er nødvendigt at placere feriedage med godtgørelse  

 efter ferieloven i dagene mellem jul og nytår, og i tilfælde, hvor der i en  

 virksomhed er aftalt ferielukning med 18 dage om sommeren, samt julelukning  

 og lukning en eller flere perioder i foråret.
 I sidstnævnte tilfælde placeres feriedage med godtgørelse fortrinsvis om  

 sommeren, dernæst til jul, og sidst om foråret.
 Har medlemmet ikke fuld ferieret med godtgørelse, men ret til  

 feriedagpenge, kan feriedagpenge udbetales på dage, hvor der lukkes om  

 foråret.
7. Reglen om mindste udbetaling af dagpenge gælder  

 ikke ved udbetaling af feriedagpenge.
Derimod kan der som hovedregel ikke  

 udbetales feriedagpenge for mindre end 6 dage.
Enkelte feriedage med dagpenge  

 kan kun holdes i tilfælde af virksomhedslukning og afholdelse af restferie.
 Hvis der i forbindelse med aftale om  kollektiv ferielukning  

 aftales lukning halve dage, f.eks. 1. maj og 5. juni, kan feriedagpenge  

 udbetales for 2 halve dage i forbindelse med lukningen den anden halve dag.  

 Udbetaling for en enkelt halv dag kan således ikke finde sted.
 Reglen om, at der som hovedregel ikke kan udbetales feriedagpenge for  

 mindre end 6 dage, er ikke til hinder for, at der udbetales feriedagpenge for  

 et mindre antal dage end 6 dage i forbindelse med dage, hvor der holdes ferie  

 på grundlag af optjent ferieret med løn eller feriegodtgørelse, jfr.  

 bekendtgørelsens § 4, stk. 3.
 Har medlemmet eksempelvis optjent ferieret med godtgørelse til 15 dage og  

 holder individuel ferie i 18 dage, kan feriedagpenge udbetales for de  

 resterende 3 dage, uanset at pågældende har ret til feriedagpenge herudover.
 En aftale mellem en arbejdsgiver og den ansatte om afholdelse af  

individuel ferie på enkelte dage medfører ikke - bortset fra  

 restferie - ret til udbetaling af feriedagpenge for sådanne dage.
 8. Forekommer der i en periode, hvor ferie ønskes  

 afholdt, søgnehelligdage, betragtes disse som feriedage, når ferie afholdes  

 under ledighed.
 I forbindelse med individuel ferie i et arbejdsforhold, eller i  

 forbindelse med virksomhedslukning på grund af ferie betragtes  

 søgnehelligdage ikke som feriedage.
 9. Efter de indtil den 1. april 1981 gældende regler  

 om dagpengeret i forbindelse med ferie, jfr. direktoratets cirkulære af 25.  

 april 1978 (AF. cirkl. nr. 104/78,AK. cirkl. nr. 37/78), var det en  

 forudsætning, for at et medlem kunne afholde ferie under ledighed (AF-ferie),  

 at medlemmet var arbejdssøgende og i kontakt med arbejdsformidlingen både før  

 og umiddelbart efter feriens afholdelse.
 Som en konsekvens af, at de nye regler etablerer en egentlig ret til at  

 holde ferie med feriedagpenge, er retten til feriedagpenge ikke længere  

 betinget af, at et ledigt medlem tilmelder sig arbejdsformidlingskontoret  

 umiddelbart efter feriens afholdelse.
 Dette indebærer, at medlemmer (f.eks. gæstearbejdere), der er bortset i  

 længere tid end »sædvanlig ferie«, uanset dette vil være berettiget  

 til feriedagpenge.
 Dagpengerettens genindtræden efter ferien er dog betinget af, at  

 pågældende igen er til rådighed for arbejdsmarkedet og tilmeldt  

 arbejdsformidlingen på sædvanlig måde.
 Det er formentlig hensigtsmæssigt, at der aftales fremmøde på medlemmets  

 sædvanlige fremmødedag efter feriens afholdelse.
 Opmærksomheden henledes på, at der ikke skal foreligge dagpengekort for de  

 uger, i hvilke ferien afholdes.
 10. til brug for kassens beregning af retten til  

 feriedagpenge skal medlemmet på en til formålet udarbejdet blanket  

 (»Erklæring vedrørende feriedagpengeberegning«) give oplysning om  

 sin beskæftigelse som lønmodtager i optjeningsåret.
 11. Meddelelse om feriens afholdelse afgiver på  

 forannævnte blanket, der for ledige medlemmers vedkommende afleveres til  

 arbejdsformidlingskontoret og af dette forsynes med dato for modtagelsen.
 Kopi af blanketten beholdes af arbejdsformidlingskontoret.
 Blanketten afleveres (indsendes) af medlemmet til kassen, der foretager  

 beregning af, i hvilket omfang pågældende er berettiget til feriedagpenge.
 Når beregning er foretaget - hvilket så vidt muligt bør ske inden den 1.  

 maj - udleveres kopi til medlemmet af den indsendte blanket med oplysning om  

 antallet af feriedage, medlemmet måtte være berettiget til.
 I tilfælde, hvor arbejdsformidlingskontoret ikke tidligere har modtaget  

 kopi af blanketten - navnlig hvor ferie afholdes i et arbejdsforhold -  

 indsender kassen kopi til arbejdsformidlingskontoret.
 Hvor ferie afholdes i et arbejdsforhold, indsendes kopi til  

 arbejdsformidlingskontoret normalt først, når hele ferien er afholdt.
 12. I forbindelse med udbetaling af feriedagpenge skal  

 kassen foretage fornøden registrering heraf med henblik på at sikre, at der  

 ikke udbetales feriedagpenge i videre omfang, end der er optjent ret til.
 Der foretages i kassen særlig kontering af udbetalte feriedagpenge.
 13. Direktoratets cirkulære af 10. april 1981 (AF.  

 cirkl. nr. 57/81, AK. cirkl. nr. 21/81) ophæves hermed.
