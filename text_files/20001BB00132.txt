Fremsat den 28. februar 2001 af  

 Aase D.
Madsen (DF),  

 Kristian Thulesen Dahl (DF),  

 Pia Kjærsgaard (DF),  

 Birthe Skaarup (DF) og Peter Skaarup (DF) Forslag til folketingsbeslutning om videreførelse af ledsageordningen efter  

 folkepensionsalderens indtræden Folketinget pålægger regeringen med virkning  

 fra 1. juli 2001 at ændre love og regler således, at personer med  

 betydelig og varigt nedsat fysisk eller psykisk funktionsevne, der før  

 folkepensionsalderens indtræden modtager 15 timers ledsagelse om  

 måneden efter servicelovens § 78, stk. 1, kan opretholde retten til  

 ledsagelse efter folkepensionsalderens indtræden.
Bemærkninger til forslaget Almindelige bemærkninger Forslagsstillerne er af den opfattelse, at det kommer som  

 et chok for mange stærkt fysisk eller psykisk handicappede i alderen  

 18-67 år, der har fået tildelt 15 timers ledsagelse om  

 måneden, at de fra den dag, de fylder 65/67 år og  

 folkepensionsalderen indtræder, afskæres fra den eneste mulighed,  

 de har for aktiviteter efter eget ønske uden for hjemmet.
 Ledsageordningen skal ses som et handicapkompenserende led  

 i bestræbelserne på at øge de handicappedes mulighed for  

 selvstændighed, valgfrihed og ansvar for egen tilværelse og skal  

 modvirke ensomhed og isolation, da ledsageordningen skal bruges til  

 aktiviteter uden for hjemmet.
Personer, der har fået tildelt ledsagelse, bestemmer  

 selv, hvad vedkommende ønsker at blive ledsaget til.
Det kan  

 være til familiefester, biografture, museer eller indkøbsture.  

 Denne vigtige del af tilværelsen, som er medvirkende til at kompensere  

 for et livsvarigt handicap, bliver fra den ene dag til den anden frataget de  

 personer, der modtager ledsagelse på grund af en mere eller mindre  

 tilfældigt fastsat lovmæssig aldersgrænse.
 Det er efter forslagsstillernes mening en grov og urimelig  

 aldersdiskriminering at fratage de svært handicappede, f.eks.  

 kørestolsbrugere, den livskvalitet, som kontakten med det omgivende  

 samfund indebærer, når folkepensionsalderen indtræder  

 også set på baggrund af, at folkepensionsalderen nedsættes  

 til 65 år i 2004. Handicappet forsvinder eller formindskes ikke med  

 alderen, og man skal være opmærksom på, at den gruppe  

 borgere, der her er tale om, er totalt afhængige af hjælp fra  

 andre.
Ældre Sagen har gang på gang protesteret over  

 ledsageordningens aldergrænse og har udtalt, »at loven rammer især de enlige, svage  

 ældre uden pårørende eller socialt netværk.  

 Fængslede har dog ret til gåture med ledsagelse   det har svage  

 ældre ikke.« Det er vigtigt for forslagsstillerne at  

 få præciseret, at den tildelte praktiske hjælp i hjemmet  

 ikke må berøres af, at ledsageordningens aldersgrænse  

 bortfalder.
Servicelovens § 71 skal opfylde de behov, der relaterer sig til  

 personlig pleje og støtte til nødvendige praktiske opgaver i  

 hjemmet, mens § 78 alene omfatter ledsagelse til forskellige aktiviteter uden  

 for hjemmet, og kommunerne kan derfor ikke beslutte at lade ledsageordningen  

 erstatte andre ydelser.
 Det kan i øvrigt nævnes, at socialministeren  

 har oplyst, at Århus Kommune 1. januar 1999 med hjemmel i servicelovens  

 § 65 har startet et forsøg med ledsageordning for de over  

 67-årige med en betydelig eller varigt nedsat fysisk/psykisk  

 funktionsevne, der har et presserende ledsagebehov.
Det er positivt, at Århus Kommune gør noget  

 ekstra for de ældre handicappede og dermed også har taget afstand  

 fra aldersdiskriminationen i lovgivningen.
Det har i øvrigt vist sig,  

 at der ikke er sket den eksplosive stigning i tilgangen til ordningen, som  

 man havde frygtet, idet der fra starten var 15 personer tilknyttet.
Dette er  

 nu steget til 75. Men denne ordning indeholder en lang række  

 stramninger i forhold til ledsageordningen efter § 78, som efter  

 forslagsstillernes mening ikke bør indgå i en kommende  

 lovændring.
Beslutningsforslaget indeholder en meget beskeden lempelse  

 af ledsageordningen.
Det må derfor forventes, at Folketingets partier  

 vil se positivt på ændringen, der indebærer, at kun de, der  

 allerede er bevilget ledsagelse, kan beholde denne efter  

 folkepensionsalderens indtræden.
Men hvis der viser sig mulighed for  

 det, vil forslagsstillerne naturligvis være meget positive over for, at  

 ledsageordningen efter § 78 udvides yderligere, således at der  

 også kan bevilges ledsagelse efter § 78 efter folkepensionsalderens  

 indtræden.
 At ledsageordningen senest skal til revision i  

 folketingsåret 2001-02, ændrer ikke ved behovet for hurtigst  

 muligt at få ændret den urimelige aldersgrænse, som  

 på en dybt diskriminerende måde har isoleret en gruppe af vore  

 allersvageste medborgere fra den omgang med andre mennesker og samfundet, som  

 burde være en menneskeret for alle.
De økonomiske konsekvenser af forslaget forventes  

 at blive 37,5 mio. kr.
Beløbet er oplyst i forbindelse med besvarelse  

 af spørgsmål 43 i Socialudvalget, alm. del - bilag 252.  

 Spørgsmål og svar er optrykt som bilag til forslaget.
 Forslagsstillerne skal hermed opfordre regeringen til at  

 ændre love og regler allerede i indeværende folketingsår  

 til ikrafttræden senest 1. juli 2001.
 Beslutningsforslaget skal ses i sammenhæng med de af  

 Dansk Folkeparti samtidigt fremsatte beslutningsforslag:
 Forslag til folketingsbeslutning om ændring af  

 efterlevelseshjælp og efterlevelsespension B (133), forslag til  

 folketingsbeslutning om ændring af tidspunktet for ophør af  

 udbetaling af pension B (134) og forslag til folketingsbeslutning om  

 genindførelse af det dobbelte personfradrag for efterlevende  

 ægtefæller B (135).
Skriftlig fremsættelse Aase D.
Madsen (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 videreførelse af ledsageordningen efter folkepensionsalderens  

 indtræden.
(Beslutningsforslag nr.
B 132).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Spørgsmål 43 og socialministerens svar  

 herpå Spørgsmål nr. 43:
 Ministeren bedes oplyse, hvad det vil koste at lade  

 ledsageordningen fortsætte efter folkepensionsalderens indtræden  

 for de personer, der var tilkendt ledsagelse, før pensionsalderen  

 indtrådte.
 Svar:
I forbindelse med indførelsen af ledsageordningen i  

 juli 1998 blev det skønnet, at ordningen ville få 5.700  

 heltidsbrugere.
Skønnet blev fastlagt på baggrund af  

 forsøgsordninger i fire forsøgskommuner.
Antallet af personer, der er tildelt ledsagelse efter  

 servicelovens § 78, er kraftigt stigende.
Ifølge Danmarks Statistik  

 var der i 1999 1936 personer, der fik ledsagelse og 3047 personer i 2000, men  

 den konkrete aldersfordeling kendes ikke, og tallet er således alene et  

 udtryk for, at der i 2000 er 3047 personer mellem 18 og 67 år med i  

 ledsageordningen.
Antages det, at personer, der er med i ledsageordningen,  

 aldersmæssigt er ligeligt fordelt, vil der være ca. 110 personer  

 yderligere årligt, der vil komme med i ordningen, hvis allerede  

 visiterede personer kan beholde ledsageordningen efter at være fyldt  

 67. år.
Den årlige stigning vil aftage i takt med, at der vil  

 komme frafald som følge af dødsfald.
 Ifølge Danmarks Statistik er den forventede  

 dødelighed for 70-79-årige ca. 5 pct. årligt stigende til  

 ca. 13 pct. for 80-89-årige.
 Det skønnes således, at en ophævelse af  

 aldersgrænsen i servicelovens § 78   for personer, der er visiteret til  

 ordningen inden det fyldte 67. år, således at personen kan  

 fortsætte med at modtage ledsagelse efter det fyldte 67. år  

 skønsmæssigt vil medføre en merudgift på 3,3 mio.  

 kr. i 2001 til 6,4 mio. kr. i 2002 og 9,4 mio. kr. i 2003. Merudgiften vil  

 stige i takt med tilgangen, indtil tilgangen til ordningen såvel som  

 afgangen fra ordningen er konstant.
 Den maksimale merudgift skønnes herefter at  

 beløbe sig til 37,5 mio. kr.
