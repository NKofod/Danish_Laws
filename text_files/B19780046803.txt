 VI MARGRETHE DEN ANDEN, af Guds Nåde Danmarks Dronning,  

 gør vitterligt: I medfør af § 1 i lov nr. 208 af 18. maj 1977 om ændring af  

 møntlov, anordner Vi herved følgende:
 Der udmøntes skillemønt lydende på 10 kroner af kobbernikkel (75 vægtdele  

 kobber og 25 vægtdele nikkel) og af følgende størrelse og vægt:
 Skillemønten skal have følgende præg:
 På forsiden:
Hendes Majestæt Dronningens profilportræt, langs randen en perlering og  

 indenfor og langs denne: MARGRETHE II DANMARKS DRONNING.
Forneden direktøren  

 for møntproduktionens navnebogstav, møntmærket og medaljørens navnebogstav.
 På bagsiden:
 Et stort cirkulært riflet felt med tallet 10. Langs randen en perlering og  

 mellem denne og det cirkulære felt:
forneden KRONER, foroven udmøntningsårstallet og til venstre og højre et rugaks.
 Mønten præges i glat ring.
 Givet på Amalienborg, den 15. september  

 1978.
 Under Vor Kongelige Hånd og Segl.
 MARGRETHE R.
 /Knud Heinesen.
