(Meddelelser B) KAPITEL II-4 KAPITEL II-4 Forskrifter mod støj i skibe   Regel 1 Definitioner I dette kapitel forstås ved:
 Nyt skib.
 Et skib,, hvis køl er lagt, eller som er på et tilsvarende  

 konstruktionsstadium, på eller efter den 1. august 1975.
 Eksisterende skib.
 Et skib der ikke er et nyt skib.
 Opholdsrum:
 De til brug for besætningen,incl. skibsføreren, bestemte soverum,  

 spiserum, sygerum, fritidsrum og kontorer.
 NR-kurver (Grænsekurver):
 International Organization for Standardization's (ISO) NR-kurver, jf.  

 regel 7.
 Lytteposter:
 De steder i skibet, hvorfra der under normal drift holdes udkik.
Regel 2 Anvendelsesområde 1.1 De i dette kapitel indeholdte bestemmelser finder anvendelse på alle nye  

 maskindrevne skibe med en tonnage GT eller BRT på 20 eller derover.
1.2 I eksisterende skibe finder bestemmelserne i regel 4, stk. 1, anvendelse,  

 medmindre det godtgøres, at støjniveauet ikke overstiger 90 dB(A) (NR 85).
Regel 3 Støjniveau 1.1 De i den som regel 8 optrykte rekommandation anførte normer for  

 støjniveauer er vejledende og skal tilstræbes overholdt.
1.2 Såfremt støjniveauet væsentligt overstiger de i regel 8 anførte normer,  

 skal der, såfremt det skønnes teknisk muligt og økonomisk rimeligt, træffes  

 foranstaltninger til nedbringelse af støjen.
1.3 Lydisolationsværdier for skodder og dæk bør ikke være mindre end anført i  

 den som regel 8 optrykte rekommandation.
Regel 4 Høreværn 1.1 Besætningsmedlemmer, som opholder sig, hvor støjniveauet overstiger eller  

 antages at kunne overstige 90 dB(A) (NR 85), skal anvende høreværn godkendt  

 af dertil bemyndiget offentlig myndighed.
Udsættes nogen regelmæssigt for  

 sådan støj, skal han udstyres med personligt høreværn til brug om bord.
Ved  

 indgangen til rum med et støjniveau over 90 dB(A) (NR 85) skal der være opsat  

 et skilt med tydelig påmærkning med følgende ordlyd:
HØJT STØJNIVEAU BRUG HØREVÆRN HIGH NOISE LEVEL USE EAR PROTECTORS 1.2 Ved indgangen til rum eller ved områder med et støjniveau over 110 dB(A)  

 (NR 105) skal der være opsat et skilt med tydelig påmærkning med følgende  

 ordlyd:
ADVARSEL FARLIG STØJ HØREVÆRN SKAL ANVENDES KUN OPHOLD I KORTERE TID CAUTION DANGEROUS NOISE USE OF EAR PROTECTORS MANDATORY SHORT STAY ONLY 1.3 Rum eller områder, hvor støjniveauet overstiger 115 dB(A) (NR 110), må i  

 almindelighed ikke betrædes af besætningen.
Ved indgangen til rum eller ved  

 områder med et støjniveau, der overstiger denne grænse, skal der være opsat  

 et skilt med følgende ordlyd:
ADVARSEL MEGET FARLIG STØJ HØREVÆRN SKAL ANVENDES HØJST 10 MINUTTERS OPHOLD FOR INSPEKTION CAUTION EXCESSIVE HIGH NOISE LEVEL USE OF EAR PROTECTORS MANDATORY NO STAY LONGER THAN 10 MINUTES FOR INSPECTION Regel 5 Måling af støj 5.1 Når et skib er færdigbygget, skal måling af støj foretages under sejlads  

 ved en belastning af hovedmaskineriet på mindst 80 pct. af den maksimale  

 fremdrivningseffekt (* 1) samtidig med, at hjælpemaskineri, ventilationsanlæg  

 og andre indretninger, som er forudsat at skulle anvendes kontinuerligt, skal  

 være i drift.
For lytteposter se regel 6, stk. 5.
5.2 Ved måling af støjniveauer skal anvendes instrumenter, som opfylder  

 kravene ifølge Den internationale Elektrotekniske Kommissions (IEC)  

 publikation nr. 179 (Precision Sound Level Meter). Frekvensanalyse skal  

 foretages med lydmålere som er udstyret med oktavfilter, og som opfylder  

 kravene ifølge IEC's publikation nr. 225 og ISO's rekommandation R-266  

 vedrørende midtfrekvensopdeling.
Viserinstrumentet skal ved støjmåling  

 normalt være indstillet på »fast response«, hvorefter middelværdien  

 af maksimaludslaget aflæses.
Er udslagsvariationerne for store, kan  

 »slow response« benyttes.
5.3 Måleresultaterne skal indsendes til Søfartsstyrelsen i form af en plan  

 over skibet, hvor måleværdier og målepositioner er angivet (* 2). Dersom  

 oktavbåndsanalyse er foretaget, skal reslutaterne af denne vedlægges planen  

 og være angivet i diagram.
5.4 I tilslutning til planen skal også angives andre forhold, som har  

 betydning for bedømmelse af støjforholdene.
 Følgende oplysninger skal altid gives:
5.5 Undergår skibet forandring, som kan påvirke støjniveauet, herunder  

 udskiftning af maskineriet, kan Søfartsstyrelsen forlange nye støjmålinger  

 udført.
 Regel 6 Målepositioner m.v.
6.1 I maskinrum skal målingen foretages ved manøvreplads for hovedmaskineri og  

 ved anden plads, hvor arbejdet regelmæssigt udføres, samt ved gangpassager og  

 i rum, hvor mandskabet regelmæssigt færdes eller opholder sig.
Ved måling  

 skal mikrofonhøjden være ca. 1,5 m over dørken.
 Støjmåling må ikke foretages nærmere end ca. 1 m fra maskineri, skod, dørk  

 dæk eller luftindsugning.
6.2 I opholdsrum skal der foretages mindst een måling med mikrofonen placeret  

 midt i rummet ca. 1,5 m over dørken.
Måling må ikke foretages nærmere skod  

 end ca. 0,5 m.
Ventilations- eller luftkonditioneringsanlægget skal arbejde  

 ved maksimal kapacitet under målingen.
6.3 I radiorum foretages målingen med radioinstallationen i drift, men uden at  

 radiosignal afgives.
6.4 I styrehus skal der foretages måling mindst 3 steder, en ved rorgængerens  

 plads og de øvrige f.eks. ved radar- og manøvreplads.
Måling foretages ca.  

 1,5 m over dæk og ikke nærmere instrumenter eller skod end ca. 0,5 m.
Ved  

 måling i styrehus skal døre og vinduer være lukkede.
Alle  

 navigationsinstrumenter som f.eks. radar, ekkolod, gyrokompas samt  

 vinduesviskere og klarsigtsruder skal være i gang.
6.5 Målinger på lytteposter skal foretages, mens skibet sejler med 3/4 fart.  

 På brovingerne skal målingerne foretages i læsiden.
Der skal foretages måling  

 mindst 3 steder i en afstand fra hinanden på mindst 0,5 m.
Måling foretages  

 ca. 1,5 m over dæk og ikke nærmere skod end ca. 1,5 m.
Målingerne skal, hvor  

 det er praktisk muligt, foretages ved en vindhastighed på mellem 5 og 10 knob  

 og med vinden henholdsvis ret forfra, ret agtenfra og på tværs af skibet.
Har  

 det ikke været muligt at foretage målingerne under de nævnte forhold, skal  

 vindhastighed, vindretning samt skibets kurs opgives. (* 3) Regel 7 ISO's NR-kurver Regel 8 Rekommandation om støjniveau og  

 lydisolationsværdier 8.1 De nedenfor i dB(A)-værdier angivne støjniveauer skal tilstræbes  

 overholdt.
Såfremt støjen formodes at være koncentreret i snævre  

 frekvensbånd, skal de nedenfor i NR-værdier angivne støjniveauer tilstræbes  

 overholdt.
8.2 Skodder og dæk skal være udført af materialer, hvis lydisoleringsværdier  

 målt i laboratorium efter ISO's rekommandationer R 717 og DS/ISO 140/I-III  

 ikke bør være mindre end: Skod mellem soverum og mellem soverum og gang Ia =  

 30 dB Skod mellem soverum og andre opholdsrum, kabys, pantry, fritids- og  

 hobbyrum samt maskinrum Ia = 45 dB Skod mellem opholdsrum og åbent dæk Ia =  

 40 dB Dæk indenfor apteringen Ia = 40 dB Hvor deleskodderne ikke er tætte mod det overliggende dæk, skal den  

 samlede lydisoleringsværdi af loftgarneringerne i rummene på hver side af  

 deleskoddet ikke være mindre end deleskoddets lydisoleringsværdi.
 (* 1) Såfremt fremdrivningsmaskineriet er nedbremset skal støjmålingen  

 foretages ved den nedbremsede effekt.
 (* 2) Det anbefales at benytte det af Søfartsstyrelsen udfærdigede  

 rapportskema.
(* 3) Jf.
IMCO-rekommendation A 343 (IX) af 12. november 1975,  

 Recommendation on Methods of Measuring Noise Levels at Listening Posts.
 (* 4) I henhold til tillæg III i de internationale søvejsregler af 1972  

 litra l (e) må lydtrykniveauet af skibets eget lydsignal på de steder, hvor  

 der lyttes, ikke overstiger 110 dB(A) og bør så vidt det er praktisk muligt  

 ikke overstige 100 dB(A).
