Påbud om  

 indeklimaundersøgelse Arbejdsmiljøklagenævnet har på møde den 26.  

 marts 2002 behandlet kommunens klage over påbud om undersøgelse  

 af indeklima i skolefritidshjemmet på XXX.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at XXX  

 Kommune skal foretage en undersøgelse/måling af indeklimaet  

 på XXX skolefritidshjem.
 Nævnet lægger til grund, at der fra de ansatte er kommet  

 oplysninger om en række symptomer, som efter Arbejdstilsynets vurdering  

 kan skyldes indeklimaproblemer.
 Nævnet finder i denne forbindelse ikke grundlag for at  

 tilsidesætte Arbejdstilsynets vurdering af, at en sammenhæng  

 mellem de oplyste symptomer og indeklimaforholdene på  

 skolefritidshjemmet ikke kan afvises.
 Nævnet finder på denne baggrund, at der kan stilles krav om en  

 indeklimaundersøgelse i henhold til arbejdsmiljølovens §  

 21.
 Arbejdsmiljøklagenævnet fastholder således  

 Arbejdstilsynets afgørelse af 18. oktober 2001.
 Nævnets afgørelse skal efterkommes senest den 7. juni  

 2002.
 Tilbagemelding skal ske til Arbejdstilsynet senest den 14. juni 2002.
Nævnet skal endelig bemærke, at der ikke er taget stilling  

 til, om den undersøgelse, som kommunen har foretaget, opfylder  

 Arbejdstilsynets krav.
Dette spørgsmål skal således  

 behandles af Arbejdstilsynet som første instans.
På klagenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Arbejdstilsynet xxx 1. Sagsforløb Det fremgår af sagen, at Arbejdstilsynet besøgte XXX den 17.  

 og 18. juli 2001.
Ved disse besøg konstaterede Arbejdstilsynet beklumret luft i en  

 del lokaler.
Skolens ventilationssystem var ikke i gang.
 Det blev endvidere oplyst, at en del ansatte klagede over tørre  

 slimhinder i næse og svælg samt tørre øjne.
Arbejdstilsynet besøgte skolen igen den 10. september 2001 for at  

 møde skoleinspektøren og sikkerhedsrepræsentanten.
Ved  

 denne lejlighed blev der set på indeklimaforholdene i  

 skolefritids-hjemmet.
På mødet blev det oplyst, at kommunen i foråret 2001  

 havde foretaget måling af luftfugtigheden.
Som resultat  

 undersøgelsen blev skolen rådet til at udlufte lokalerne, samt  

 at de ansatte skulle drikke vand.
Der blev ikke udarbejdet en rapport i  

 forbindelse med undersøgelsen.
Skolen havde siden foretaget en spørgeskemaundersøgelse  

 blandt de ansatte på skolefritidshjemmet vedrørende  

 indeklimagener.
Konklusionen på undersøgelsen viste, at ca.  

 halvdelen af de ansatte havde problemer med tørre øjne,  

 næse og svælg.
Nogle få havde alvorlige helbredsproblemer,  

 som de mente skyldtes indeklimaet.
Alle påpegede træk- og  

 kuldeproblemer.
Om bygningerne blev det oplyst, - 	at skolen var i gang med at få udskiftet alle de flade tage  

 til tage med hældning, idet der var problemer med  

 vandindtrængning gennem tagene, - 	at ventilationsanlægget i fritidshjemmet var installeret i  

 1995, - 	at skolen for ca. 1½ år siden havde haft problemer med  

 dårlig rengøring, men at rengøringen nu var blevet  

 væsentligt bedre, og - 	at temperaturen i lokalerne blev styret centralt via  

 varmefølere i lofter.
Ved rundgang i skolefritidshjemmet kunne det konstateres, at væggene  

 i bygningerne var flytbare.
Det oplystes, at flere vægge var blevet  

 flyttet.
Flere lokaler var i åben forbindelse med hinanden (uden  

 døre). Flere steder kunne taget ses gennem sprækker i loftet.  

 Der var gulvtæpper (nålefilt) på de fleste gulvarealer.  

 Temperaturfølerne var få og meget spredt anbragte i  

 lofterne.
 Ved besøgene konstateredes en ubehagelig luft uden for toiletterne.  

 Det oplystes, at der ikke var mekanisk udsugning fra toiletterne.
2. Arbejdstilsynets afgørelse Arbejdstilsynet traf den 18. oktober 2001 følgende  

 afgørelse:
"Vurdering Det er Arbejdstilsynets vurdering, at dårligt indeklima kan give  

 gener, symptomer og sygdom, som spænder fra irritation af øjne  

 og slimhinder, kvalme, svimmelhed, hovedpine og unaturlig træthed til  

 uspecifikke overfølsomhedsreaktioner. Årsagerne til  

 dårligt indeklima kan ofte skyldes temperatur og træk,  

 dårlig luftkvalitet pga. fx støv, fugt og mikroorganismer.
Ofte  

 skyldes indeklimasymptomer en kombination af flere faktorer.
Arbejdstilsynet  

 vurderer derfor, at det ikke kan udelukkes, at de ansattes helbredssymptomer  

 skyldes indeklimaet i skolefritidshjemmet.
Dette kan kun konstateres ved at  

 der foretages en tilrettelagt undersøgelse af indeklimaet i  

 skolefritidshjemmet.
Påbud -	Det påbydes XXX Kommune at foretage en  

 undersøgelse/måling af indeklimaet på XXX  

 skolefritidshjem.
 Påbudet skal efterkommes senest lørdag den 15. december  

 2001.
 ...
Hjemmel for påbud -	Arbejdsministeriets lovbekendtgørelse nr. 784 af 11. oktober  

 1999 af lov om arbejdsmiljø, som ændret ved lov nr. 331 af 16.  

 maj 2001, § 21.
Vejledning Til dokumentation af indeklimaundersøgelsen bør der  

 foreligge en rapport, der som minimum indeholder en undersøgelse af  

 temperatur og træk og luftkvalitet (støv, fugt og  

 mikroorganismer).
 Til undersøgelse af indeklimaet bør inddrages sagkyndige  

 udefra, fx rådgivende ingeniørfirmaer, bedriftssundhedstjenesten  

 eller Teknologisk Institut.
 I brev af 9. oktober 2001 har XXX Kommune anmodet om en nærmere  

 konkretisering af, hvad det er, der ønskes undersøgt.
 I den anledning kan der vejledes yderligere om følgende  

 målinger/undersøgelser:
- 	måling af rumtemperatur og overfladetemperatur - 	måling af lufthastighed og træk - 	måling af ventilationens størrelse og anlæggets  

 funktion - 	kuldioxidkoncentrationen - 	støvindhold i luften samt gulvbelægningens  

 støvindhold - 	undersøgelse for fugtskader og evt.  

 skimmelsvampevækst" 3. Klagen til Arbejdsmiljøklagenævnet XXX Kommune klagede den 13. november 2001. Kommunen oplyste, at der uanset  

 klagen var foretaget en undersøgelse af indeklimaet på  

 skolefritidshjemmet.
 Konklusionen var, at der både var termisk komfort og god  

 luftkvalitet.  

 Temperaturgradienten var lille, og overfladetemperaturerne acceptable.  

 Med vind på facaderne kunne der være træk fra  

 yderdørene.  

 Der var gode pladsforhold for børn og ansatte.  

 Ved lavere udetemperaturer kunne den relative luftfugtighed være  

 lav.  

 Kommunens rengøringsleder havde besigtiget lokalerne og fundet  

 rengøringskvaliteten i orden.
 Kommunen fandt, at der sammenlagt var et indeklima, som kommunen  

 tilstræbte og kunne stå inde for.
 Kommunen oplyste endvidere, at skolen havde gjort en række ting for  

 at forbedre indeklimaet, bl.a. følgende:
 - 	Udarbejdet APV på området to gange.
 - 	Foretaget målinger (især temperatur, luftfugtighed).
 - 	Fået isat otte vinduer til at forbedre den mekaniske  

 ventilation.
 - 	Koldt vand står altid til rådighed for  

 medarbejderne.
 - 	Udskiftning af filtre i ventilationssystemet hyppigere end  

 anbefalet.
 - 	Isættelse af filtre af høj kvalitet.
 - 	Indkøb af "støjøre" for at synliggøre og  

 dæmpe støjen.
 - 	Børn og personale opholder sig meget ude i det fri for at  

 formindske mængden af støv og støj inden døre.
 - 	En øget bevidsthed om at fordele børn og personale i  

 hele indskolingsområdet.
 - 	Lavet "stille områder" for børn.
 - 	Mekanisk udluftning udføres på bestemte tider for at  

 minimere træk.
 - 	Drøftet hensigtsmæssig adfærd i  

 dagligdagen.
 Kommunen begrundede klagen i, at man ikke fandt, at Arbejdstilsynet havde  

 udvist tilstrækkelig kompetence på det byggetekniske og fysiske  

 indeklimaområde.
 Kommunen fandt det fx ikke relevant at påtale for få  

 døre i en åbenplanskole, for få følere til at styre  

 varmen, ligesom det fandtes uheldigt at foreslå måling af  

 skimmelsvampe i en tør bygning.
Kommunen fandt endvidere tidspunktet for Arbejdstilsynets besøg  

 samt den mangelfulde og upræcise gennemgang betænkelig.
Dette  

 havde også givet anledning til en mere konkret vejledning.
Kommunen fandt det betænkeligt, at Arbejdstilsynet opfordrede til  

 ubegrundede indeklima-undersøgelser, som kunne være meget  

 kostbare.
Kommunen fandt således påbudet ubegrundet.
 Kommunen fandt videre, at Arbejdstilsynet havde været problemskaber  

 i stedet for problemløser, og kommunen frygtede at modtage tilsvarende  

 påbud på mange andre skoler på et ligeså løst  

 grundlag som i den foreliggende sag.
Kommunen anførte, at man grundliggende ikke ville have et indeklima  

 eller arbejdsmiljø, som gør medarbejderne syge, ligesom man  

 opprioriterede såvel det centrale som det decentrale  

 sikker-hedsarbejde.
Kommunen anvendte mange penge på at sikre og bevare  

 et godt indeklima.
Når den daglige kontrol og overvågning viste fejl og mangler  

 forsøgte kommunen at løse proble-merne straks.
Der ville dog  

 ofte fx være personlige faktorer, som kommunen ikke var herre over.
Kommunen glædede sig over, at det meget sjældent var  

 indeklimaet, som gav anledning til sygdomme hos personalet.
Til gengæld  

 fandt kommunen, at Arbejdstilsynet med sine udmeldinger kunne skabe frygt hos  

 de ansatte.
4. Arbejdstilsynets udtalelse Ved oversendelsen den 17. december 2001 udtalte Arbejdstilsynet  

 følgende:
"Arbejdstilsynets vurdering Det er Arbejdstilsynets vurdering, at der forsat er indeklimaproblemer  

 på XXX i skolefritids-ordningen.
De ansatte klager over en del svien i  

 øjnene og tørre slimhinder.
Det er nødvendigt at drikke  

 meget væske i løbet af en arbejdsdag og det er, trods  

 forsøg på afhjælpning i form af vinduer der kan  

 åbnes og løbende arbejde med problemet i  

 arbejdspladsvurderingen, blevet værre inden for de sidste 1 ½ års  

 tid.
Herudover har man lavet en indeklimaundersøgelse blandt de  

 ansatte i skole-fritidsordningen, hvoraf fremgår, at ca. halvdelen af  

 de ansatte havde problemer  med tørre øjne, næse og  

 svælg.
Alle påpeger træk- og kuldeproblemer.  

 Arbejdstilsynet sammenholder disse gener hos de ansatte med skolens  

 indretning, flytbare vægge, luftpassage mellem loftsrum og opholdsrum  

 samt nålefilt på de fleste gulvarealer.
Det kan endvidere  

 oplyses, at man er ved at få skiftet de utætte tage, som ellers  

 har givet anledning til fugtproblemer på grund af regnindfald.
 Da det ikke kan udelukkes, at de ansattes helbredsproblemer/gener skyldes  

 indeklimaet i skolefri-tidsordningen bør der foretages en  

 undersøgelse af indeklimaet i skolefritidsordningen.
 Det fremgår af Arbejdsmiljølovens § 21 at arbejdsgiveren,  

 når Arbejdstilsynet forlanger det, eller når forholdene i  

 øvrigt giver anledning dertil, skal lade foretage  

 undersøgelser, prøver, besigtigelser, eventuelt ved  

 særligt sagkyndige, for at konstatere, om arbejdsforholdene er  

 sikkerheds- og sund-hedsmæssigt forsvarlige.
 Der henvises herudover til Direktionsmeddelelse nr. 13 af 25. juni 2001  

 angående brancheindsats på kontor- og administrationsbranchen  

 side 20-21 under punkt 3.2 om indeklimaproblemer uden klare årsager.  

 Det fremgår heraf : " Hvis der blandt de ansatte klages over  

 gener/symptomer, og der er mistanke om, at det skyldes indeklimaet i  

 arbejdsrummene, uden at man dog umiddelbart kan finde årsagen, kan der  

 vejledes om en trinvis kortlægning af indeklimaforholdene.....  

 Eventuelt kan der stilles krav om en undersøgelse efter  

 Arbejdsmiljølovens § 21.
 Klager anfører, at selv om der klages, har klager foretaget en  

 undersøgelse  med udgangspunkt i Arbejdstilsynets vejledning.
Det bemærkes hertil, at Arbejdstilsynets stillingtagen til om  

 rapporten opfylder påbud om under-søgelse er en  

 selvstændig afgørelse der kan påklages af XXX Kommune.
Til  

 orientering bemærkes, at Arbejdstilsynet vurderer at den fremsendte  

 rapport ikke kan betragtes som en efterkommelse af påbudet.
For så vidt angår klagers øvrige klagepunkter  

 bemærkes, at selv om man har gjort en række tiltag for at  

 løse problemerne omkring indeklima er der forsat problemer  med  

 indeklimaet på en måde så de ansatte forsat har  

 helbredsproblemer/gener.
På den baggrund vil det være naturligt  

 med en undersøgelse som påbudt af Arbejdstilsynet.
Det er  

 samtidig Arbejdstilsynets vurdering, at de tiltag man allerede har foretaget  

 langt fra er tilstrækkelige i forhold til at kunne have en reel effekt  

 på indeklimaet.
Angående tidspunktet for Arbejdstilsynets besøg vil det  

 være en konkret vurdering gående på problemets aktualitet,  

 arbejdspres og mulighed for at konstatere problemet.
Da  

 skolefritids-ordningen også kører i sommerferien og  

 indeklimaproblemer sjældent er af overhængende karakter findes  

 tidspunktet for passende valgt.
 Det er Arbejdstilsynets holdning at man med et påbud støtter  

 de ansatte i at finde årsagen til, at de forsat oplever indeklimaet som  

 dårligt.
På denne baggrund indstiller Arbejdstilsynet at afgørelsen af  

 18. oktober 2001 fastholdes." 5. Nyt efter klagen Intet.
6. Regler Lov om arbejdsmiljø, jf. lovbekendtgørelse nr. 784 af 11.  

 oktober 1999 § 21. Når Arbejdstilsynet forlanger det, eller når forholdene  

 i øvrigt giver anledning dertil, skal arbejdsgiveren lade foretage  

 undersøgelser, prøver og besigtigelser, eventuelt ved  

 særligt sagkyndige, for at konstatere, om arbejdsforholdene er  

 sikkerheds- og sundhedsmæssigt forsvarlige.
 7. AT-anvisninger, AT-meddelelser m.v.
 Intet medtaget.
