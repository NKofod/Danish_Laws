D.4 Definitiv toldfrihed - Fællesskabsordningen D.4.1 Forsendelser af ringe værdi D.4.2 Privatpersoners indførsel af personlige ejendele D.4.3 Anden indførsel af personlig karakter D.4.4 Indførsel af materiale og varer beregnet til  

 aktiviteter af almen interesse D.4.5 Indførsel i forbindelse med udøvelse af  

 handelsmæssig aktivitet D.4.6 Indførsel af varer, der er nødvendige til brug ved  

 transport D.4.7 Indførsel af dokumenter D.4.8 Indførsel i forbindelse med begravelse Formål Formålet med ordningen er at give fritagelse for told og afgifter i en  

 række særlige tilfælde.
Ordningen kan tjene både private, almene og  

 erhvervsmæssige formål.
 Der er fx tale om, at der ikke er et rimeligt forhold mellem det provenu,  

 som vil fremkomme ved toldbehandlingen, og den administrative indsats, som  

 vil være forbundet hermed.
 Fritagelsen kan opnås under hensyn til fx varernes oprindelse eller  

 anvendelse, afsenderens eller modtagerens status eller andre forhold, der  

 ikke har noget med varernes art at gøre.
Det legale grundlag Bestemmelserne om toldfritagelse findes i Rådets forordning nr. 918/83 af  

 28. marts 1983 om en fællesskabsordning vedrørende fritagelse for import- og  

 eksportafgifter, senest ændret ved Rfo. 3357/91, jf. artikel 184 i  

 toldkodeksen.
 Der er til Rådets forordning 918/83 knyttet en række  

 gennemførelsesbestemmelser, der findes i følgende Kommissionsforordninger:
 2288/83 af 29. juli 1983, senest ændret ved 3692/87, 2289/83 af 29. juli  

 1983, senest ændret ved 735/92, 2290/83 af 29. juli 1983, senest ændret ved  

 734/92, samt 3915/88 af 15. december 1988.
Moms Grundlaget for at give momsfritagelse findes i momslovens § 36, stk. 1, og  

 Skatteministeriets bekendtgørelse nr. 1135 af 12. december 1995.
Punktafgifter Grundlaget for at give afgiftsfrihed findes i de enkelte punktafgiftslove.
 Som vejledende kan det oplyses, at der som hovedregel gives afgiftsfrihed  

 for varer, der indføres eller modtages fra udlandet, i samme omfang og under  

 tilsvarende betingelser som fastsat efter momslovgivningen.
Generelt D.4.1 Forsendelser af ringe værdi Rfo. 918/83 art. 27-28 Der skal ikke betales told af varer af ringe værdi, der sendes direkte fra  

 et ikke-EU-land til en modtager her i landet.
 Som varer af ringe værdi anses varer, hvis samlede værdi ikke overstiger  

 22 ECU (165 kr.) pr. forsendelse.
 Hvis værdien overstiger 22 ECU (165 kr.), skal der betales told af hele  

 forsendelsens værdi.
 Indførsel kan ske uden godsregistrering og fortoldning.
 Fritagelsen omfatter ikke alkoholholdige drikkevarer, parfume og  

 toiletvand, samt tobak og tobaksvarer.
Moms Forsendelsens værdi må højst være 80 kr, for at der ikke skal betales  

 moms.
Punktafgifter Se indledningen D.4.
D.4.2 Privatpersoners indførsel af personlige ejendele Privatpersoner kan i tilfælde af tilflytning, indgåelse af ægteskab samt  

 arv mm. indføre personlige ejendele toldfrit her til landet.
Rfo. 918/83 art. 1 Personlige ejendele er genstande, der er beregnet til de pågældendes eget  

 brug eller til brug i deres husholdning og omfatter:
- løsøre og bohave, dvs. personligt udstyr, hvidevarer og møbler, - cykler og motorcykler, - motorkøretøjer til privat brug samt påhængsvogne hertil, campingvogne,  

 lystfartøjer og privatfly.
Personlige ejendele omfatter endvidere husholdningsvarer svarende til en  

 families normale forbrug, husdyr og ridedyr samt transportabelt værktøj,  

 udstyr eller instrumenter, der er nødvendige for udøvelsen af den pågældendes  

 erhverv.
Disse genstande må ikke ved deres art eller mængde give anledning  

 til formodning om, at indførslen sker i erhvervsmæssigt øjemed.
D.4.2.1 Flyttegods Rfo. 918/83 art. 2-10 Der skal ikke betales told af personlige ejendele, der indføres af  

 personer, som ændrer deres sædvanlige opholdssted fra et ikke-EU-land og her  

 til landet.
Betingelser Betingelser for at give toldfritagelse:
1. ejendelene skal have været i den pågældendes besiddelse i mindst 6  

 måneder, 2. ejendelene skal benyttes til samme formål her i landet som på det  

 tidligere opholdssted, 3. den pågældende skal have haft sædvanligt opholdssted i et land uden for  

 EU i en sammenhængende periode på mindst 12 måneder, Der kan dog gøres undtagelser, når den pågældende kan dokumentere, at det  

 virkelig var hans hensigt at opholde sig uden for EU i mindst 12 måneder.
4. fritagelsen omfatter ikke alkoholholdige drikkevarer, tobaksvarer,  

 erhvervsmotorkøretøjer og materiel til erhvervsmæssig brug, bortset fra  

 transportabelt værktøj, udstyr eller instrumenter, Som transportabelt værktøj mv. anses værktøj, udstyr eller instrumenter  

 som i realiteten er bærbart udstyr.
5. ejendelene skal være indført senest 12 måneder efter den pågældende  

 flytter her til landet og tidligst 6 måneder før, Hvis ejendelene indføres før tilflytningen, skal der stilles en sikkerhed  

 for told- og afgiftsbeløbet.
Sikkerheden frigives, når det er konstateret, at  

 betingelserne for fritagelsen er opfyldt.
 6. i de første 12 måneder efter indførslen må ejendelene ikke udlånes,  

 pantsættes, udlejes eller overdrages mod eller uden betaling.
 Der kan ses bort fra betingelserne 1, 2, 4 og 6 hvis en person ændrer sit  

 sædvanlige opholdssted her til landet som følge af ekstraordinære politiske  

 omstændigheder.
Motorkøretøjer For motorkøretøjer skal dokumenteres, at de anførte bestemmelser om  

 besiddelse og benyttelse i mindst 6 måneder er opfyldt.
Der skal ved  

 indførslen som dokumentation kunne fremlægges et udenlandsk  

 registreringsbevis, som kan godtgøre køretøjets registrering i tilflytterens  

 navn i den foreskrevne periode.
 Told- og momsfritagelsen her i landet er ikke betinget af, at der for  

 køretøjet er betalt told og moms enten i oprindelseslandet eller i det  

 seneste opholdsland.
Registreringsafgift Der er ikke hjemmel til at fritage køretøjer fra registreringsafgift.
Der findes dog en speciel ordning for private køretøjer, der indføres som  

 flyttegods fra Færøerne.
Spørgsmål om disse køretøjer henvises til told- og  

 skatteregionen.
 Køretøjets registreringsforhold skal bringes i orden hos  

 politimyndighederne senest 14 dage efter indførslen.
 Størrelsen af den registreringsafgift, der skal betales, kan fås oplyst  

 ved told- og skatteregionen, som også opkræver registreringsafgift.
Moms Momsfritagelse gives i samme omfang og på samme vilkår som for  

 toldfritagelsen.
 Momsfritagelse omfatter også værktøj, udstyr og instrumenter, der er  

 nødvendige for udøvelsen af den pågældendes erhverv.
Punktafgifter Foruden registreringsafgift, se indledningen D.4.
D.4.2.2 Varer, som indføres i forbindelse med indgåelse af ægteskab Rfo. 918/83 art. 11-15 Der skal ikke betales told af personligt udstyr, løsøre og bohave, også  

 nyt, som tilhører en person, der i forbindelse med indgåelse af ægteskab  

 flytter her til landet fra et ikke-EU-land.
 Fritagelsen omfatter også indførsel af gaver, der sædvanligvis gives ved  

 et bryllup, og som modtages af ovennævnte personer fra personer, der er  

 bosiddende uden for EU.
Den enkelte gaves værdi må dog ikke overstige 1.000 ECU (ca.7.500 kr.) For at der kan gives toldfritagelse, skal genstandene være indført senest  

 4 måneder efter bryllupsdagen og tidligst 2 måneder inden den fastsatte  

 bryllupsdag.
I sidstnævnte tilfælde er fritagelsen betinget af, at der  

 stilles sikkerhed for told- og momsbeløbet.
 Der kan ikke gives toldfritagelse for alkoholholdige drikkevarer og  

 tobaksvarer.
Betingelser Betingelser for at give toldfrifritagelse:
1. den pågældende skal have haft sædvanligt opholdssted uden for EU i en  

 sammenhængende periode på mindst 12 måneder, 2. der skal foreligge dokumentation for indgåelse af ægteskab.
Moms Momsfritagelse gives i samme omfang og på samme vilkår som fastsat for  

 toldfritagelsen.
Punktafgifter Se indledningen D.4.
D.4.2.3 Personlige ejendele erhvervet ved arv Rfo. 918/83 art. 16-18 Der skal ikke betales told af personlige ejendele, der erhverves ved legal  

 arv eller testamenteret arv.
 Fritagelsen omfatter ikke:
- alkoholholdige varer, - tobak og tobaksvarer, - erhvervskøretøjer, - materiel til erhvervsmæssig brug, bortset fra transportabelt værktøj,  

 udstyr eller instrumenter, der var nødvendige for afd des erhverv, - lagerbeholdninger af råstoffer og færdigvarer eller halvfabrikata, - husdyrbesætninger.
 Der skal fremlægges dokumentation for, at indføreren har erhvervet de  

 personlige ejendele ved arv.
Moms Momsfritagelse gives i samme omfang og på samme vilkår som for  

 toldfritagelsen.
Punktafgifter Se indledningen D.4.
D.4.2.4 Løsøre eller bohave bestemt til møblering af sekundærbolig Rfo. 918/83 art. 20-24 Der skal ikke betales told af løsøre og bohave, der indføres af en person,  

 som har sædvanligt opholdssted uden for EU, med henblik på at møblere en  

 sekundærbolig her i landet.
 Toldfriheden kan begrænses således, at den samme sekundærbolig kun kan  

 møbleres toldfrit 1 gang.
 Hvis boligen udlejes eller overdrages til tredjemand inden for 2 år fra  

 den dato, hvor løs ret og bohavet blev indført, skal tolden betales.
 Toldfriheden gælder dog fortsat, hvis det pågældende løsøre og bohave  

 anvendes til møblering af en ny sekundærbolig her i landet.
 Hvis løs ret eller bohavet udlånes, pantsættes, udlejes eller overdrages  

 mod eller uden betaling til tredjemand inden for 2 år fra den dato, hvor det  

 blev angivet til fri omsætning, skal der betales told.
Betingelser Betingelser for give toldfritagelse:
1. den pågældende skal have haft sædvanligt opholdssted uden for EU i en  

 sammenhængende periode på mindst 12 måneder, 2. den pågældende skal være ejer af sekundærboligen eller have lejet den  

 for mindst 2 år, 3. boligen må ikke udlejes til andre under den pågældendes eller dennes  

 families fravær, 4. løs ret og bohavet skal have været i den pågældendes eje og have været  

 benyttet af denne i mindst 6 måneder inden indførslen, 5. løs ret og bohavet skal med hensyn til beskaffenhed og mængde svare til  

 en normal møblering af den pågældende sekundærbolig.
Moms Momsfritagelse gives i samme omfang og under samme betingelser som for  

 toldfritagelsen.
Punktafgifter Se indledningen D.4.
D.4.2.5 Elevers og studerendes personlige udstyr, skolemateriale, løsøre  

 og bohave Rfo. 918/83 art. 25-26 Elever og studerende, der bosætter sig her i landet for at studere, skal  

 ved indførslen af deres personlige udstyr og skolemateriale ikke betale told.
 Dette omfatter også brugt løsøre og bohave, der indgår i en normal  

 møblering af et værelse til en studerende.
 Som elev eller studerende anses enhver, der er indskrevet ved en  

 læreanstalt for der at følge undervisningen på fuldtidsbasis.
 Toldfritagelse kan gives ad flere gange i hvert skoleår.
Moms Momsfritagelse gives i samme omfang og på samme vilkår som for  

 toldfritagelsen.
Punktafgifter Se indledningen D.4.
D.4.3 Anden indførsel af personlig karakter Der kan gives toldfritagelse ved indførsel af varer, der har personlig  

 karakter, såsom private forsendelser, hædersbevisninger, gaver modtaget som  

 led i mellemfolkeligt samarbejde samt varer til statsoverhoveder.
D.4.3.1 Forsendelser fra en privatperson til en anden Rfo. 918/83 art. 29-31 Der skal ikke betales told af varer, som sendes fra en privatperson uden  

 for EU til en privatperson her i landet, når der er tale om indførsel uden  

 erhvervsmæssig karakter.
 Som indførsel uden erhvervsmæssig karakter anses forsendelser, som:
1. finder sted lejlighedsvis, 2. udelukkende indeholder varer, der er bestemt til modtagerens personlige  

 brug eller til brug for dennes familie, og hvis beskaffenhed eller mængde  

 ikke kan give anledning til tvivl om, at indførslen sker i  

 ikke-erhvervsmæssigt øjemed, 3. sendes til modtageren uden nogen form for betaling.
Betingelse Toldfritagelsen er betinget af, at forsendelsen kun indeholder varer til  

 en samlet værdi, der ikke overstiger 45 ECU - ca. 340 kr. - pr. forsendelse.
 Indeholder en forsendelse flere varer, hvis samlede værdi overstiger 45  

 ECU., gives der toldfritagelse for de varer, som hvis de blev indført  

 særskilt, kunne komme ind under den nævnte fritagelse, dog således at  

 opdeling af den enkelte vare ikke kan finde sted.
Toldfritagelsen omfatter også tobaksvarer, spiritus, hedvin, bordvin samt  

 parfume og toiletvand.
Hvilket dog er begrænset til følgende mængde pr.  

 forsendelse:
 For postforsendelser kan der gives toldfritagelse uden godsregistrering og  

 fortoldning, hvis værdien ifølge postforsendelsens grønne etiket eller  

 tolddeklaration skønnes rigtig og ikke overstiger 45 ECU.
 For andre forsendelser kan der gives toldfritagelse uden afgivelse af  

 fortoldningsangivelse, hvis værdien ifølge forsendelsesdokumenter,  

 prisangivelser på varerne eller lignende skønnes rigtig og ikke overstiger 45  

 ECU.
Moms Momsfritagelse for småforsendelser gives i samme omfang og under samme  

 betingelser som fastsat for toldfritagelsen.
Forsendelsens samlede værdi må dog ikke overstige 360 kr.
Hvis  

 forsendelsen indeholder varer til en værdi, der overstiger dette beløb, er  

 forsendelsen i sin helhed udelukket fra momsfritagelse.
 Der gives heller ikke momsfritagelse for tobaksvarer, alkoholholdige  

 drikkevarer, parfume og toiletvand.
Punktafgifter Se indledningen D.4.
D.4.3.2 Hædersbevisninger i form af ordener og belønninger Rfo. 918/83 art. 86 Hvis der over for told- og skatteregionen fremlægges fyldestgørende  

 dokumentation, og hvis der ikke handles i erhvervsmæssigt øjemed, gives der  

 toldfritagelse for:
- ordener, der af regeringer fra lande uden for EU tildeles personer, der  

 har deres sædvanlige opholdssted her i landet, - pokaler, medaljer og lignende af hovedsagelig symbolsk betydning, som i  

 et ikke-EU-land er givet til personer med sædvanligt opholdssted her i landet  

 som hædersbevisning for deres virksomhed inden for bestemte områder såsom  

 kunst, videnskab, sport eller den offentlige tjeneste, eller som de har gjort  

 sig fortjent til ved en særlig begivenhed, og som indføres her til landet af  

 disse personer selv, Overrækkes ovennævnte pokaler, medaljer og lignende her i landet er disse  

 også omfattet af bestemmelserne om toldfritagelse.
 - præmier, trofæer og erindringsgaver af symbolsk karakter og af ringe  

 værdi, som er beregnet til at skulle uddeles gratis til personer med  

 sædvanligt opholdssted uden for EU i forbindelse med forretningskongresser  

 eller lignende internationale arrangementer.
 Indførslen må dog ikke give anledning til tvivl om, at dette sker i  

 ikke-erhvervsmæssigt øjemed.
 Toldfritagelsen kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen D.4.
D.4.3.3 Gaver, som modtages i forbindelse med mellemfolkeligt samarbejde Rfo. 918/83 art. 87-89 Der skal ikke betales told af gaver, der indføres her til landet i  

 følgende tilfælde:
- gaver, der er modtaget fra myndigheder i et ikke-EU-land i forbindelse  

 med et officielt besøg der, og som indføres her til landet af gavemodtageren, - gaver, der indføres af personer, der aflægger officielt besøg her i  

 landet, og som er beregnet som gave til myndigheder her i landet, - gaver, som officielle myndigheder, offentlige sammenslutninger eller  

 almennyttige foreninger i et ikke-EU-land, som tegn på venskab eller velvilje  

 sender til myndigheder, sammenslutninger eller foreninger her i landet, der  

 er godkendt til at modtage sådanne gaver toldfrit.
 Toldfritagelsen omfatter ikke alkoholholdige varer, tobak og tobaksvarer.
Betingelser Betingelser for at give toldfritagelse:
1. gaverne gives kun lejlighedsvis, 2. gavernes art, værdi eller mængde må ikke give anledning til tvivl om,  

 at indførslen sker i ikke-erhvervsmæssigt øjemed, 3. modtageren må ikke anvende gaven i erhvervsmæssigt øjemed.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen D.4.
D.4.3.4 Varer beregnet til brug for statsoverhoveder Rfo. 918/83 art. 90 Der skal ikke betales told af gaver til regerende statsoverhoveder, samt  

 for varer, der skal bruges eller forbruges af regerende statsoverhoveder fra  

 ikke-EU-lande eller af disses officielle repræsentanter under officielt  

 ophold her i landet.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen D.4.
D.4.4 Indførsel af materiale og varer beregnet til aktiviteter af almen  

 interesse Der gives toldfritagelse ved indførsel af varer, der skal anvendes til  

 aktiviteter af almen interesse, såsom videnskabeligt udstyr, forsøgsdyr,  

 terapeutiske stoffer, referencestoffer, farmaceutiske produkter, samt  

 genstande til handicappede og katastroferamte.
D.4.4.1 Uddannelsesmæssigt, videnskabeligt eller kulturelt materiale Rfo. 918/83 art. 50-51 Der skal ikke betales told af visse uddannelsesmæssige, videnskabelige  

 eller kulturelle materialer.
Rfo.nr. 918/83, bilag I og II Toldfritagelsen omfatter de bøger, publikationer, dokumenter,  

 audiovisuelle materialer samt samlerobjekter og kunstværker som er nævnt i  

 bilag 92 og 93.
 Materialerne, der er nævnt i bilag 92, kan indføres med toldfritagelse,  

 uanset adressaten og formålet med anvendelsen.
 For de materialer, der er nævnt i bilag 93 , gives der toldfritagelse, når  

 de er beregnet til:
- offentlige eller almennyttige institutioner af uddannelsesmæssig,  

 videnskabelig eller kulturel art, - institutioner, der hører til de kategorier, som er anført ud for de  

 enkelte materialer i kolonne 3 i nævnte bilag, for så vidt de af told- og  

 skatteregionen er godkendt til at modtage sådanne materialer toldfrit.
Betingelser Toldfritagelse er betinget af, at institutionens ansvarlige leder eller  

 dennes bemyndigede repræsentant afgiver erklæring om:
1. at varerne vil blive videresendt direkte til det angivne  

 bestemmelsessted, 2. at varerne vil blive optaget i institutionens inventarliste, 3. at institutionen vil være behjælpelig ved enhver form for kontrol, som  

 told- og skatteregionen måtte finde nødvendig for at sikre, at betingelserne  

 for toldfritagelse er eller fortsat vil være opfyldt.
 I erklæringen skal endvidere anføres, at underskriveren er bekendt med:
- at varerne ikke må udlånes, udlejes eller overdrages mod eller uden  

 betaling uden forudgående godkendelse fra told- og skatteregionen, - at told- og skatteregionen skal underrettes, hvis institutionen ikke  

 længere opfylder betingelserne for toldfritagelse, eller hvis institutionen  

 har til hensigt at anvende varerne til formål, som ikke giver ret til  

 toldfritagelse.
 Ved indførsel af audiovisuelt materiale må der endvidere af institutionen  

 fremlægges en kortfattet redegørelse for hvad materialerne indeholder til  

 brug ved told- og skatteregionens bedømmelse af, om varerne kan anses for at  

 være af uddannelsesmæssig, videnskabelig eller kulturel art.
Moms Der kan ikke gives momsfritagelse for uddannelsesmæssigt, videnskabeligt  

 eller kulturelt materiale.
D.4.4.2 Videnskabelige apparater Rfo. 918/83 art. 52-59 Der skal ikke betales told af videnskabelige instrumenter og apparater,  

 som udelukkende indføres i ikke-erhvervsmæssigt øjemed.
 For at et apparat kan betegnes som et videnskabeligt apparat, skal det  

 være konstrueret på en sådan måde eller tilpasset i forhold til et  

 standardapparat, at det udelukkende eller hovedsageligt kan anvendes til  

 videnskabeligt arbejde.
 Ved "indførsel i ikke-erhvervsmæssigt øjemed" forstås, at  

 videnskabelige apparater indføres for at anvendes til videnskabelig forskning  

 eller undervisning uden vinding for je.
Apparaterne anses fortsat som bestemt til anvendelse til videnskabelig  

 forskning eller undervisning uden vinding for je, når de delvis anvendes til  

 arbejde for ikke-fritagelsesberettigede organisationers regning.
Dette  

 forudsætter imidlertid, at resultaterne af arbejdet offentliggøres, og at  

 dette arbejdes andel i den fritagelsesberettigede organisations aktivitet har  

 sekundær og ubetydelig karakter.
 Hvis institutionen arbejder for tredjemand mod betaling, må denne betaling  

 kun svare til omkostningerne ved den ydede tjeneste.
 Der kan også gives toldfritagelse for videnskabelige apparater, der af en  

 person fra et ikke-EU-land sendes gratis til en godkendt modtagerinstitution.
 Gaven må ikke dække over nogen erhvervsmæssig interesse fra giverens side.
 Hvis en institution ikke længere opfylder betingelserne for toldfritagelse  

 eller agter at anvende apparaterne til andre formål end de fastsatte, skal  

 told- og skatteregionen underrettes herom.
Betingelser Betingelser for at give toldfritagelse:
1. modtageren her i landet skal være en offentlig, almennyttig eller  

 privat institution, der beskæftiger sig med undervisning eller videnskabelig  

 forskning, Modtageren skal godkendes af told- og skatteregionen.
 2. videnskabelige apparater ikke må udlånes, udlejes eller overdrages mod  

 eller uden betaling, uden at der betales told, medmindre dette sker til  

 institutioner, der er berettiget til toldfritagelse.
 Told- og skatteregionen skal underrettes herom.
 Reservedele mv.
 Der skal ikke betales told af reservedele, komponenter og tilbehør samt  

 værktøj, der er specielt tilpasset og beregnet til apparater, der er indført  

 eller kan indføres med toldfritagelse.
 Ved reservedele forstås materiel, som fuldt ud svarer til en udskiftelig  

 funktionsdel, og som er bestemt til at erstatte denne del som følge af  

 slitage eller funktionssvigt.
Som komponent anses enhver anordning, der har en diskret funktion i en  

 installation, dvs. som udfører en elementær funktion, også sekundær, i  

 hovedapparatets funktion.
Det kan dreje sig om en del af en materielkæde, men  

 også være en bestanddel, der integreres i et apparat.
 Ved tilbehør forstås materiel af en teknisk-videnskabelig mindre  

 betydning, end det apparat det skal supplere, og hvis tilstedeværelse ikke er  

 nødvendig, for at det pågældende apparat kan fungere normalt.
Procedurer Told- og skatteregionen kan tillade apparater indført uden betaling af  

 told, hvis der sammen med fortoldningsangivelsen, formular A 10, afgives en  

 erklæring, formular G 77, hvor modtageren og importøren erklærer sig  

 indforstået med at betale tolden, hvis det ved en nærmere undersøgelse viser  

 sig, at bestemmelserne ikke er opfyldt.
Erklæring G 77 er optrykt som bilag  

 94.
 Apparatets tekniske kendetegn og præcise anvendelse mv. skal klart fremgå  

 af Erklæring G 77, idet disse oplysninger bl.a. lægges til grund for told- og  

 skatteregionens undersøgelse.
 Kopi af faktura samt teknisk beskrivelse af apparatet, fx brochure, skal  

 vedlægges erklæringen.
 Når told- og skatteregionen har afsluttet undersøgelsen vil institutionen  

 få meddelelse om fritagelsen kan opretholdes.
Moms Der kan ikke gives momsfritagelse for videnskabelige apparater.
D.4.4.3 Udstyr til videnskabelig forskning Rfo. 918/83 art. 59 a+b Der skal ikke betales told af videnskabeligt udstyr, der indføres til EU i  

 ikke-erhvervsmæssigt øjemed af en institution for videnskabelig forskning med  

 sæde uden for EU eller for en sådan institutions regning.
 Toldfritagelsen er dog betinget af, at Europa Kommissionen kan acceptere  

 en sådan toldfritagelse.
 Som videnskabeligt udstyr anses instrumenter, apparater, maskiner og  

 tilbehør hertil, som anvendes til videnskabelig forskning.
 Reservedele og værktøj, der er specielt konstrueret til vedligeholdelse,  

 kontrol, justering og reparation af det videnskabelige udstyr er også  

 omfattet af toldfritagelsen.
Betingelser Betingelser for at give toldfritagelse:
1. udstyret skal være bestemt til anvendelse af ansatte i eller  

 repræsentanter for forskningsinstitutioner uden for EU eller med disses  

 samtykke og anvendes som led i en forskningsaftale med institutioner for  

 videnskabelig forskning inden for EU, 2. udstyret skal fortsat tilhøre en fysisk eller juridisk person etableret  

 uden for EU, 3. udstyret må ikke udlånes, udlejes eller overdrages mod eller uden  

 betaling, uden at told- og skatteregionen forinden underrettes herom.
Procedure For at der kan gives toldfritagelse, skal den ansvarlige leder eller en af  

 denne bemyndiget repræsentant for forskningsinstitutionen uden for EU anmode  

 om toldfritagelse.
Anmodningen skal indgives til den lokale told- og  

 skatteregion, hvori institutionen er beliggende, og hvor forskningen skal  

 gennemføres.
 Anmodningen skal omfatte følgende oplysninger og dokumentation:
- kopi af den konkrete aftale om videnskabeligt samarbejde, der er indgået  

 mellem de pågældende forskningsinstitutter i EU og uden for EU, - den nøjagtige handelsbetegnelse for de pågældende udstyr, samt mængden  

 og værdien heraf og den formodede tarifering efter Den Kombinerede  

 Nomenklatur (KN-kode).
- udstyrets oprindelses- og afsendelsesland, - hvor udstyret skal anvendes, - hvad det pågældende udstyr skal anvendes til samt varigheden af dets  

 anvendelse.
Moms Der kan ikke gives momsfritagelse for videnskabeligt udstyr.
D.4.4.4 Apparater til brug for medicinsk forskning, diagnosticering eller  

 medicinsk behandling Rfo. 918/83 art. 63 a+b Der skal ikke betales told af instrumenter og apparater til brug inden for  

 medicinsk forskning, diagnosticering eller medicinsk behandling.
Betingelser Betingelser for at give toldfritagelse:
1. modtageren her i landet skal være en sundhedsorganisation, en  

 hospitalsafdeling eller et medicinsk forskningsinstitut, godkendt af told- og  

 skatteregionen, 2. apparatet skal være en gave fra en privat person eller en velgørende  

 eller filantropisk organisation, eller være indkøbt for midler stillet til  

 rådighed fra sådanne givere, 3. der må ikke på nogen måde må være interessesammenfald med fabrikanten  

 af apparatet, og det må kunne godtgøres, at gaven skænkes uden at tilgodese  

 giverens erhvervsmæssige interesse, 4. apparatet ikke må udlånes, udlejes eller overdrages mod eller uden  

 betaling, uden at der betales told.
Toldfritagelse for reservedele, komponenter og tilbehør samt værktøj gives  

 efter de samme bestemmelser som for videnskabelige apparater.
Se D 4.4.2.
Procedurer Told- og skatteregionen kan tillade apparater indført uden betaling af  

 told, hvis der sammen med fortoldningsangivelsen afgives en erklæring,  

 formular G 79, hvor modtageren erklærer sig indforstået med at betale tolden,  

 hvis det ved en nærmere undersøgelse viser sig, at bestemmelserne ikke er  

 opfyldt.
Erklæring G 79 er optrykt som bilag 95.
 Det skal klart fremgå af erklæringen, hvad apparatet skal benyttes til, og  

 hvorvidt det er en gave, idet bl.a. disse oplysninger lægges til grund for  

 told- og skatteregionens undersøgelse.
 Kopi af faktura samt teknisk beskrivelse - brochure - af apparatet skal  

 vedlægges erklæringen.
 Når told- og skatteregionen har afsluttet undersøgelsen vil institutionen  

 få meddelelse om toldfritagelsen kan opretholdes.
Moms Der kan ikke gives momsfritagelse for apparater til medicinsk forskning,  

 diagnosticering eller medicinsk behandling.
D.4.4.5 Forsøgsdyr samt biologiske og kemiske stoffer beregnet til  

 forskning Rfo. 918/83 art. 60 Der skal ikke betales told af dyr, der er særlig opdrættet eller forberedt  

 til anvendelse i laboratorier, samt visse biologiske og kemiske stoffer Kfo. nr. 2283/83, bilag.
De biologiske og kemiske stoffer, der er omfattet af  

 fritagelsesbestemmelserne fremgår af en liste.
Se bilag 96.
 I listen er kun opført stoffer, for hvilke der ikke i EU findes  

 tilsvarende produktion, og hvis særlige egenskaber og renhedsgrad gør, at de  

 er egnet til videnskabelig forskning.
 Ved udtrykket særlig opdrættet til laboratorieforsøg skal normalt forstås  

 dyr, som er opdrættet og fodret i specialiserede institutioner med henblik på  

 anvendelse ved forsøg.
De dyr, der oftest anvendes til forsøg, er rotter, mus, kaniner, fr er og  

 marsvin.
Der sættes dog ikke i bestemmelserne grænser for, hvilke dyr der kan  

 være omfattet af toldfritagelsen.
 Som regel er disse dyr ledsaget af en laboratorieattest udstedt af  

 afsenderinstitutionen, hvoraf det fremgår, at de har fået en særlig  

 behandling, der gør dem egnede til at indgå i videnskabelig forskning.
 Anden dokumentation kan dog også anvendes.
Betingelser Betingelser for at give toldfritagelse:
1. modtageren her i landet skal være en offentlig, privat eller  

 almennyttig institution med undervisning eller videnskabelig forskning som  

 hovedbeskæftigelse, 2. institutionen skal være godkendt til at modtage omhandlede forsendelser  

 toldfrit.
Moms Momsfritagelse gives i samme omfang og under samme betingelser som fastsat  

 for toldfritagelsen.
Forsøgsdyrene skal dog være erhvervet gratis.
Punktafgifter Se indledningen D.4.
D.4.4.6 Terapeutiske stoffer fra mennesker, og reagensmidler til  

 bestemmelse af blod- og vævstyper Rfo. 918/8 art. 61-63 Der skal ikke betales told af:
- terapeutiske stoffer fra mennesker, hvorved forstås menneskeblod og  

 derivater deraf, dvs. rent blod, tørret plasma fra mennesker, albumin,  

 stabile opløsninger af proteiner i plasma, immunoglobulin, samt fibrinogen, - reagensmidler til bestemmelse af blodtyper, hvorved forstås alle  

 reagensmidler fra mennesker, dyr, planter eller andet, til bestemmelse af  

 blodtyper og sporing af uforenelighed af blod, - reagensmidler til bestemmelse af vævstyper, hvorved forstås alle  

 reagensmidler fra mennesker, dyr, planter eller andet til bestemmelse af  

 vævstyper hos mennesker.
 Toldfritagelsen omfatter også eventuelle specialemballager, som er  

 nødvendige for de terapeutiske stoffers og reagensmidlers transport, samt  

 eventuelle opløsningsvæsker og tilbehør, der er nødvendige ved brugen af  

 stofferne og reagensmidlerne, og som forsendelserne måtte indeholde.
Betingelser Betingelser for at give toldfritagelse:
1. modtageren skal være en godkendt institution eller laboratorie.
Her i  

 landet er hospitaler, institutter og laboratorier ved universiteterne  

 godkendt som berettiget til at få toldfritagelse, 2. varerne skal anvendes udelukkende i medicinsk eller videnskabeligt,  

 ikke-erhvervmæssigt øjemed, 3. varerne skal være vedlagt en konformitetsattest, der skal være udstedt  

 i det land uden for EU, hvor varerne kommer fra, En konformitetsattest betyder, at der skal attesteres for ensartethed  

 inden for en varegruppe.
 4. varerne skal være i beholdere, der er forsynet med en speciel  

 identifikationsetiket.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen D.4.
D.4.4.7 Referencestoffer til kvalitetskontrol med lægemidler Rfo. 918/83 art. 63c Der skal ikke betales told af forsendelser, som indeholder prøver af  

 referencestoffer, der af Verdensundhedsorganisationen (WHO) er godkendt med  

 henblik på at sikre kvalitetskontrollen med stoffer, der anvendes til  

 fremstilling af lægemidler, og som sendes til en modtager, der er godkendt af  

 told- og skatteregionen, til at kunne modtage sådanne forsendelser.
 Toldfritagelsen omfatter også specialemballager, der er nødvendige for  

 transporten af de kemiske referencestoffer, samt eventuelt tilbehør, der er  

 nødvendige ved brugen af disse stoffer.
 Toldfritagelsen omfatter kun forsendelser fra WHO Collaborating Center for  

 Chemical Reference Substances, Stockholm, Sverige, til godkendte modtagere  

 her i landet, dvs. virksomheder, der har Sundhedsstyrelsens godkendelse til  

 produktion af lægemidler.
Betingelser Toldfritagelsen er betinget af, at der på forsendelserne med  

 referencestoffer er stemplet WHO Collaborating Center, samt at forsendelserne  

 er forsynet med en speciel etiket.
Se bilag 97.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen D.4.
D.4.4.8 Farmaceutiske produkter til brug ved internationale  

 sportsarrangementer Rfo. 918/83 art. 64 Der skal ikke betales told af farmaceutiske produkter, der skal bruges som  

 lægemidler til personer eller dyr, der kommer fra ikke-EU-lande for at  

 deltage i internationale sportsarrangementer her i landet, i det omfang det  

 er nødvendigt for at dække deres behov under opholdet.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen D.4.
D.4.4.9 Vareforsendelser til velgørende og filantropiske organisationer Rfo. 918/83 art. 65-69 Der skal ikke betales told af:
- helt nødvendige varer, såsom fødevarer, medicin, beklædningsgenstande og  

 tæpper, der med henblik på gratis uddeling til trængende personer indføres af  

 statslige eller andre velgørende eller filantropiske organisationer, som er  

 godkendt til at indføre sådanne varer, - varer af enhver art, som af en person eller organisation uden for EU  

 uden erhvervsmæssig interesse sendes gratis til statslige eller andre  

 velgørende eller filantropiske organisationer, der er godkendt til at afholde  

 velgørenhedsarrangementer til fordel for trængende personer, - udstyr og kontormateriale, der af en person eller organisation uden for  

 EU uden erhvervsmæssig interesse sendes gratis til velgørende eller  

 filantropiske organisationer til brug for disse organisationers drift eller  

 velgørende formål.
Organisationerne skal være godkendt til at modtage sådanne  

 donationer.
 Der kan ikke gives toldfritagelse for:
- alkoholholdige varer, - tobak og tobaksvarer, - kaffe og te, - motorkøretøjer, bortset fra ambulancer.
Betingelser Varerne må ikke udlånes, udlejes eller overdrages mod eller uden betaling  

 til andre formål end de angivne, uden at told- og skatteregionen forinden  

 underrettes herom.
Moms Momsfritagelse gives i samme omfang og under samme betingelser som fastsat  

 for toldfritagelsen.
Det er dog en betingelse, at varerne er erhvervet  

 gratis.
Punktafgifter Se indledningen D.4.
D.4.4.10 Genstande beregnet for blinde Rfo. 918/83 art. 70 og 71,Bilag III Der skal ikke betales told af genstande, der er specielt fremstillet med  

 henblik på at hjælpe blinde uddannelsesmæssigt, videnskabeligt eller  

 kulturelt, og som er anført i bilag 98.
Bilag IV Der kan også gives toldfritagelse for genstande, som er anført i bilag 99.  

 Det er dog en betingelse at genstandene indføres:
- enten af de blinde selv til eget personligt brug, - eller af institutioner, som varetager uddannelse af eller yder bistand  

 til blinde og som af told- og skatteregionen er godkendt som berettigede til  

 at indføre sådanne genstande uden betaling af told.
 Der er her i landet godkendt følgende institutioner:
- Statens Bibliotek og Trykkeri for Blinde, - Refnæsskolen, Institut for Blinde og Svagtsynede Børn og Unge i Danmark, - Institut for Blinde og Svagtsynede, - Kommuneservice, Kommunernes Landsforening, - Dansk Teknologicenter for Handicappede.
 Toldfritagelsen omfatter også reservedele, dele og tilbehør, der passer  

 til genstandene.
 Indførsel uden betaling af told kan også ske for værktøj til  

 vedligeholdelse, kontrol, justering eller reparation af genstandene.
 Reservedele, dele, tilbehør og værktøj skal indføres samtidig med  

 genstandene, eller, hvis de indføres senere, skal de kunne identificeres som  

 værende beregnet til genstande, der allerede er indført eller vil kunne  

 indføres uden betaling af told.
Rfo. 918/83 art. 75-78 Toldfritagelsen er betinget af, at institutionens ansvarlige leder eller  

 dennes bemyndigede repræsentant afgiver erklæring om:
1. at genstandene vil blive sendt direkte til det angivne  

 bestemmelsessted, 2. at genstandene vil blive optaget på institutionens eller  

 organisationens inventarliste, 3. at genstandene udelukkende vil blive anvendt til det fastsatte formål, 4. at institutionen eller organisationen vil være behjælpelig med enhver  

 form for kontrol, som told- og skatteregionen måtte finde nødvendig for at  

 sikre, at betingelserne for toldfritagelse er eller fortsat vil være opfyldt.
 I erklæringen skal endvidere anføres, at underskriveren er bekendt med:
- at genstandene ikke uden forudgående godkendelse fra told- og  

 skatteregionen må udlånes, udlejes eller overdrages mod eller uden betaling  

 til andre end de blinde, som institutionen beskæftiger sig med, - at told- og skatteregionen skal underrettes, hvis institutionen ikke  

 længere opfylder betingelserne for toldfritagelse eller hvis institutionen  

 har til hensigt at anvende genstandene til formål, som ikke giver ret til  

 toldfritagelse.
Moms Momsfritagelse er ikke begrænset til genstande nævnt i bilagene 98 og 99.  

 Se momsvejledningen/1996, side 206.
Punktafgifter Se indledningen til D.4.
D.4.4.11 Genstande beregnet for andre handicappede Rfo. 918/83 art. 72-73 Der skal ikke betales told af genstande, der er specielt fremstillet med  

 henblik på uddannelse, beskæftigelse og indpasning i samfundet af fysisk  

 eller mentalt handicappede, bortset fra blinde, hvis:
- de indføres enten af de handicappede selv til eget personligt brug, - eller af institutioner, som varetager uddannelse af eller yder bistand  

 til handicappede, og som af told- og skatteregionen er godkendt som  

 berettigede til toldfri indførsel af sådanne genstande.
 Toldfritagelsen omfatter også reservedele, dele og tilbehør, der passer  

 til genstandene.
 Indførsel uden betaling af told kan også ske for værktøj til  

 vedligeholdelse, kontrol, justering eller reparation af genstandene.
 Reservedele, dele, tilbehør og værktøj skal indføres samtidig med  

 genstandene, eller, hvis de indføres senere, skal de kunne identificeres som  

 værende beregnet til genstande, der allerede er indført eller vil kunne  

 indføres uden betaling af told.
Rfo. 918/83 art. 75-78 For så vidt angår udlån, udlejning eller overdragelse sker dette i samme  

 omfang og på samme vilkår som for genstande beregnet for blinde.
Se D.4.4.10.
Moms Momsfritagelsen er betinget af, at genstandene er modtaget som gave, og at  

 indførslen foretages af institutioner, som uddanner eller bistår  

 handicappede.
Se momsvejledningen/1996, side 206.
Punktafgifter Se indledningentil D.4.
D.4.4.12 Varer beregnet for katastroferamte Rfo. 918/83 art. 79-85 Der skal ikke betales told af varer, der indføres af statsorganer eller  

 andre organisationer af velgørende eller filantropisk art, der er godkendt af  

 told- og skatteregionen, med henblik på:
- gratis at blive uddelt til ofre for katastrofer, der rammer et eller  

 flere EU-landes områder, - gratis at blive stillet til rådighed for ofre for sådanne katastrofer,  

 idet de pågældende statsorganer eller organisationer dog bevarer  

 ejendomsretten.
 Varer, der indføres til fri omsætning af hjælpeenheder til dækning af  

 deres behov i den tid, aktionen varer, omfattes ligeledes af toldfritagelsen  

 på samme betingelser for ovenfor anført.
 Toldfritagelsen omfatter ikke materialer og udstyr til genopbygning af  

 katastroferamte områder.
Før der kan gives toldfritagelse kræves en Kommissionsbeslutning.
I  

 beslutningen fastsættes omfanget af og betingelserne for toldfritagelsen.
 Indtil en Kommissionsbeslutning foreligger, kan suspension af tolden  

 tillades.
 Der gives kun toldfritagelse til organisationer, hvis regnskaber gør det  

 muligt at kontrollere de foretagne transaktioner, og som giver alle de  

 garantier, der skønnes nødvendige.
 Varerne må ikke udlånes, udlejes eller overdrages mod eller uden betaling  

 medmindre told- og skatteregionen forinden underrettes herom.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.5 Indførsel i forbindelse med udøvelse af handelsmæssig aktivitet Der kan gives toldfritagelse ved indførsel af varer, der indføres i  

 forbindelse med udøvelse af handelsmæssig aktivitet, såsom investeringsgoder,  

 der overflyttes her til landet, vareprøver, tryksager samt varer til analyse  

 mv.
D.4.5.1 Investeringsgoder og andet udstyr, som indføres ved overflytning  

 af aktiviteter fra et ikke-EU-land Rfo. 918/83 art. 32-38 Der skal ikke betales told af investeringsgoder og andet udstyr tilhørende  

 en selvstændig økonomisk produktionsenhed eller servicevirksomhed, som  

 endeligt indstiller deres aktivitet i et ikke-EU-land for at udøve en  

 lignende aktivitet her i landet.
 Hvis virksomheden er en landbrugsbedrift gives der også toldfritagelse for  

 besætningen.
 Toldfritagelsen er begrænset til investeringsgoder og andet udstyr, som:
- har været benyttet i virksomheden i mindst 12 måneder inden,  

 virksomheden ophørte sin aktivitet i det fraflyttede land uden for EU, og som  

 er indført her til landet inden 12 måneder, - agtes benyttet til samme formål efter overflytningen, - stemmer overens med den pågældendes virksomheds art og størrelse.
 Toldfritagelsen omfatter ikke virksomheder, hvis overflytning her til  

 landet skyldes eller foretages med henblik på fusion med eller optagelse i en  

 virksomhed, der er etableret her i landet, uden at der indledes en ny form  

 for aktivitet.
 Toldfritagelsen omfatter ikke:
- transportmidler, der ikke har karakter af produktions- eller  

 servicemidler, - levnedsmidler eller foder af enhver art, - brændstoffer og lagerbeholdninger af råstoffer, færdigvarer eller  

 halvfabrikata, - husdyr, der ejes af kreaturhandlere.
 Investeringsgoderne må ikke indenfor 12 måneder udlånes, pantsættes,  

 udlejes eller overdrages mod eller uden betaling, uden at told- og  

 skatteregionen forinden underrettes herom.
 Ovennævnte bestemmelser finder også anvendelse på investeringsgoder og  

 andet udstyr, som tilhører personer, der udøver et liberalt erhverv, samt for  

 juridiske personer, der udøver en aktivitet uden vinding for je, og som  

 overflytter deres aktivitet her til landet fra et ikke-EU-land.
Moms Momsfritagelsen er betinget af, at investeringsgoderne tilhører en  

 virksomhed, der er registreringspligtig efter momsloven.
Punktafgifter Se indledningen D.4.
D.4.5.2 Vareprøver af ringe værdi Rfo. 918/83 art. 91 Der skal ikke betales told af vareprøver af ringe værdi, der indføres fra  

 lande uden for EU.
 Det er en betingelse, at vareprøverne udelukkende er egnet til  

 kundesøgning.
 Vareprøver kan opdeles i 2 grupper.
Varer, der er gjort uanvendelige Til den første gruppe hører varer, der ved iturivning, gennemhulning,  

 uforgængelig og tydelig mærkning eller på anden måde er gjort uanvendelige  

 til andet formål.
 Som eksempler på prøver af denne art kan nævnes garn, tekstilstoffer,  

 gulvbelægning og lignende opsat på papplader, omslag, stativer og lignende  

 eller i albums fx tapetbøger.
Endvidere kan nævnes bøger, der gratis sendes her til landet for at blive  

 anmeldt.
Bøgerne skal være overstemplet " anmeldereksemplarer".
 Antallet af prøver under denne gruppe er normalt uden betydning.
Andre vareprøver Denne gruppe omfatter vareprøver, der ikke er gjort uanvendelige som nævnt  

 ovenfor.
Det kan fx være prøver af spise- og drikkevarer, kemikalier,  

 kosmetik og alle andre slags færdigvarer, men aldrig varer i normale  

 detailsalgspakninger og varer i miniaturepakninger med sædvanligt udstyr til  

 husstande.
Vareprøver omfatter også vin, dvs. bordvine under 1/5 liters størrelse og  

 andre vine under 1/8 liters størrelse.
Vinprøverne skal være forsynet med  

 etiketter med oplysning om art, kvalitet eller lignende.
Endvidere omfatter vareprøver også modeller og mønstre.
Som modeller anses  

 genstande, som er fremstillet af et (ringere) materiale end selve varen eller  

 i et andet format.
Som mønstre anses afbildning af disse.
Snitmønstre er dog  

 ikke omfattet af toldfritagelsen.
 Toldfritagelsen kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.5.3 Tryksager og genstande af reklamemæssig art Rfo. 918/83 art. 92-94 Der skal ikke betales told af tryksager af reklamemæssig art såsom  

 kataloger, prislister, brugsanvisninger og beskrivelser, der referer til:
- varer, der sælges eller udlejes, - tjenesteydelser, der tilbydes inden for transport-, handelsforsikring-  

 eller bankvirksomhed, af en person, der er etableret uden for EU.
Betingelser Betingelser for at give toldfritagelse:
1. tryksagerne skal være tydeligt mærket med navnet på det firma, der  

 fremstiller, sælger eller udlejer varerne, eller som præsterer de  

 tjenesteydelser, der refereres til, 2. hver forsendelse må kun indeholde et enkelt dokument eller et enkelt  

 eksemplar af hvert dokument.
Der kan dog også gives toldfritagelse for  

 forsendelser, der indeholder flere eksemplarer af samme dokument, når disses  

 samlede bruttovægt ikke overstiger 1 kg, 3. tryksager skal sendes direkte til modtageren.
 Der kan også gives toldfritagelse for genstande af reklamemæssig art, der  

 er uden egentlig handelsværdi, og som leverandører sender gratis til deres  

 kunder, hvis de pågældende genstande ikke kan anvendes til andre formål.
 Hvis genstandene kan anvendes til andre formål, der udover en  

 reklamemæssig funktion har en egentlig brugsfunktion, såsom kuglepenne,  

 lightere og kalendere, kan der ikke gives toldfritagelse.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.5.4 Produkter, der anvendes eller forbruges under en udstilling eller  

 et lignende arrangement Rfo. 918/83 art. 95-99 Der skal ikke betales told af følgende varer, der anvendes på  

 udstillinger:
- mindre vareprøver, som repræsenterer varer, der fremstilles uden for EU, - varer, der indføres udelukkende med henblik på demonstration enten af de  

 pågældende varer eller af maskiner eller apparater, der fremstilles uden for  

 EU, - forskellige materialer af ringe værdi såsom farve, lak og tapet til brug  

 ved opstilling, indretning og dekoration af midlertidige stande, der benyttes  

 af repræsentanter fra ikke-EU-lande, og som ikke kan genanvendes, - tryksager, kataloger, brochurer, prislister, reklameplakater, kalendere,  

 uindrammede fotografier og andre genstande, der uddeles gratis til brug som  

 reklame for varer, der fremstilles uden for EU.
 Som en udstilling anses ikke privat foranstaltede udstillinger i butikker  

 eller forretningslokaler.
 Toldfritagelsen omfatter ikke alkoholholdige varer, tobak og tobaksvarer  

 samt brændstoffer, såvel faste som flydende og luftformige.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.5.5 Varer, der indføres med henblik på undersøgelse, analyse eller  

 afprøvning Rfo. 918/83 art. 100-106 Der skal ikke betales told af varer:
- der skal undersøges, analyseres eller afprøves med henblik på at fastslå  

 deres sammensætning, kvalitet eller andre tekniske data, i informations  

 øjemed eller til brug i industri- eller handelsforskning, - der skal undersøges eller analyseres med henblik på fremstilling eller  

 forbedring af fremstillingen af varer inden for EU, - der skal anvendes til markedsforskning eller forbrugerundersøgelser, der  

 foretages af en EU-fabrikant, med henblik på at undersøge muligheden for at  

 fremstille varer, der kan anvendes til samme formål, - der skal anvendes til at vise, om visse nye ideer eller materialer, der  

 er anvendt til fremstilling af sådanne varer, kan bruges eller tilpasses til  

 fremstilling af varer inden for EU.
 Ordningen omfatter også varer, der skal afprøves:
- for at det kan fastslås, om der inden for EU findes materiale, der kan  

 anvendes til at bearbejde eller forarbejde sådanne varer på de betingelser,  

 som en potentiel køber af dette materiel måtte stille, - for at det kan fastslås, om der uden for EU findes et produkt, der er i  

 overensstemmelse med de krav, som en potentiel køber af dette produkt måtte  

 stille.
 Der gives ikke toldfritagelse for så vidt angår varer, der bruges til  

 unders gelser, analyser eller afprøvninger, som i sig selv er salgsfremmende  

 foranstaltninger.
Der gives kun toldfritagelse for de varemængder, der er absolut nødvendige  

 for at kunne opfylde det formål, hvortil de indføres.
Mængden fastsættes i  

 hvert enkelt tilfælde af told- og skatteregionen.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.6 Indførsel af varer, der er nødvendige til brug ved transport Der kan gives toldfritagelse for varer, der er nødvendige til brug for  

 transport af varer, der indføres her til landet, såsom reb og pap til  

 fastgørelse og beskyttelse af varer, strøelse og foder til dyr, samt  

 brændstof mv. til motorkøretøjer.
D.4.6.1 Tilbehør til fastgørelse og beskyttelse af varer under transport Rfo. 918/83 art. 110 Der skal ikke betales told af diverse materialer såsom reb og sejlgarn,  

 halm, lærred, papir og pap, træ og plastmateriale, der anvendes til  

 fastgørelse og beskyttelse, herunder termisk beskyttelse af varer under  

 transport her til landet fra et ikke-EU-land, og som normalt ikke kan  

 genanvendes.
 Toldfritagelsen kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.6.2 Strøelse og foder bestemt til dyr under transport Rfo. 918/83 art. 111 Der skal ikke betales told af strøelse og foder, der anvendes under  

 transporten og som er læsset på transportmidler, der benyttes til transport  

 af dyr her til landet fra et ikke-EU-land.
 Toldfritagelsen kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.6.3 Brændstof og smøremidler i motorkøretøjer og special-containere Rfo. 918/83 art. 112-116 Der skal ikke betales told af brændstof, der bringes her til landet i de  

 normale tanke i privatbiler, erhvervskøretøjer, motorcykler og  

 specialcontainere.
 Toldfritagelsen omfatter også brændstof i reservedunke i privatbiler og på  

 motorcykler, dog højst 10 liter pr. køretøj.
 Som erhvervskøretøjer anses ethvert motorkøretøj, som i medfør af  

 konstruktionstype og udstyr er egnet og beregnet til, mod eller uden  

 betaling, at befordre mere end ni personer, føreren iberegnet, samt at  

 transportere varer.
 Endvidere anses som erhvervskøretøjer også ethvert køretøj til anden  

 særlig brug end egentlig transport.
 Som privatbil anses enhver bil, der ikke opfylder ovennævnte kriterier.
 Som normale tanke anses følgende:
- tanke, der af konstruktøren er indbygget i alle køretøjer af samme type  

 som det pågældende køretøj, og hvis permanente anbringelse muliggør direkte  

 brug af brændstoffet som drivmiddel både for køretøjet og eventuelt under  

 transporten for køleanlæg eller andre anlæg, - gastanke, der er påmonteret motorkøretøjer konstrueret med henblik på  

 direkte brug af gas som brændstof.
Tanke, der er påmonteret andre anlæg på  

 køretøjet, anses også som normale tanke, - tanke, der af konstruktøren er indbygget i alle containere af samme type  

 som den pågældende container, og hvis permanente anbringelse muliggør direkte  

 brug af brændstoffet under transporten som drivmiddel for køleanlæg eller  

 andre anlæg, som specialcontainere er udstyret med.
 Som specialcontainere anses enhver container, der er forsynet med  

 anordninger specielt til køle-, iltnings- eller varmeisoleringsanlæg eller  

 andre anlæg.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.7 Indførsel af dokumenter Der kan gives toldfritagelse ved indførsel af visse dokumenter, såsom  

 ansøgningsakter vedrørende patenter, turistbrochurer, stempelmærker mv.
D.4.7.1 Forsendelser til organer, der varetager beskyttelse af ophavsret  

 eller industriel eller kommerciel ejendomsret Rfo. 918/83 art. 107 Der skal ikke betales told af mærker, mønstre eller tegninger samt  

 anmeldelsesakter for disse såvel som ansøgningsakter vedrørende patenter på  

 opfindelser eller lignende, der sendes til Patentdirektoratet med henblik på  

 beskyttelse af industriel og kommerciel ejendomsret.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.7.2 Oplysningsmateriale til turistformål Art. 108 Der skal ikke betales told af:
 - dokumenter til gratis uddeling, såsom foldere, brochurer, bøger,  

 tidsskrifter, rejsehåndbøger, plakater (også indrammede), fotografier og  

 fotografiske forstørrelser, ikke indrammede, geografiske kort (også  

 illustrerede), vinduestransparenter og illustrerede kalendere, der har til  

 formål at tiltrække turister.
 Dokumenterne må dog ikke indeholde over 25% handelsreklame for  

 virksomheder uden for EU, og det skal klart fremgå, at formålet med disse  

 dokumenter er generel oplysning.
 - fortegnelse over udenlandske hoteller, der offentliggøres af eller for  

 de officielle turistorganer, samt køreplaner for transportmidler i udlandet,  

 når disse dokumenter er bestemt til gratis uddeling og ikke indeholder over  

 25% privat handelsreklame for virksomheder uden for EU.
 - teknisk materiale, der sendes til repræsentanter eller forbindelser, der  

 er akkrediteret eller udpeget af de officielle nationale turistorganer, når  

 dette materiale ikke er bestemt til uddeling, såsom vejvisere, telefonbøger,  

 telexabonnementsfortegnelser, hotelfortegnelser, kataloger over varemesser,  

 prøver af ringe værdi på håndværksprodukter, materiale om museer,  

 universiteter, kursteder og lignende.
For så vidt angår teknisk materiale kan toldfritagelse gives til de her i  

 landet befuldmægtigede repræsentanter og udpegede korrespondenter for  

 udenlandske officielle turistbureauer.
Der afkræves varemodtagerne erklæring  

 om deres nævnte status og om, at varerne ikke er bestemt til uddeling.
 Toldfritagelse kan gives uden godsregistrering og fortoldning.
Moms Momsfritagelse kan gives i samme omfang og under samme betingelser som  

 fastsat for toldfritagelsen.
Punktafgifter Se indledning til D.4.
D.4.7.3 Forskellige dokumenter og genstande Rfo. 918/83 art. 109 Der skal ikke betales told af:
- dokumenter, der gratis sendes til en offentlig administration her i  

 landet, - udenlandske regeringers og officielle internationale organers  

 publikationer bestemt til gratis uddeling, - stemmesedler beregnet til valg, der tilrettelægges af organer uden for  

 EU, - genstande, der skal tjene som bevismateriale eller er bestemt til  

 lignende formål ved domstole eller andre officielle instanser her i landet, - underskriftsprøver og trykte cirkulærer vedrørende underskrifter, der  

 sendes inden for rammerne af den sædvanlige udveksling af oplysninger mellem  

 statsadministrationer eller pengeinstitutter, - tryksager af officiel art, der sendes til centralbanker her i landet, - rapporter, virksomhedsberetninger, informationsskrivelser, prospekter,  

 tegningsblanketter og andre dokumenter udfærdiget af selskaber hjemmehørende  

 uden for EU og beregnet til ihændehaver eller tegnere af værdipapirer, der er  

 udstedt af disse selskaber, - støttemateriale såsom hulkort, lydoptagelser, mikrofilm, der anvendes  

 til fremsendelse af oplysninger uden vederlag, forudsat at toldfritagelse  

 ikke giver anledning til misbrug eller medfører væsentlig  

 konkurrencefordrejning, - aktpakker, arkivalier, blanketter og andre dokumenter bestemt til brug  

 ved internationale møder, konferencer eller kongresser samt referater af  

 sådanne arrangementer, - planer, tekniske tegninger, kalker, beskrivelser og andre lignende  

 dokumenter indført med henblik på at opnå eller udføre ordrer i et  

 ikke-EU-land eller med henblik på at deltage i en konkurrence, der afholdes  

 her i landet, - dokumenter beregnet til brug ved eksaminer, der af institutioner fra  

 ikke-EU-lande afholdes her i landet, - blanketter beregnet til brug som officielle dokumenter med henblik på  

 køretøjers eller varers bevægelse over grænserne i forbindelse med  

 internationale overenskomster, - blanketter, mærkater, billetter og lignende dokumenter, der af  

 transport- eller hotelvirksomheder fra ikke-EU-lande sendes til rejsebureauer  

 her i landet, - brugte blanketter og billetter, konnossementer, fragtbreve og andre  

 handels- og kontordokumenter, - officielle tryksager fra ikke-EU-lande eller internationale myndigheder  

 samt tryksager, der er i overensstemmelse med de internationale udformninger,  

 og som sendes af sammenslutninger i ikke-EU-lande til tilsvarende  

 sammenslutninger her i landet med henblik på uddeling, - fotografier, diapositiver og klicheer til fotografier, også forsynet med  

 påskrifter, der sendes til nyhedsbureauer, bladhuse eller tidsskriftsforlag, - stempelmærker og lignende, som dokumentation for at afgifter er betalt i  

 et ikke-EU-land.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
 Der gives dog ikke momsfritagelse for stempelmærker og lignende.
Punktafgifter Se indledningen til D.4.
D.4.8 Indførsel i forbindelse med begravelse Der kan gives toldfritagelse for materialer, der indføres til  

 vedligeholdelse mm. af soldaterkirkegårde samt for ligkister, askeurner mm.
D.4.8.1 Materialer til opførelse, vedligeholdelse eller udsmykning af  

 mindesmærker eller soldaterkirkegårde Rfo. 918/83 art. 117 Der skal ikke betales told af varer af enhver art, der indføres af  

 Volksbund Deutsche Kriegsgräberfürsorge e.V., Kassel, Tyskland, når  

 disse varer skal anvendes til opførelse, vedligeholdelse eller udsmykning af  

 kirkegårde, gravsteder og mindesmærker for de krigsofre fra ikke-EU-lande,  

 som er begravet her i landet.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelser som fastsat  

 for toldfritagelsen.
Punktafgifter Se indledningen til D.4.
D.4.8.2 Ligkister, askeurner og udsmykningsgenstande til grave Rfo. 918/83 art. 118 Der skal ikke betales told af:
- kister med lig og urner med aske, samt blomster, kranse og andre  

 udsmykningsgenstande, der normalt følger med ligkister og askeurner, - blomster, kranse og andre udsmykningsgenstande der medføres af personer  

 fra ikke-EU-land, som deltager i en begravelse, eller kommer for at smykke  

 grave her i landet, hvis den pågældende indførsel med hensyn til art eller  

 mængde ikke giver anledning til tvivl om, at den foretages i  

 ikke-erhvervsmæssigt øjemed.
 Toldfritagelse kan gives uden godsregistrering og fortoldning.
Moms Momsfritagelse gives i samme omfang og under samme betingelsersom fastsat  

 for toldfritagelse.
Punktafgifter Se indledningen til D.4.
