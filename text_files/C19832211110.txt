(Til alle amtsråd og  

 kommunalbestyrelser) Det meddeles herved, at der den 22.november 1983 i henhold til § 45, stk.  

 2, i lov om tjenestemænd i staten, folkeskolen og folkekirken er indgået  

 vedlagte aftale mellem undervisningsministeriet og Danmarks Lærerforening om  

 kombinationsbeskæftigelse for tjenestemænd i folkeskolen med virksomhed ved  

 amtskommunale skoler og undervisningsinstitutioner etableret i henhold til  

 lov om specialundervisning for voksne.
 Af hensyn til planlægningen af skoleåret bør opsigelsesvarslet for den  

 enkelte kombinationsbeskæftigelse, jfr. undervisningsministeriets cirkulære  

 om kombinationsbeskæftigelser for folkeskolens tjenestemænd af 28. april  

 1978, § 3, stk. 1 og 2, normalt fastsættes til 6 måneder, således at  

 beskæftigelsen i givet fald ophører ved udløbet af skoleåret.
Notering om tjenestefrihed, sygdom o.lign. for tjenestemanden foretages af den myndighed, ved hvilken hans tjenestemandsstilling er normeret.
 Vedrørende lønudbetaling og refusion af løn henvises til § 4 i cirkulæret  

 af 28. april 1978, idet tilføjes, at for tjenestemænd, der er placeret i en  

 højere lønramme end lønramme 23, ydes refusion i forhold til lønnen på  

 skalatrin 35.
 Undervisningsministeriet, den 23.  

 november 1983.
 P.m.v.
 e.b.
Merete Møller fm.
 Bilag.
AFTALE om kombinationsbeskæftigelse for tjenestemænd i folkeskolen med virksomhed  

 ved amtskommunale skoler og undervisningsinstitutioner etableret i henhold  

 til lov om specialundervisning for voksne.
 I henhold til tjenestemandslovens § 45, stk. 2, er der mellem  

 undervisningsministeren og Danmarks Lærerforening indgået nedenstående  

 aftale:
 § 1 . Kombinationsbeskæftigelse i forbindelse med virksomhed ved den  

 amtskommunale skole eller undervisningsinstitution etableret i henhold til  

 lov om specialundervisning for voksne fastlægges efter drøftelse i hvert  

 enkelt tilfælde mellem den pågældende tjenestemand, vedkommende kommune og  

 vedkommende amtskommune.
 Stk. 2 . For beskæftigelsen gælder de regler, der er fastsat i  

 undervisningsministeriets cirkulære af 28. april 1978 om  

 kombinationsbeskæftigelser for folkeskolens tjenestemænd.
 § 2 . Ved fastlæggelse af kombinationsbeskæftigelse efter § 1, stk. 1,  

 fastsættes det antal årlige løntimer, i hvilket tjenestemanden skal være til  

 rådighed for den amtskommunale skole eller undervisningsinstitution.  

 Løntimetallet kan efter omregning i henhold til stk. 2 sammenlagt med  

 løntimer, der i henhold til anden aftale om kombinationsbeskæftigelse  

 indregnes i tjenestemandens undervisningstimetal, normalt ikke overstige  

 halvdelen af fuldt pligtigt timetal i folkeskolen.
 Stk. 2 . Det årlige løntimetal efter stk. 1 omregnes i forholdet 8:9,  

 hvorefter det divideres med 40, og det således beregnede timetal indregnes i  

 tjenestemandens pligtige ugentlige løntimetal.
 § 3 . For den del af tjenestetiden, i hvilken tjenestemanden står til  

 rådighed for den amtskommunale skole eller undervisningsinstitution, er han  

 undergivet de regler, som er gældende for lærere/overlærere ved skolen eller  

 undervisningsinstitutionen.
 Stk. 2 . Tillægges der tjenestemanden timer ud over det i henhold til §  

 2, stk. 1, fastsatte antal, anvendes de regler, som er gældende om overtimer  

 for lærere/overlærere ved skolen eller undervisningsinstitutionen.
§ 4. Er tjenestemanden berettiget til timereduktion ved det 60. år,  

 beregnes denne efter de for folkeskolens tjenestemænd gældende regler.
Det  

 samlede timetal lægges til grund, og timereduktionen fordeles efter forholdet  

 mellem løntimetallene ved de to tjenestesteder.
 § 5 . Tjenestemænd, der på samme dag har undervisning på 2 geografisk  

 adskilte tjenestesteder, oppebærer befordringsgodtgørelse efter de for  

 statens tjenestemænd gældende regler.
 § 6 . Aftalen finder tilsvarende anvendelse for Frederiksberg kommune.
 § 7 . Aftalen har virkning fra 1. august 1983.
 København, den 22. november 1983.
