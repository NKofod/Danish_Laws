Nyt fra Ankestyrelsen - tendenser i afgørelser efter  

 aktivloven, integrationsloven og repatrieringsloven - kontanthjælp -  

 sygebehandling - ægtefæller - gensidig forsørgelsespligt - udlænding - af  

 fuldmægtig Carsten Lærkholm og fuldmægtig Ivan Jørgensen (uddrag:  

 Socialministeriets område) De sociale nævn indsender som led i praksiskoordineringen  

 afgørelser af principiel eller generel betydning til Den Sociale  

 Ankestyrelse.  

 Det sker med hjemmel i bekendtgørelsen om retssikkerhed og administration på  

 det sociale område § 13, stk. 3. I Nyt fra Ankestyrelsen offentliggøres  

 løbende  

 de tendenser, der kan udledes af de indsendte afgørelser.
 De refererede afgørelser er indsendt i 3. kvartal af 2002.
 .
Aktivloven § 82  Sygebehandling Sagen drejede sig om en gift kvinde med udenlandsk  

 statsborgerskab, der ansøgte om hjælp til forsørgelse af ægtefællen (også  

 udlænding) og til tandbehandling.
Ifølge kommunens oplysninger havde  

 Udlændingestyrelsen  

 oplyst, at ægtefællen ikke havde gyldigt (lovligt) ophold i Danmark.
Kvinden  

 oplyste over for nævnet, at hun skulle forsørge manden, så længe han havde en  

 verserende sag om opholdstilladelse på grund af familiesammenføring.
Nævnet lagde vægt på den gensidige forsørgelsespligt mellem  

 ægtefæller uanset ulovligheden af ægtefællens ophold.
Det skulle således  

 medtages i vurderingen af kvindens økonomiske forhold, at hun forsørgede en  

 ægtefælle.
Ankestyrelsens bemærkninger Kommunen kan ikke yde hjælp efter § 82, hvis ansøgeren eller  

 ægtefællen har indtægter eller formue, som kan dække behovet.
Det er i den  

 forbindelse helt uden betydning, hvor ægtefællen befinder sig, herunder om  

 denne opholder sig ulovligt heri landet.
Det afgørende er parrets samlede  

 økonomiske situation.
 Nævnets afgørelse må derfor antages at være korrekt.
