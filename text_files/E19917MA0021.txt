 Danmarks Turistråd og Turist Marketing Sønderjylland har spurgt styrelsen,  

 om salg af annoncer og kampagneandele kan anses som en momspligtig ydelser,  

 der ikke er omfattet af undtagelsen i momslovens § 2, stk. 3, litra m, for  

 turistkontorers oplysnings- og informationsvirksomhed.
 Ved kampagneandele forstås anparter etc. solgt til erhvervsvirksomheder,  

 som ønsker at deltage i et turist- og/eller eksportfremstød i et nærmere  

 angivet område.
 Styrelsen traf afgørelse om, at Danmarks Turistråd og Turist Marketing  

 Sønderjylland vil kunne momsregistreres for det omhandlede salg af annoncer  

 og kampagneandele.
Danmarks Turistråd og Turistmarketing Sønderjylland skal herefter betale  

 moms af annonceindtægter og kampagneandele.
Eventuelle tilskud fra offentlige  

 myndigheder og EF-fonde kan holde uden for den momspligtige omsætning.
 Til den indgående moms kan medregnes moms af indkøb vedrørende  

 fremstilling og distribution af annoncer/brochurer efter de almindelige  

 regler i momslovens §§ 15 og 16, dog højst med et beløb, som svarer til den  

 udgående moms af salget af annoncer og kampagneandele.
