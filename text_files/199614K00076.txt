Nr BTL 76 Betænkning over Forslag til lov om Dansk Sprognævn   

 Nr L 76 1996-97, 1. samling Afgivet af Kulturudvalget Afgivet: 19970219 Udvalget har behandlet lovforslaget i nogle møder og har herunder stillet spørgsmål til kulturministeren, som denne har besvaret skriftligt.
 Endvidere har udvalget modtaget en skriftlig og mundtlig henvendelse fra  

 Modersmål-Selskabet.
 Der er af kulturministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med det af ministeren stillede  

 ændringsforslag.
 Et mindretal (Venstres, Det Konservative Folkepartis og Dansk  

 Folkepartis medlemmer af udvalget) indstiller lovforslaget til  

vedtagelse med de stillede ændringsforslag.
 ÆndringsforslagAf et mindretal (V og KF), tiltrådt af et  

mindretal (DF):
 Til § 2 1) Paragraffen affattes således:
 »§ 2. I forbindelse med fastlæggelse af den danske  

 retskrivning kan Dansk Sprognævn på egen hånd foretage ændringer og  

 ajourføringer af ikkeprincipiel karakter.
Stk. 2. Ændringer af principiel karakter kræver godkendelse af  

 kulturministeren efter indhentet udtalelse fra undervisningsministeren.« Af kulturministeren, tiltrådt af et flertal (S, SF, RV og  

 CD):
 Til § 9 2) Stk. 2 affattes således:
»Stk. 2. Det første repræsentantskab beskikkes for perioden  

 fra 1. august 1997 til 31. december 1999 i henhold til de regler, der  

 fastsættes i medfør af § 6, stk. 2.« Bemærkninger Til nr. 1 Ændringsforslaget har til formål at forhindre en monopolisering  

 af udgivelsen af retskrivningsordbogen.
Forslagsstillerne mener, at der  

 finder en konkurrenceforvridning sted, når Dansk Sprognævn kan knytte sin  

 normerende funktion til en enkelt retskrivningsordbog.
 Til nr. 2 I lys af den igangværende lovbehandling har Kulturministeriet  

 fundet det mest hensigtsmæssigt at forlænge beskikkelsesperioden for det  

 siddende sprognævn, indtil lovbehandlingen er afsluttet.
 Som konsekvens heraf foreslås det første repræsentantskab beskikket for  

 perioden 1. august 1997 til 31. december 1999.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Elsebeth Gerner Nielsen (RV)  

 Aage Frandsen (SF) Peter Duetoft (CD) Ester Larsen (V) Helge Sander (V) Lars  

 Løkke Rasmussen (V) nfmd.
Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Poul Nødgaard (DF) Fremskridtspartiet og Enhedslisten havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder.
Udvalget er af den opfattelse, at det kan være hensigtsmæssigt at sikre,  

 at Dansk Sprognævn, der er den myndighed, som fastlægger retskrivningen, også  

 sørger for, at der til enhver tid findes og med jævne mellemrum  

 offentliggøres en publikation.
Den skal præsentere den gældende retskrivning  

 og eksempler på dens anvendelse for dem, der skal følge reglerne, f.eks.  

 offentlige myndigheder og skoler.
Når Dansk Sprognævn reviderer og supplerer retskrivningen, bør  

 fremgangsmåden være, at Dansk Sprognævn ved licitation udvælger et forlag til  

 at stå for udgivelsen og offentliggørelsen af dansk retskrivning.
En  

 licitation vil naturligvis sikre, at udvælgelsen af forlag tages op til  

 selvstændig vurdering hver gang.
 Kulturministeren har til tillægsbetænkningen tilkendegivet, at Dansk  

 Sprognævn således ikke optræder i egenskab af forlag ved bogudgivelse af  

 retskrivningsordbogen.
 Udvalget understreger, at lovforslaget ikke udelukker andre forlag fra at  

 udgive konkurrerende retskrivningsordbøger, der - såfremt de er i  

 overensstemmelse med den af Dansk Sprognævn fastlagte retskrivning - kan  

 bruges af offentlige myndigheder og skoler.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Henrik Svane (RV) Aage  

 Frandsen (SF) Peter Duetoft (CD) Ester Larsen (V) Helge Sander (V) Lars Løkke  

 Rasmussen (V) nfmd.
Hans Christian Schmidt (V) Torben Rechendorff (KF)  

 Agnete Laustsen (KF) Brian Mikkelsen (KF) Ole Donner (DF) Fremskridtspartiet og Enhedslisten havde ikke medlemmer i udvalget.
