En kommune forespurgte, om udlæg efter regning kan dækkes i form af  

 modregning i løn.
Statsskattedirektoratet besvarede spørgsmålet benægtende.  

 På spørgsmålet, om udlæg efter regning kan dækkes, når betingelserne for at  

 modtage skattefri rejsegodtgørelse ikke er opfyldt, svaredes, at sådanne  

 udgifter i almindelighed må anses for private.
Hvis en lønmodtagers udgifter i forbindelse med udførelsen af det  

 indtægtsgivende arbejde refunderes af arbejdsgiveren mod dokumentation ved  

 eksterne udgiftsbilag (udlæg efter regning), holdes refusionen og udgifterne  

 helt uden for lønmodtagerens indkomstopgørelse, jf.
Skattedepartementets  

 cirkulære nr. 22 af 9. december 1986, pkt. 2 c.
 Statsskattedirektoratet blev spurgt, om dette også gælder, når  

 rejseudgifter refunderes efter regning mod en tilsvarende reduktion af  

 lønmodtagerens løn.
 Statsskattedirektoratet besvarede spørgsmålet benægtende.
 Der blev endvidere spurgt, om reglen om udlæg efter regning kan anvendes i  

 et tilfælde, hvor arbejdsgiveren uden modregning i lønnen refunderer  

 rejseudgifter for en lønmodtager, som på grund af 50%-reglen i SD-cirkulære  

 1989-1 (rejsecirkulæret) pkt. 3.1.2.1. ikke er berettiget til skattefri  

 rejsegodtgørelse for rejser uden overnatning.
Statsskattedirektoratet svarede, at det beror på en konkret vurdering, om  

 der er tale om dækning af privatudgifter.
Udgifter til fortæring må i  

 almindelighed anses som private udgifter.
