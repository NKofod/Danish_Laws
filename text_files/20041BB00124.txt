Fremsat den 11. januar 2005 af  

 Elsebeth Gerner Nielsen (RV), Marianne Jelved (RV), Naser  

 Khader  

 (RV), Anne‑Marie Meldgaard (S), Sophie Hæstorp  

 Andersen (S), Lotte Bundsgaard (S) og Line Barfod (EL) Forslag til folketingsbeslutning om styrket indsats mod tvangsægteskaber Folketinget opfordrer regeringen til snarest muligt at fremsætte  

 de nødvendige lovforslag og foretage de fornødne administrative ændringer med  

 henblik på at forstærke indsatsen mod tvangsægteskaber.
 Følgende elementer skal indgå:
Juridiske tiltag Der  

 indsættes en paragraf i straffeloven, som tydeliggør, at det er ulovligt at  

 tvinge eller på anden måde presse andre til at indgå et ægteskab mod deres  

 vilje.
 Danmark  

 skal i EU, i samarbejde med alle andre medlemslande, som allerede har eller  

 overvejer  

 en udtrykkelig kriminalisering af tvangsægteskaber, arbejde for, at alle  

 andre  

 EU-lande og ansøgerlande indfører en lignende lovgivning.
Tiltag i forbindelse med familiesammenføringer På  

 de relevante ambassader, bl.a. i Pakistan og Tyrkiet, opbygges  

 ressourceenheder  

 med viden om tvangsægteskaber og muligheder for at gribe ind.  

 Ressourceenhedernes opgave er at hjælpe danske statsborgere, som står foran  

 et  

 tvangsægteskab/lever i et tvangsægteskab.
De  

 danske udlændingemyndigheder forpligtes til at involvere politiet i alle  

 sager,  

 hvor der opstår begrundet mistanke om tvangsægteskab.
Formålet er at få de  

 skyldige bag tvangsægteskabet dømt.
Politiet informerer offeret om de reelle  

 risici og om, hvorledes myndighederne er i stand til at beskytte offeret.  

 Herefter har offeret stadig mulighed for at nægte at anmelde sin familie.
I  

 så  

 fald nægtes familiesammenføring fortsat, og de sociale myndigheder og  

 eventuelt  

 ressourceenheden på den relevante ambassade orienteres.
Ved anmeldelse og  

 efterforskning af tvangsægteskaber skal offerets sikkerhed være i  

 højsædet.
Forskningsmæssige tiltag Et  

 udredningsarbejde om tvangsægteskaber, der skal søge at skabe overblik over  

 omfanget af tvangsægteskaber og over eksisterende og planlagte initiativer  

 mod  

 disse ægteskaber, laves.
 Et  

 uafhængigt forskningsarbejde i pardannelse blandt etniske minoriteter,  

 herunder  

 udviklingen i antallet af tvangsægteskaber samt hvilke mekanismer der  

 bidrager  

 til, at unge presses ind i et uønsket ægteskab af deres familie, laves.
Sociale tiltag Alle  

 større kommuner forpligtes til at etablere eller være tilknyttet et socialt  

 beredskab, som kan hjælpe enhver, der er offer for et tvangsægteskab.
 Der  

 oprettes en task force hos Rigspolitiet med speciale i at beskytte og hjælpe  

 ofre eller potentielle ofre for tvangsægteskab og (forsøg på) æresdrab.
 Som  

 en del af lærer- og pædagoguddannelsen indføres obligatorisk undervisning i  

 de  

 problemer, som unge med anden etnisk baggrund kan stå med.
 En  

 telefonisk døgnrådgivning rettet mod unge fanget i generationskonflikter  

 etableres.
 Der  

 opbygges det nødvendige antal bosteder for unge med anden etnisk baggrund,  

 som  

 har brug for beskyttelse i forhold til deres familie.
 Der  

 igangsættes en oplysningskampagne med det formål at udbrede kendskabet til,  

 at  

 tvangsægteskaber er ulovlige ifølge dansk lov, og at ingen religiøse eller  

 kulturelle traditioner kan tilsidesætte dansk lov.
 Det skal  

 være en obligatorisk del af folkeskolens undervisning at oplyse om de  

 rettigheder man har i Danmark til at modsætte sig alle former for seksuelle  

 overgreb, herunder tvangsægteskab.
Bemærkninger til forslaget Almindelige bemærkninger Forslagsstillerne mener ikke, at den nuværende udlændingelov i  

 tilstrækkelig grad forebygger, behandler og straffer tvangsægteskaber indgået  

 i  

 Danmark eller i udlandet, hvor mindst den ene part har permanent dansk  

 opholdstilladelse eller dansk statsborgerskab.
For det første er det et grundlæggende problem, at  

 antallet af tvangsægteskaber, hvori herboende unge indgår, endnu ikke er  

 afdækket fyldestgørende.
Tilsvarende findes der ikke tilfredsstillende  

 forskning om mekanismerne bag tvangsægteskaber, herunder hvilke redskaber  

 forældre og andre familiemedlemmer bruger til at presse de unge, hvilke unge  

 der er mest sårbare over for dette pres, og hvilke motiver der står bag  

 tvangsægteskaberne hos både herboende og udenlandske familiemedlemmer.
Dette  

 betyder, at vi ikke ved, hvor stort det reelle problem er, og at vi heller  

 ikke  

 har overblik over, hvorledes tvangsægteskaberne bedst forebygges, eller  

 hvilken  

 effekt den gældende lovgivning har haft.
Derfor ønskes et udredningsarbejde  

 herom.
Ét tvangsægteskab er et for meget.
Af samme grund foreslår forslagsstillerne,  

 at tvangsægteskaber kriminaliseres i form af en særlig paragraf i  

 straffeloven.  

 Selv om det kan blive vanskeligt at rejse konkrete straffesager, kan et  

 tydeligt signal have en klar præventiv effekt.
Det forudsætter nødvendigvis  

 en  

 bred og intensiv oplysningsindsats om det danske samfunds vilje til at  

 straffe  

 personer, som tvinger andre ind i et ægteskab.
Ligeledes foreslås et nyt  

 socialt beredskab, der er i stand til at hjælpe ulykkelige unge, som  

 henvender  

 sig til de sociale myndigheder, fordi de lever i et tvangsægteskab eller er  

 på  

 vej ind i et.
Endelig indebærer beslutningsforslaget, at der skal iværksættes  

 en international indsats med henblik på at få andre lande til at  

 kriminalisere  

 tvangsægteskaber.
Bemærkninger til forslagets enkelte bestemmelser Til nr. 1 og 2 En klar bestemmelse i straffeloven om tvangsægteskaber skal være  

 et tydeligt signal om, at medvirken til tvangsægteskab er uacceptabelt i  

 Danmark.
Forslagsstillerne ønsker ikke, at nogen borger i Danmark skal leve i  

 et fornedrende og uværdigt ægteskab, hvor samlivet opleves som et overgreb  

 mod  

 den personlige frihed.
Ud over den nye bestemmelse i straffeloven skal  

 personer, der allerede lever i et tvangsægteskab, nemmere kunne få dette  

 ægteskab opløst ved henvisning til tvang.
Forslagsstillerne erkender, at  

 tvangsægteskaber ikke forsvinder ved, at der udformes en ny lovparagraf, men  

 det vil være et skridt på vejen til afskaffelse af fænomenet i Danmark og  

 skal  

 ses i sammenhæng med en bredere oplysningsindsats og ændringer af forældede  

 kulturmønstre.
En sådan bestemmelse kunne udformes efter den model, som  

 justitsministeren har anvendt i lovforslag nr.
L 183, folketingsåret 2002-03,  

 tillæg A side 5521, om ændring af straffeloven og udlændingeloven. (Kvindelig  

 omskæring).
Forslagsstillerne finder det nødvendigt, at en kriminalisering  

 af tvangsægteskaber udvides til også at gælde i vore nabolande.
EU's regler  

 om  

 arbejdskraftens fri bevægelighed gør det muligt for alle borgere med  

 permanent  

 opholdstilladelse i et EU-land at tage ophold i andre EU-lande.
Dette vil  

 kunne  

 føre til, at selve indgåelsen af tvangsægteskabet flytter til det EU-land,  

 som  

 har de mest lempelige regler.
Forslagsstillerne henviser i øvrigt til de nuværende planer i  

 bl.a.
England om en eksplicit kriminalisering af tvangsægteskaber.
Et  

 samarbejde med England  hvor der udveksles erfaringer både om,  

 hvorledes disse  

 regler bedst udformes og administreres, samt om, hvorledes en indsats på  

 EU-niveau kan gennemføres  anbefales.
Til nr. 3 De pågældende enheder skal samarbejde med Rigspolitiet (se punkt  

 8). Disse skal ligeledes have et ansvar for at hjælpe udenlandske kvinder,  

 som »dumpes«  

 i hjemlandet af deres danske mand.
Kvinderne skal hjælpes til at komme  

 tilbage  

 til Danmark for at blive skilt.
Til nr. 4 Der skal være lighed for loven.
Hvis en dansk far medvirker til  

 sin egen datters voldtægt, vil han under alle omstændigheder komme for en  

 domstol.
Hvis en far med anden etnisk baggrund gør det samme ved at tvinge  

 sin  

 datter ind i et tvangsægteskab, sker der ingenting.
Integrationsministeren  

 nægter nemlig at overgive sagerne til politiet ud fra den betragtning, at det  

 er synd for de unge.
Konsekvensen er, at der ingen konsekvens er for de  

 familier, som praktiserer et familiemønster og traditioner, som ikke kan  

 forenes med dansk lovgivning.
Forslagsstillerne mener, at dette er udtryk for  

 en misforstået kulturel tolerance.
Forslagsstillerne gør endvidere opmærksom på, at et afslag på  

 familiesammenføring til et tvangsægtet par ikke er ensbetydende med, at  

 ægteskabet opløses  blot at familielivet ikke kan praktiseres i  

 Danmark.
Det  

 gør ikke det kriminelle forhold mindre.
Der er tale om en familie, som har  

 begået  

 en kriminel handling.
Til nr. 5 og 6 Forskningen i tvangsægteskaber er meget begrænset.
Det betyder,  

 at vidensgrundlagets omfang og udvikling er yderst sparsomt.
Der bør derfor  

 sættes tilstrækkeligt med forskningsmidler af til at få belyst, dels hvor  

 stort  

 problemet reelt er i Danmark, dels hvilke redskaber der virker i forbindelse  

 med forebyggelse af tvangsægteskaber.
Til nr. 7 Der henvises til erfaringerne i Københavns Kommune.
Vurderingen  

 her er, at ca. 80 pct. af alle tvangsægteskaber kan forhindres, hvis en  

 tredje  

 part får mulighed for at gribe ind med rådgivning og hjælp til  

 konfliktløsning  

 generationerne imellem.
Kontakten til de unge må skabes via det almindelige  

 sociale system, men også ved at oplyse lærere, pædagoger, læger m.fl. om, at  

 der er hjælp at få i kommunen.
Målet er, at ingen unge skal føle, at de kun  

 har  

 én valgmulighed, nemlig at acceptere familiens krav, også selv om disse er i  

 strid med lovgivningen.
Til nr. 8 Det er nødvendigt i meget højere grad at få politiet med, dels i  

 forebyggelsen af tvangsægteskaber, dels i arbejdet med at hjælpe unge ud af  

 et  

 allerede indgået tvangsægteskab.
Det kræver særlig viden og kompetence, men  

 også de nødvendige ressourcer, f.eks. til at følge unge, som tvinges på ferie  

 i  

 hjemlandet.
Der henvises til erfaringerne fra Sverige.
Til nr. 9 Både lærere og pædagoger har brug for større viden om de særlige  

 problemer og traditioner, som unge med anden etnisk baggrund kan bære på,  

 herunder  

 viden om, hvad den enkelte kan gøre for at hjælpe disse unge.
I et bredere  

 perspektiv drejer det sig om at fremme de unges forståelse af, at  

 ligestilling  

 og personlig frihed er et retskrav i Danmark.
Til nr. 10 Der henvises til satspuljeforliget, hvor der er afsat ressourcer  

 til en sådan rådgivning.
Til nr. 11 Der er allerede opbygget et bosted, men det er  

 forslagsstillernes opfattelse, at der er brug for et bosted yderligere   

 således at også Jylland og Fyn er dækket og kan stille et sikkert opholdssted  

 til rådighed for unge med anden etnisk baggrund, som er i konflikt med deres  

 familie.
Til nr. 12 Oplysning om den danske lovgivning vedrørende tvangsægteskaber  

 er en forudsætning for at nå de familier, som praktiserer tvangsægteskaber og  

 eventuelt andre former for undertrykkelse af den personlige frihed.
Den nye  

 paragraf i straffeloven vedr. tvangsægteskaber skal oversættes til de  

 relevante  

 sprog og formidles via internettet, foreninger, lægekonsultationer m.v.
Det  

 samme skal informationer om, hvor man kan henvende sig for at få hjælp.
Til nr. 13 Der henvises til punkt 9.
Til nr. 14 Forslagsstillerne ønsker at tilskynde film- og tv-producere,  

 forfattere og andre kunstnere til at sætte fokus på den nye type af  

 generationskonflikter, som familier i Danmark udkæmper, men også via kunsten  

 at  

 bidrage til diskussionen og belysningen af de kulturelle konflikter, som i  

 øjeblikket udkæmpes i Danmark og i resten af Europa.
Konflikter mellem »det  

 moderne« og »det traditionelle«, mellem »de moderate« og »fundamentalister«,  

 mellem demokratiske og ikkedemokratiske strømninger.
Kunsten kan og skal ikke styres.
Derfor kan der fra politisk  

 side kun opfordres til, at f.eks.
DR som public service-institution bidrager  

 til at fremme forståelsen af de grundlæggende værdier i den danske lovgivning  

 og  

 også til f.eks. at give generationskonflikterne i visse indvandrerfamilier  

 mæle  

 i form af film og tv-serier a  

 la Matador  

 og Familien Gregersen.
Familier i dagens Danmark er ikke alle »pæredanske«.  

 Der  

 er brug for at sætte ord og billede på det fremmede med henblik på at fremme  

 dialogen på tværs af generationer og kulturer.
Der er brug for at højne  

 oplysningsniveauet, så Danmark ikke kvæles i myter og fordomme om »de andre«.
Skriftlig fremsættelse Elsebeth Gerner Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrket indsats mod tvangsægteskaber.
(Beslutningsforslag nr.
B 124).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
