Stempling af transportpåtegning - Stempling af transportpåtegning Reference: Stempellovens § 10, stk. 2 og § 7.
 I forbindelse med en virksomhedsoverdragelse, blev der overdraget en  

 portefølje af gælds- og pantebreve, herunder igangværende  

 incassosager.
Aftalen om overdragelse af virksomheden blev sluttet ved, at  

 købstilbud blev accepteret ved telex.
Gælds- og pantebrevene  

 blev alle påført transportpåtegning om transport til ny  

 kreditor (det købende selskab).
 Under en fogedsag blev et af disse dokumenter, et gældsbrev,  

 anholdt, og statsamtet stemplede transportpåtegningen med 3 promille af  

 restgælden.
 Statsamtets afgørelse blev påklaget til Told- og  

 Skattestyrelsen.
 Selskabet anførte, at da det første dokument var stempelfrit  

 efter stempellovens § 7, var transport påtegningen ligeledes stempelfri  

 i henhold til stempellovens § 10, stk. 2, da overdragelsen af dokumentet var  

 indeholdt i overdragelsesdokumentet for virksomheden.
Told- og Skattestyrelsen fastholdt amtets afgørelse om, at  

 transportpåtegningen på gældsbrevet var selvstændigt  

 stempelpligtig.
Styrelsen fandt det ikke godtgjort, at overdragelsen af  

 gældsbrevet var indeholdt i det første dokument.
Endvidere  

 udtalte styrelsen, at anvendelsen af stempellovens § 10, stk. 2  

 forudsætter, at det første dokument er stempelpligtigt.
