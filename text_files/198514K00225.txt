Nr BTL 225 Betænkning over Forslag til lov om kød m.m.   

 Nr L 225 1985-86, 1. samling Blad nr 910 Afgivet af landbrugs- og fiskeriudvalget Afgivet: 19860514 Udvalget har behandlet lovforslaget i nogle møder og har herunder stillet spørgsmål til landbrugsministeren, som denne har besvaret skriftligt.
Der er af landbrugsministeren og af et mindretal stillet nogle ændringsforslag, hvorom henvises til de ledsagende bemærkninger.
Herefter indstiller et flertal (udvalget med undtagelse af socialdemokratiets og socialistisk folkepartis medlemmer) lovforslaget til vedtagelse med de af landbrugsministeren stillede ændringsforslag.
Et mindretal (socialdemokratiets og socialistisk folkepartis medlemmer af udvalget) indstiller lovforslaget til vedtagelse med de stillede ændringsforslag.
Ændringsforslag Af et mindretal (S og SF):
Til § 27 1) Paragraffen affattes således:
»§ 27. Landbrugsministeren kan ud fra hygiejniske, sundheds-, ernærings- og kvalitetsmæssige hensyn fastsætte regler om tilvirkning og anden behandling samt emballering af kød, slagteaffald og kødvarer.« Af landbrugsministeren, tiltrådt af udvalget:
Til § 29 2) Stk. 2 affattes således:
»Stk. 2. Udgifterne til veterinærkontrol med virksomheder, der er autoriseret eller godkendt efter loven, herunder udgifter ved undersøgelser af stikprøver for medicinrester og rester af andre uønskede stoffer, afholdes af virksomheden, medmindre landbrugsministeren træffer anden bestemmelse.
Landbrugsministeren kan fastsætte regler om, at virksomhederne skal betale en afgift til hel eller delvis dækning af udgifter ved tilsyn og kontrol.« Til § 32 Af et mindretal (S og SF):
 3) Stk. 2, nr. 3 og 4, affattes således:
»3) emballering og mærkning, 4) levnedsmidlers sammensætning og næringsindhold,».
 Af landbrugsministeren, tiltrådt af udvalget:
Til § 35 4) Stk. 2 affattes således:
»Stk. 2. Afgørelser truffet af veterinærdirektoratet som 1. instans kan inden 4 uger efter meddelelsen påklages til landbrugsministeriet.
Landbrugsministeriet kan se bort fra overskridelse af fristen, når der er særlig grund hertil.« BEMÆRKNINGER Til nr. 1 og 3 Den fortsatte placering af hjemmel til udstedelse af kødvarestandarder i miljøministeriet har den helt klare hensigt, at administration og kontrol bør være uafhængig af produktion og eksportinteresser.
Forbrugerrådets holdning, som heller ikke er uvæsentlig i denne sammenhæng, er også klar med hensyn til det ønskelige i at bibeholde den rimelige balance, der er opnået i miljøministeriet mellem administration og kontrol.
Til nr. 2 Forslaget til ændring i § 29, stk. 2, skaber hjemmel for, i modsætning til den hidtil gældende ordning, at pålægge erhvervet at betale for udgifterne til stikprøver i forbindelse med en forøgelse af stikprøvetallet til ca. 20.000 og samtidig tilbageholdelse af slagtekroppene.
Baggrunden herfor er endvidere, at der i EF arbejdes med et forslag til direktiv om undersøgelse for restkoncentrationer.
Det forventes, at det besluttes, at erhvervet skal afholde disse udgifter på samme måde som andre veterinære kontroludgifter.
Til nr. 4 Herefter er det kun afgørelser, truffet af veterinærdirektoratet i 1.
 instans, som kan indbringes for landbrugsministeriet.
Grove (KF) fmd.
Carl Martin Christensen (KF) Collet (KF) Rønholt (KF) Sønderby (V) Povl Brøndsted (V) Arne Bjerregaard (KrF) Steenholdt (Grønl.) Svend Andersen (S) Arne Jensen (S) Lohmann (S) Henning Nielsen (S) Stavad (S) Bjørn Westh (S) nfmd.
Gade (SF) Inger Harms (SF) Larsen-Ledet (RV) Partierne CD, VS, FP og FD havde ikke medlemmer i udvalget.
