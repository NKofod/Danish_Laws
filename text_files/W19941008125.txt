Patentdirektoratet havde efter indsigelse afslået at registrere  

 varemærket TELCO (figurmærke), da det var fundet forveksleligt med indsigers  

 varemærke TELCOM SYSTEM INGENIØR- OG HANDELSFIRMA (figurmærke).  

 Patentankenævnet omgjorde direktoratets afgørelse, da det under hensyn til de  

 eksisterende registreringer tiltrædes, at mærkedelen TELECOM/TELCOM må anses  

 som svag.
Mærkerne fandtes herefter efter en helhedsvurdering at adskille sig  

 fra hinanden.
År 1994, den 20. oktober afsagde Patentankenævnet (Grønning-Nielsen, hans  

 Chr.
Thomsen, Finn Mikkelsen) følgende Den 10. februar 1986 indleverede EMC Engineering & Marketing  

 Consulting ApS, Store-Heddinge, v/patentbureauet Chas.
Hude en ansøgning om  

 registrering af varemærket TELCO (figurmærke) for et fotocellesystem i klasse  

 9.
 Ansøgningen blev den 17. oktober 1990 bekendtgjort i Dansk  

 Varemærketidende.
 Ved skrivelse af 16. november 1990 nedlagde advokat Claus Hooge på vegne  

 Telcom System, København, i medfør af varemærkelovens § 20, stk. 2,  

 indsigelse mod registrering af det ansøgte mærke.
 Som begrundelse for indsigelsen anførtes:
».... Chas Hude's kommentarer vedrørende forskelle i Telco kontra  

 Telcom System, finder mine klienter urigtige, idet man hos Telcom System ofte  

 modtaget forespørgsel (sågar penge) adresseret til Telco.
Der er således her  

 tale om navne som EMC« kunder selv forveksler, alt i alt til ubehag for  

 begge parter, hvilket også er grunden til at Telcom system ikke har  

 underskrevet samtykkeerklæring.
Videre nævner Chas Hude at Telcom står svagt, idet ordet »tele«  

 bliver brugt i mange forbindelser samt henviser til navne såsom  

 »Telcost«, div. »Telcom« og andre registreringer med  

 »Tel« og »Tele«.
Denne problematik blev behandlet under  

 Telcom System's registrering i sin tid.
Problemet er ikke blevet mindre siden  

 da, hvorfor mine klienter altid har regnet med direktoratets beskyttelse for  

 at hindre yderligere misbrug, da registrering i modsat fald synes meningsløs.
Mine klienters kommentarer til ovennævnte er, at ganske vist bruger  

 diverse statslige instanser benævnelsen Telecom + landsbenævnelse, men Telcom  

 System har her ikke været udsat for samme forveksling fra nogen af de nævnte  

 firmaer, hvorfor mine klienter som indehavere af varemærket må  

 konstatere/konkludere af Telco og Telcom System skaber problemer, og derfor  

 agter at protestere mod direktoratets revurdering, der ikke harmonerer med  

 direktoratets besvarelse dateret 23.02.1987 der klart tilkendegiver at  

 samtykkeerklæring skal fremskaffes.
Mine klienter finder det således svært at  

 acceptere at direktoratet ændrer mening på et efter min klienters opfattelse  

 løst grundlag.
Endvidere tager mine klienter skarpt afstand fra påstanden på side 3, i  

 førnævnte skrivelse, hvor det nævnes, at navnet »Telco« siden 1982  

 har været brugt uden at der på nogen måde er opstået konflikt af nogen art  

 med varemærket Telcom System.
Påstanden er ikke korrekt, idet jeg kan oplyse,  

 at EMC og Telcom System siden 1988 korresponderet om sagen.
Fra  

 administrationschefen i EMC, er mine klienter desuden under et møde blevet  

 meddelt, at EMC i 1987 håbede på, at Telcom System ikke fornyede sit mærke,  

 hvilket ikke skete, hvorfor EMC tog kontakt me Telcom System for at få mine  

 klienters samtykke, hvilket ikke er lykkedes.
Mine klienter håber endvidere på direktoratets forståelse for, at accept  

 til Telco vil øge forvirringen, og beder om direktoratets tilkendegivelse om  

 hvorvidt Telco varemærke stadig vil blive bekendtgjort i Dansk  

 Varemærketidende, eller om mine klienters protest har indflydelse på  

 direktoratets afgørelse....' I skrivelse af 19. marts 1991 imødegik ansøgeren forvekslingsfaren mellem  

 de to mærker og anførte:
 ».... I indsigerens brev dateret 16. november 1990 fremføres intet  

 yderligere til afsvækkelse af de synspunkter, jeg har givet udtryk for i  

 nævnte skrivelse.
 I brevet gives dog visse faktiske oplysninger, selvom jeg ikke på nogen  

 måde ønsker at fremlægge oplysninger om de forhandlinger, der har været ført  

 mellem parterne, finder jeg dog, at det bør bemærkes, at mine klienter  

 overfor mig har oplyst, at der på ingen måde er konstateret, at der har været  

 aktuel forveksling mellem mine klienters selskab og indsigernes selskab, og  

 mine klienters bogholderi har også oplyst, at der ikke dem bekendt er gået  

 penge fejl mellem de to selskaber.
 Modparten fremhæver nærmest spørgsmålet som om det var et spørgsmål om  

 forveksling mellem de to selskabsnavne, nemlig indsigernes selskabsnavn  

 Telcom I/S mine klienters selskabsnavn Telco ApS, reg. nr. 163783, og Telco  

 system ApS, reg. nr. 163783.
 I denne anledning er det vigtigt at notere sig, at mine klienter gennem  

 registrering i Selskabsstyrelsen har fået eneret til brug af firmanavnene  

 Telco ApS og Telco System ApS på trods af de rettigheder, der fremhæves af  

 indsigerne.
Et andet spørgsmål i indsigernes indlæg, der efter min opfattelse også bør  

 kommenteres yderligere er henvisningen til, at Direktoratet har frafaldet  

 krav om samtykkeerklæring fra indsigernes selskab på grundlag af en  

 argumentation og indsigerne mener ikke, at det harmoniserer med praksis.
I  

 denne forbindelse kan jeg da henvise til, at de selv under behandlingen af  

 deres egen ansøgning i 1977, der ledte til registrering nr. 2445/77, har  

 argumenteret mod varemærket TEXCOM og at Direktoratet på grundlag af denne  

 argumentation har frafaldet det tidligere krav om indlevering af samtykke.  

 Der er således ikke nogen ny praksis i Direktoratet eller ændret vurdering af  

 behandling af varemærkesager.
 Forholdet er, at i nærværende sag skal Direktoratet tage stilling til, om  

 mine klienters ansøgte varemærke TELCO figur kan karakteriseres som  

 forveksleligt med indsigernes registrering, bestående af ordene TELCOM SYSTEM  

 INGENIØR- OG HANDELSFIRMA + figur.
En sådan vurdering skal naturligvis baseres på mærkerne i deres helhed,  

 idet en varemærkeregistrering efter dansk praksis nyder beskyttelse for  

 mærket i den form, det er optaget i Registeret.
Det kan således ikke have  

 særskilt indflydelse på forvekslingsrisikoen, såfremt enkeltdele af to  

 varemærker har sådanne lighedspunkter, at disse isoleret kan betragtes som  

 forvekslelige.
Dette er en fast praksis, der afspejler sig i Direktoratets  

 praksis siden varemærkelovens indførelse i 1960 samt i domspraksis.
 Den visuelle lighed mellem mærkerne er på det nærmeste ikke eksisterende,  

 idet der her ansøgte varemærke er domineret af figurelementet med en firkant  

 på højkant og naturligvis ordet TELCO, hvorimod indsigernes mærke er  

 sammensat af flere elementer, nemlig orene TELCOM SYSTEM, hvorigennem der går  

 et stort »S« og under neden er anført INGENIØR- OG HANDELSFIRMA.  

 Ingen vil visuelt tage fejl af de to mærker på grund af disse store  

 forskelle.
 Når ligheden mellem mærkerne skal bedømmes er det af stor vigtighed, at  

 man vurderer beskyttelsesomfanget for de enkelte mærker og indsigers mærke  

 indeholder ordene TELCOM SYSTEM og ingen af disse ord kan i sig selv nyde  

 nogen udstrakt eneret og ordene INGENIØR- OG HANDELSFIRMA er udelukket fra  

 enhver form for beskyttelse i varemærkemæssig henseende.
 Det er evident, at ordet SYSTEM ikke kan monopoliseres af en  

 erhvervsdrivende til skade for andre og dette dokumenteres gennem den lange  

 række registreringer, der findes i Registeret, hvori ordet SYSTEM indgår.
For så vidt angår ordet TELCOM er dette ord stærkt suggestivt, idet de to  

 stavelser i ordet, forstavelsen TEL- og slutstavelsen -COM er ganske ordinære  

 forkortelser for »tele« resp. »kommunikation«.
Det  

 suggestive indhold er derfor også så stærkt, at beskyttelsesomfanget for  

 ordet TELCOM i sig selv må indsnævres i overordentlig høj grad.
Til dokumentation herfor skal det anføres, at f.eks. ordet TELECOM, altså  

 med et »E« indskudt mellem de to mærkebestanddele i indsigermærket  

 er en ganske almindelig betegnelse, der af registreringsmyndighederne er  

 betragtet som rent generisk og jeg henviser her til, at der i Registeret er  

 optaget adskillige mærker, hvori ordet TELECOM indgår og det er endog  

 således, at der i hvert fald i een registrering er indsat en disclaimer for  

 dette ord.
Det drejer sig om følgende registreringer:
 Til yderligere dokumentation heraf kan det anføres, at der også i  

 Erhvervs- og Selskabsstyrelsen findes en lang række selskaber, hvori ordet  

 TELECOM indgår og jeg vedlægger kopi af Selskabsstyrelsens database, der  

 bl.a. viser 16 selskaber, hvori ordet TELECOM indgår.
 Man må herefter konstatere, at ordet TELECOM er en ren generisk betegnelse  

 for »telekommunikation« og det i indsigermærket indeholdte ord  

 TELECOM adskiller sig kun i uvæsentlig grad fra denne generiske betegnelse,  

 hvorfor ordet TELECOM således ikke kan nyde en udstrakt beskyttelse overfor  

 andres brug af mærker, der har de samme karakteriska.
Jeg synes det er bemærkelsesværdigt, at Selskabsstyrelsen på trods af  

 varemærkeregistreringen for indsigerne har accepteret ordet TELECOM alene som  

 selskabsnavn, jfr.
A/S reg. nr. 108630 vist i nævnte udskrift fra  

 Selskabsstyrelsen database.
 Det skal således overvejes, hvorvidt en helhedsvurdering mellem det her  

 ansøgte mærke og indsigernes varemærke kan medføre forvekslelighed og det er  

 som tidligere nævnt ansøgernes opfattelse, at dette ikke er tilfældet.  

 Forholdet er som godtgjort, at der er tale om to mærker med særdeles store  

 forskelle visuelt set og i princippet også i auditiv forstand i med, at  

 indsigermærket består af 4 ord, nemlig TELCOM SYSTEM INGENIØR- OG  

 HANDELSFIRMA, medens det her ansøgte varemærke alene består af eet ord,  

 nemlig Telco + en figur.
 Fra den praksis, der findes på området kan jeg henvise til, at  

 Direktoratet i sager, hvor et eller begge mærker har haft et stærkt  

 suggestivt indhold, har tilladt registrering af mærker, der ved en umiddelbar  

 betragtning kommer tæt på hinanden, men hvor det suggestive indhold har været  

 afgørende for, om man har kunnet statuere forvekslingsfare.
Jeg kan henvise til Direktoratets lister over sager og nævne, at f.eks.  

 ordet BUTTON ikke er blevet fundet forvekslelig med BUITONI og begrundelsen  

 herfor var, at ordet BUTTON er et almindeligt anvendt engelsk ord, der giver  

 bestemte associationer.
Denne afgørelse må ses som en parallel til nærværende  

 sag.
Det samme gør sig gældende i afgørelsen JENKKI, hvor man har fundet, at  

 dette ord ikke er forveksleligt med YANKY eller YANKIE og begrundelsen er  

 her, at ordene JENKKI og YANKY resp.
YANKY er visuelt vidt forskellige og  

 indsigernes mærke YANKY opfattes let som synonymt med ordene YANKIE.
 Denne sag beskriver stort set det samme forhold som i nærværende sag, hvor  

 der er stor visuel forskel mærkerne imellem og hvor det ene mærke, nemlig  

 indsigermærket TELCOM let opfattes som synonymt med den generiske betegnelse  

 TELECOM.
I sagen STOKJES overfor AMERICAN STOGIES har registreringsmyndigheden også  

 statueret forvekslelighed og det siges, at AMERICAN STOGIES indgår som led i  

 et billedmærke og STOGIES betyder »en tynd lille cigar«.
Igen er de  

 samme forhold til stede som i nærværende sag, således som godtgjort  

 tidligere.
 Jeg skal henvise til sagen ORANA overfor ORANGINA, hvor det i  

 Direktoratets afgørelse siges, ORAN i forbindelse med produkter af appelsiner  

 må anses for en suggestiv mærkebestanddel.
 Praksis er således helt klar, nemlig når to mærker visuelt adskiller sig  

 fra hinanden og når ligheden mellem de i mærkerne optagne ord er af en sådan  

 natur, at der er suggestive forhold, der gør sig gældende, statueres der  

 ikke-forvekslelighed.
Til støtte herfor skal jeg også anføre, at dette har fundet udtryk i sagen  

 VEJNIL mod VANIL, jfr.
UFR 1948.101H, hvor man på grund af ordenes suggestive  

 indhold, nemlig at der var tale om vanilleprodukter, har konstateret, at der  

 ikke kunne statueres forvekslelighed.
Det må endvidere i nærværende sag tages  

 i betragtning, at det her ansøgte varemærke omfatter meget specielle varer,  

 og der er således ikke tale om markedsføring overfor en uopmærksom forbruger.
Efterspørgslen af mine klienters produkter foretages alene af fagfolk og  

 man kan ikke forstille sig, at fagfolk vil tage fejl af de to mærker.
Dette  

 princip om, at der skal tages hensyn til forbrugerkredsen af varer og såfremt  

 disse har en højere faglig kvalifikation, kan kravet til adskillelse mellem  

 to varemærker slækkes.
Dette princip er stadfæstet i højesterets dom, der er  

 gengivet i UFR 1965.123H i sagen DRENISON/TRENIMON.
 Det skal endvidere fremhæves som et ikke væsentligt moment, at mine  

 klienter har brugt varemærket TELCO siden 1982 og jeg tillader mig i denne  

 forbindelse at henvise til min dokumentation indleveret med men skrivelse  

 dateret 8. marts 1990.
 Jeg vil iøvrigt også gerne uddybe mit synspunkt om den afgørende betydning  

 som helhedsvurderingen af to varemærker har, gennem at henvise til  

 Direktoratets praksis for sådanne sager.
Her kan fremhæves, at man har fundet, at to figurmærker indeholdende  

 henholdsvis DOBBER og DOBBS på trods af, at ordene DOBBER og DOBBS isoleret  

 set må anset for forvekslelige, men hvor mærkerne i deres helhed, altså nå  

 disse ord er indskrevet i et figurelement, ikke kan findes forvekslelige.
Den  

 samme begrundelse er givet for ikke at finde ordene WEDGEWOOD og WESTWOOD,  

 optaget i forskellige figurmærker, forvekslelige, uanset at der er lighed  

 mellem ordene.
På baggrund af ovenstående skal jeg anmode Direktoratet om at afvise den  

 nedlagte indsigelse under henvisning til, at mærkerne i deres helhed ved en  

 samlet vurdering af de enkelte mærkes beskyttelsesomfang, visuelle lighed,  

 auditive lighed og med henvisning til praksis på området må betragtes som  

 ikke- forvekslelige ....' I besvarelse heraf har indsiger i skrivelse af 8. juli 1991 fremført  

 følgende bemærkninger:
 ».... Mine klienter fastholder, at der som følge af at virksomhederne  

 er i samme branche, er store muligheder for forveksling af de to navne,  

 hvilket også i praksis viser sig ved, at mine klienter modtager henvendelser  

 fra erhvervsdrivende, det tror de taler med modparten.
 Mine klienter er endvidere af den opfattelse, at hvis mine klienters  

 gældende registrering skal være af gavn og ikke blot af navn, kan Patent- og  

 Varemærkedirektoratet ikke godkende så beslægtede fornavne som TELCOM og  

 TELCO indenfor samme branche.
 Det forhold at mærke/design/farve ikke er identisk med mine klienters  

 design, er efter mine klienters opfattelse uden betydning for sagen, idet  

 navneligheden fortsat er slående.
De sammenligningsgrundlag der fremdrages i den med Patentdirektoratets  

 ovennævnte skrivelse følgende bilag, er for en stor dels vedkommende navne  

 der er registrerede i forskellige brancher, hvorfor de er uden relevns for  

 nærværende sag.
Mine klienter må derfor fastholde, at navnet TELCOM og navnet  

 TELCO ikke kan acepteres indenfor samme branche....« I anledning af ovennævnte har ansøger i skrivelse af 29. august 1991  

 fremført følgende yderligere bemærkninger:
»Der ses ikke at være fremkommet noget nyt fra indsigers side og det  

 gentages, at indsigerne modtager henvendelser fra erhvervsdrivende, der tror  

 de taler med modparten.
Jeg har tidligere anmodet om dokumentation herfor,  

 men sådan ses ikke at være fremkommet og det på trods af, at indsigerne  

 tidligere har hævdet, at der er sket fejlekspedition af penge.
Jeg skal ved  

 nærværende gentage, at mine klienter ikke har været udsat for  

 fejlekspeditioner, nemlig ekspeditioner der var tiltænkt indsigernes selskab.
Sluttelig fremføres det fra indsigernes side, at de af mig nævnte  

 eksempler ikke kan finde anvendelse i nærværende sag, idet disse ikke er  

 selskaber, der opererer indenfor samme branche.
Dette argument fra  

 indsigernes side er i og for sig uden relevans, idet de eksempler på  

 samregistrering, jeg har nævnt, ikke angiver noget som helst om branche,  

 hvilket efter sædvanlig praksis betyder, at navnene giver eneret til enhver  

 form for erhvervsdrift, hvorfor jeg må fastholde, at de nævnte eksempler er  

 fuldt ud repræsentative for problemstillingen også i nærværende sag.
Det skal tilføjes, at der på ingen måde er branchesammenfald mellem  

 indsigerne og ansøgerne, idet mine klienter opererer indenfor en meget  

 speciel branche, nemlig den branche, hvor der produceres og markedsføres  

 fotocelleprodukter.
I Danmark findes der ganske få sådnne  

 fotocelleproducenter og jeg kan nævne, at mine klienter bekendt er der kun 5  

 virksomheder, der beskæftiger sig med dette specielle område, nemlig Bach,  

 Electromatic, Servodan, Dansk Opto Teknik, Thimco, og så naturligvis mine  

 klienter.
Jeg henviser også til ordlyden af varefortegnelsen for mine  

 klienters varemærke, der er nok så præcis og det skal fremføres, at disse  

 varer ikke er almindelige konsumvarer, men varer, der i høj grad henvender  

 sig til fagfolk.
Jeg kan til oplysning henvise til vedlagte kopi af mine  

 klienters brochurer, der fortæller en del om anvendelsesområdet for mine  

 klienters produkter og aftagerne af dette specielle produkt, der er  

 ingeniører, installatører, maskinmestre, elektrikere, automatikmekanikere.
På grund af varernes meget specielle natur er det således, at  

 efterspørgslen er begrænset til de ovenfor nævnte branchefolk og det er  

 evident, at branchefolk før man sætter en ordre i gang undersøger tingene til  

 bunds, da man skal have sikkerhed for, at det produkt der fremskaffes, har de  

 egenskaber som man skal udnytte i den foreliggende situation.
Det er for mig  

 et yderligere argument for, at der ikke er branchefællesskab mellem  

 indsigerne og mine klienter, idet jeg ikke er vidende om, at disse  

 markedsfører fotocelleanlæg.
Endvidere er det min opfattelse, at da disse  

 varer henvender sig til fagfolk, er risikoen for forveksling med andre  

 produkter ret så begrænset og efter min opfattelse ikke-eksisterende.
Det  

 skal tilføjes, at den opfattelse, at to varemærker kan komme tættere på  

 hinanden, når der er tale om en begrænset forbrugerkreds med særlig viden,  

 har fundet udtryk i flere domme og jeg henviser til UFR 1965.123 H,  

 DRENISON/TRENIMON, UFR. 1969.-1109, APURIN/ASPIRIN, og UFR 1974.175 H,  

 BARALGIN/ABALGIN.
Disse sager angik dog alle lægemidler, men det samme  

 princip er dog fastslået i SHD UFR 1954.924, hvor det er udtaltes, at  

 forvekslingsmuligheden mellem VACREATOR og VACUMATOR i nogen grad  

 elemineredes af produktets særlige karakter og særlige sagkyndige kreds, som  

 parterne henvendte sig til Dette moment må medtages i nærværende sag, idet  

 mine klienters produkt netop er et sådant meget specielt produkt, der  

 henvender sig til fagfolk alene.
 Jeg skal derfor på vegne mine klienter fastholde, at indsigelsen nedlagt  

 af firmaet Telcom System med henvisning til, at det her ansøgte varemærke  

 TELCO + figur ikke kan anses for forveksleligt med varemærkereg. nr. 2445/77  

 TELCOM SYSTEM INGENIØR og HANDELSFIRMA figur.
 Jeg henviser til det tidligere fremførte men skal ved nærværende tillade  

 mig at resumere de argumenter, der fremføres fra ansøgers side.
Hovedpåstanden er, at indsigernes varemærke må bedømmes i sin helhed og at  

 man ikke kan udtage enkelte elementer og sammenholde disse med det her  

 ansøgte varemærke.
Forvekslingsfaren skal bedømmes mellem de to figurmærker i  

 deres helhed og selvom dele af indsigernes varemærke er af mere eller mindre  

 beskrivende art, må de dog medtages ved bedømmelsen af forvekslingsfaren.
En  

 sådan helhedsvurdering mærkerne imellem giver efter min opfattelse ikke  

 anledning til at befrygte forveksling.
Dertil kommer, at betegnelsen TELCOM, således som optaget i indsigernes  

 varemærke, må tillægges en begrænset beskyttelse i og med, at ordet TELCOM må  

 betragtes som svag for så vidt angår varer i klasse 9 i og med, at det er en  

 sammentrækning af betegnelsen »telecomunnication« og dermed egnet  

 til at angive varernes art.
Dette har fundet udtryk i, at betegnelser som  

 BRITISH TELECOM, FRANCE TELECOM og NORTHERN TELECOM har kunnet accepteres  

 sideordnet og at disse registreringer eksisterer sideordnet med  

 selskabsnavnet Telecom ApS.
 Når henses til de store forskelle, der er mellem mærkerne, og til at  

 ligheden alene kan henføres til ordene TElCOM overfor TELCO, hvor ordet  

 TELCOM må tillægges en begrænset beskyttelse, ses der ikke ved en  

 helhedsbedømmelse af mærkerne at være fare for forveksling.
Når hertil lægges, at de varer, der markedsføres af mine klienter, således  

 som nævnt i varefortegnelsen, alene henvender sig til fagfolk og at man i  

 sager af den art normalt efter praksis tager hensyn hertil og tillader, at  

 varemærker kommer tættere på hinanden, da man gennem aftagerkredsens  

 kompetance kan udelukke og minimere risikoen for forveksling, bør man i  

 nærværende sag indtage det standpunkt, at mærkerne TELCO + figur samt TELCOM  

 SYSTEM INGENIØR- OG HANDELSFIRMA + figur ikke kan forveksles....' Patentdirektoratet traf afgørelse i sagen den 26. november 1991 og tog  

 indsigelsen til følge med følgende begrundelse:
 ».... Det skal indledningsvis fastslås, at da indsigers registrering  

 omfatter alle varer i klasse 9, med undtagelse af datamaskiner samt udstyr og  

 dele og tilbehør dertil, er der tale om varesammenfald.
Afgørende for, om de to mærker må anses for forvekslelige, er herefter  

 alene spørgsmålet om mærkelighed.
Det ansøgte mærke består af et sort  

 rektangel indeholdende ordet Telco i figurlig udformning samt et figurligt  

 element placeret til venstre for ordet Telco.
Det dominerende element i  

 indsigers mærke er ordet »telcom«, men mærket består herudover af  

 ordet »system« og ordene »ingeiør- og handelsfirma«  

 skrevet med almindelige typer under ordet Telcom.
Ved en vurdering af om de  

 to mærker ligner hinanden skal der tages hensyn til mærkerne i deres helhed,  

 men da ordene Telco henholdsvis Telcom, der i sig selv er forvekslelige,  

 udgør de dominerende mærkebestanddele i de to mærker, finder direktoratet, at  

 der er mærkelighed til stede, hvorfor mærkerne må anses for forvekslelige.
 Den nedlagte indsigelse tages derfor til følge, og ansøgningen afslås i  

 medfør af bestemmelsen i varemærkelovens § 14 stk. 1 nr. 6 på grund af  

 mærkets lighed med det under VR 2445 1977 registrerede varemærke.
Det skal tilføjes, at direktoratet ikke finder de eksempler, der er  

 fremdraget på mærker, der ikke er forvekslelige, for helt analoge med  

 nærværende tilfælde.
Ordene »Telco« og »Telcom« ligger  

 isoleret betragtet hinanden langt nærmere end de nævnte varemærker.
Som  

 ovenfor nævnt finder direktoratet også, at ordene i nærværende tilfælde udgør  

 den dominerende del af mærkerne....' Denne afgørelse har klageren, EMC Engineering & Marketing Consulting  

 ApS v/Chas.
Hude, ved skrivelse af 24. januar 1992 indbragt for  

 Patentankenævnet med påstand om, at direktoratets afgørelse omstødes.
 Den 1. maj 1992 har klager indleveret en ankebegrundelse og anført  

 følgende:
 ».... I Direktoratets afgørelse anføres det, at det dominerende  

 element i indsigers mærke er ordet TELCOM og det dominerende element i  

 ansøgers mærke er ordet TELCO, der i sig selv anses for forvekslelig og  

 Direktoratet finder derfor, at mærkerne i deres helhed må anses for  

 forvekslelige.
 Jeg kan ikke tiltræde denne sagsfremstilling, idet afgørelsen efter min  

 opfattelse bygger på et forkert grundlag i og med, at  

 registreringsmyndigheden ved afgivelse af den pågældende bedømmelse ikke har  

 taget stilling til beskyttelsesomfanget for indsigers mærke.
Jeg har i den tidligere korrespondance godtgjort, at betegnelsen TELCOM må  

 anses for at have et særdeles begrænset beskyttelsesomfang og jeg har bl.a.  

 henvist til, at følgende 4 mærker er blevet accepteret på trods af indsigers  

 mærke, nemlig Herudover findes der en række selskabsnavne, hvori ordet TELECOM indgår,  

 som driver virksomhed indenfor klasse 9's område f.eks.
 Eneret til ordet TELECOM kan derfor tilsyneladende ikke opnås og da ordet  

 TELCOM stort set er identisk med ordet TELECOM og umiddelbart vil forstås som  

 refererende sig til »telekommunikation«, vil beskyttelsesomfanget  

 for indsigers mærke i hvert fald orddelen TELCOM være særdeles snæver.  

 Beskyttelsesomfanget for indsigers mærke må derfor derfor relatere sig til  

 dette i sin helhed og selvom dominansen i mærket, der består af ordet TELCOM  

 er forvekslelig isoleret set med dominansen i det ansøgte mærke TELCO, kan  

 dette ikke bevirke, at man kan statuere forvekslelighed mellem de to  

 varemærker bedømt i deres helhed.
Det findes at være helt i strid med sædvanlig praksis og jeg henviser i  

 denne forbindelse til afgørelsen JIM fig. overfor JILL, hvor det bl.a siges,  

 at uanset ordene JIM og JILL må anses for forvekslelige, er mærkerne det ikke  

 i deres helhed.
Afgørelsen ORIGINAL DOBBER overfor DOBBS FIFTH AVENUE, hvor  

 det også siges, at mærkerne ikke som helhed er forvekslelige, uanset ordene  

 DOBBE og DOBBER isoleret set må anses for forvekslelige.
STOKJES overfor  

 AMERICAN STOGIES, hvor det siges, at AMERICAN STOGIES indgår som et led i et  

 billedmærke og STOKJES betyder »en tynd lille cigar«.
BENOL TM  

 overfor BEROl fig., hvor det hedder, at mærkerne ikke som helhed er  

 forvekslelige, uanset at ordene BENOL og BEROL isoleret set må anses som  

 forvekselige.
Kopi af afgørelserne er opklæbet nedenfor:
Som det vil fremgå af disse afgørelser lægges der vægt på mærkerne i deres  

 helhed.
På trods af, at de væsentlige bestanddel i de enkelte mærker isoleret  

 set er forvekslelige, har man alligevel ikke statueret forvekslelighed i  

 disse sager, og dette på trods af, at de optagne ord for de 3 sidste domme  

 vedkommende var fantasiord med stort særpræg.
 Når således henses til, at indsigermærket alene har lighed med det her  

 ansøgte mærke for så vidt angår ordet TELCOM og når henses til, at dette ord  

 må have et særdeles snævert beskyttelsesomfang al den stund, at ordet på det  

 nærmeste er beskrivende for varer i klasse 9, og når henses til, at mærkerne  

 derudover adskiller sig væsentligt på det figurlige element, finder jeg ikke,  

 at der kan være fare for forveksling mellem mærkerne.
 Dette understøttes også af, at mine klienter har brugt deres varemærke  

 siden 16. november 1982 uden at der på nogen måde er opstået konflikt, og at  

 mærket indenfor den pågældende omsætningskreds er særdeles velkendt, og da  

 ydermere mine klienters produkter alene henvender sig til fagfolk, der ikke  

 nemt tager fejl, specielt ikke når der henses til ordet TELCOM's suggestive  

 indhold, finder jeg, at enhver mulighed for forveksling skulle være  

 elimineret.
 Til dokumentation af mine klienters indarbejdelse på markedet henvises til  

 mit indlæg dateret 8. marts 1991 og jeg kan supplere det med følgende  

 materiale:
 15. Kopi af bekræftelse fra underleverandør VST Elektronik Aps dateret 10.  

 januar 1992.
 16. Skriftlig bekræftelse fra trykkeleverandør Melsen Tryk A/S på trykning  

 af sideetiketter med TELCO logo.
17. Arbejdstegninger fra H.C.
Jensens Offset Bogtryk ApS i forbindelse med  

 fremstilling af forplader og sideetiketter.
 18. Kopi af brev til Besam AB dateret 22. marts 1983 indeholdende tilbud  

 på TELCO produkter.
 19. Kopi af salgsnota.
 20. Pressemeddelelse af april 1983 om udpegelse af eneforhandling.
 21. Kopi af katalog fra april 1983.
 22. Pressemeddelelse omkring en international konference vedrørende  

 TELCO's produktprogram fra 20. april 1983.
23. Kopi af selskabets første faktura på frontplader og sideetiketter  

 modtaget fra H.C.
Jensen april 1982.
 24. 12 brochurer på forskellige sprog fra perioden 1982-1985 (Mærket med  

 adressen Thorsvej 2, Rødvig).
25. 17 brochurer på forskellige sprog i perioden 1985-1989 (Mærket  

 Højerupvej 25A, St.
Heddinge, og områdenr. »03«).
26. 4 brochurer fra perioden efter 1989. (Mærket med adressen Højerupvej  

 25A, St.
Heddinge, og områdenr. »53«).
 Når dette sammenholdes med de oplysninger, der er givet i mine tidligere  

 indlæg ses det, at varemærket TELCO har været brugt i næsten 10 år og mærket  

 må anses for kendt i den pågældende omsætningskreds som angivet i  

 varefortegnelsen, nemlig et fotocelleanlæg.
Sammenfatningsvis skal det anføres, at de to mærker TELCOM System figur og  

 TELCO figur både visuelt og auditivt adskiller sig i en sådan grad fra  

 hinanden, at forveksling ikke kan opstå.
Varemærket TELCOM System figur har  

 et begrænset beskyttelsesomfang i og med, at mærket er stærkt suggestivt for  

 varer i klasse 9, at de to ord, der af Direktoratet karakteriseres som  

 isoleret set forvekslelige, efter min opfattelse ikke er forvekslelige i og  

 med, at de giver forskellige associationer og der henvises her specielt til,  

 at orddelen CO i det ansøgte mærke er den gængse forkortelse for  

 »Kompagni« og at orddelen COM i indsigers varemærke er den  

 accepterede forkortelse for »kommunikation«, hvorfor mærkerne efter  

 en samlet vurdering ikke vil kunne anses for forvekslelige....' Indsigeren har ved skrivelse af 10. august 1992 nedlagt påstand om  

 stadfæstelse og har anført:
»....Mine klienter har noteret sig at modparten erkender, at  

 dominansen i de to mærker er forvekslelig.
Jeg henviser i den forbindelse til  

 det tidligere anførte, om at mine klienter jævnligt har fået og fortsat får  

 henvendelse der vedrører modparten.
 Mine klienter er af den opfattelse at de på side 3 anførte sammenligninger  

 ikke kan bruges parallelt i det foreliggende tilfælde, idet forskellen mellem  

 de nævnte mærker er væsentlig større.
Endvidere stiller mine klienter sig uforstående overfor at det anføres som  

 et argument for registreringen af »TELCO«, at der er tale om en  

 produktionsvirksomhed i modsætning til mine klienters virksomhed, der er et  

 ingeniør- og handelsfirma.
Sagen drejer sig om navnebeskyttelse, hvorfor det  

 er sagen helt uvedkommende om der er tale om en producent eller en grossist.
Mine klienter kan ej heller tiltræde bemærkninger om, at de to navne  

 visuelt og auditivt afviger fra hinanden.
For så vidt angår det auditive  

 bemærkes det specielt, at det f.eks. under en telefonsamtale, med det  

 begrænsede frekvensområde telefonen har, vil være næsten umuligt at høre  

 forskel på navnene med mindre disse udtales specielt tydeligt....' Ankenævnet har behandlet sagen på sit møde den 16. juni 1994.
 Ingen var mødt.
 Ankenævnet skal udtale:
Under hensyn til de eksisterende registreringer tiltrædes, at mærkedelen  

 TELECOM/TELCOM må anses som svag.
Idet mærkerne efter en helhedsvurdering  

 herefter findes at adskille sig fra hinanden bestemmes:
 Sagen tilbagesendes til Direktoratet til fortsat behandling.
Grønning-Nielsen.
Hans Chr.
Thomsen.
Finn Mikkelsen.
