Husbåde - afskrivning Selskabet X ApS spurgte Ligningsrådet om følgende:
Kan der i nedenstående situationer foretages  

 skattemæssige afskrivninger på 4 nærmere bestemte typer husbåde? 1) Husbåde, der benyttes til udlejning til  

 beboelse.
 2) Husbåde, der benyttes til kontorer.
 3) Husbåde, der benyttes til værksteder, cafeer og  

 lignende.
 4) Husbåde, der benyttes til udlejning til  

 pensionat og ferieboliger.
 5) Husbåde, der af et konsortium udlejes til  

 benyttelse til ferielejligheder.
 6) Husbåde, der benyttes til beboelse for ejeren.
Svar Ad 1) Ja, se sagsfremstilling og begrundelse.
 Ad 2) Ja, se sagsfremstilling og begrundelse.
 Ad 3) Ja, se sagsfremstilling og begrundelse.
 Ad 4) Ja, se sagsfremstilling og begrundelse.
 Ad 5) Ja, se sagsfremstilling og begrundelse.
 Ad 6) Nej, se sagsfremstilling og begrundelse.
Beskrivelse  

 af de faktiske forhold X ApS producerer og sælger husbåde, der anvendes  

 til kontorer, udstillinger, restauranter, fritidsboliger og helårsboliger.
Forespørgslen vedrører 4 nærmere bestemte typer  

 husbåde.
Der er tale om husbåde af en længe på ca.13,50-20 meter, der er  

 konstrueret af træ og stål, og som har en vejledende udsalgspris på mellem  

 1.600.000 kr. og 2.535.000 kr.
Egenvægten for husbådene er på mellem 60 og  

 100  

 tons, og bruttotonagen er fra ca. 72 til ca. 160. Det er muligt, at den ene  

 af  

 typerne vil blive udstyret med motor, således at den vil kunne bevæge sig  

 fremad ved egen kraft.
Forespørgeren har oplyst, at de 4 bådtyper er  

 godkendt af Søfartsstyrelsen og produceret på Lindø Værftet.
Flydeelementet,  

 der rummer ballasttanke og tanke til spildevand m.v., er opbygget af  

 stålelementer efter de samme principper, som værftet bl. a. anvender i  

 forbindelse med konstruktion af specialfartøjer til brug i Nordsøen.
Det er endvidere oplyst, at hus-delen i samarbejde  

 med et arkitektfirma er specieltkonstrueret til at modstå de påvirkninger af  

 fugt m.v., der gør sig gældende for søgående fartøjer.
Rent teknisk er  

 hus-delen opbygget af et let stålskelet udfyldt med isolering og beklædt med  

 specielle plader, der er bestandige over for fugt.
Ydersiden af hus-delen er  

 beklædt med olieret thermowood eller teaktræ.
Told- og  

 Skattestyrelsens indstilling og begrundelse Efter Styrelsen opfattelse må de omhandlede  

 husbåde anses for skibe i afskrivningslovens forstand, da de kan flyde og er  

 beregnet til at kunne flyttes ved at bevæge sig gennem vand, da de har en vis  

 størrelse (længde ca. 13,5 -20 meter, bruttotonage fra ca. 72 til ca. 160),  

 da  

 de kan registreres i Skibsregisteret som skibe og kan belånes efter de  

 regler,  

 der gælder for skibe (sølovens regler om skibspant), samt da det løbende  

 slid,  

 som en husbåd udsættes for, er sammenligneligt med det slid, som et skib  

 udsættes for.
 Under forudsætning af at en husbåd af den  

 pågældende art anvendes erhvervsmæssigt, finder Styrelsen således, at den kan  

 afskrives efter de regler i afskrivningsloven, der gælder for skibe.
 Styrelsen indstiller herefter, at de rejste  

 spørgsmål besvares således:
Ad 1) Ja, forudsat at der er tale om erhvervsmæssig  

 udlejning, vil husbåde, der udlejes til beboelse, kunne afskrives efter  

 afskrivningslovens kapitel 2 om afskrivning på driftsmidler og skibe.
Ad 2) Ja, husbåde, der erhvervsmæssigt udlejes til  

 kontorbrug, eller som den skattepligtige selv anvender erhvervmæssigt til  

 kontorbrug, kan efter Told- og Skattestyrelsens opfattelse afskrives efter  

 afskrivningslovens kapitel 2 om afskrivning på driftsmidler og skibe.
Ad 3) Ja, husbåde, der erhvervsmæssigt udlejes til  

 værksteder, cafeer og lignende, eller som den skattepligtige selv anvender  

 erhvervmæssigt til de nævnte formål, kan efter Told- og Skattestyrelsens  

 opfattelse afskrives efter afskrivningslovens kapitel 2 om afskrivning på  

 driftsmidler og skibe.
Ad 4) Ja, forudsat at udlejningen sker på  

 erhvervsmæssige vilkår, vil husbåde, der udlejes til pensionater og  

 ferieboliger kunne afskrives efter afskrivningslovens kapitel 2 om  

 afskrivning  

 på driftsmidler og skibe.
Ad 5) Ja, forudsat at udlejningen sker på  

 erhvervsmæssige vilkår, vil husbåde, der af et konsortium udlejes til  

 ferieboliger, kunne afskrives efter afskrivningslovens kapitel 2 om  

 afskrivning  

 på driftsmidler og skibe.
Ad 6) Nej, husbåde, som ejeren selv anvender til  

 beboelse, anvendes ikke erhvervsmæssigt og kan derfor ikke afskrives, jf.  

 afskrivningslovens § 1. Der stilles i denne bestemmelse krav om, at de  

 aktiver,  

 der afskrives efter afskrivningsloven, skal anvendes erhvervsmæssigt.
 Ligningsrådet  

  

  

 tiltrådte Told- og Skattestyrelsens  

 indstilling.
