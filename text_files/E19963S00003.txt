S.C.1 Aktie- og anpartsselskaber samt selskaber, der er  

 omfattet af SEL § 1, stk. 1, nr. 2 S.C.2 Sparekasser S.C.3 Brugsforeninger S.C.4 Investeringsforeninger S.C.5 Fonde S.C.6 Foreninger, der er omfattet af  

 fondsbeskatningsloven S.C.7 Andelsbeskatning (beskatning på grundlag af særlig  

 beregnet indkomst) S.C.8 Skattepligtig indkomst begrænset til visse  

 indtægtsarter S.C.9 Genbeskatning af underskud S.C.1 Aktie- og anpartsselskaber samt selskaber, der er omfattet af SEL §  

 1, stk. 1, nr. 2 S.C.1.1 Almindelige regler Ifølge SEL § 8, stk. 1 opgøres den skattepligtige indkomst efter  

 skattelovgivningens almindelige regler, for så vidt de efter deres indhold er anvendelige på  

 de i SEL omhandlede selskaber og foreninger m.v.
S.C.1.1.1 Afgrænsning af selskabsindkomsten over for fysiske personers  

 indkomst Visse særlige former for virksomhed kan ikke drives af et selskab, men kun  

 af en fysisk person.
Dette gælder virksomhed som landinspektør (jf. lov om  

 landinspektørvirksomhed), skibs- og varemægler (jf. lov om skibsmæglere og  

 varemæglere), dispachør (jf. lov om dispachører), translatør og tolk (jf. lov  

 om translatører og tolke), samt om bevillingshaver til hyrevognskørsel (jf.  

 lov om hyrekørsel). Skattemyndighederne skal ikke påse overholdelsen af disse  

 lovregler, idet denne kontrol henhører under andre offentlige myndigheder.
 I det omfang det konstateres, at en virksomhed i strid med de nævnte  

 lovbestemmelser drives i selskabsform, skal der dog ske regulering, således  

 at indkomsten ved erhvervets udøvelse beskattes hos den fysiske person, der  

 må antages at have erhvervet indkomsten - typisk selskabets hovedaktionær,  

 jf. lsr. 1980.63. Om reguleringen af personens og selskabets  

 indkomstansættelser se nedenfor.
Bortset fra disse lovregulerede tilfælde må formodningen være, at en  

 indkomst, der fremtræder som selskabsindkomst, også i skattemæssig henseende  

 anerkendes som værende selskabets indkomst.
Der kan dog forekomme tilfælde,  

 hvor indkomsterhvervelsen er så nær knyttet til en bestemt fysisk person, at  

 man må anse indkomsten for erhvervet af personen, uanset at den rent faktisk  

 er indtægtsført i selskabet.
Er det forudsat, at visse aktiviteter skal  

 udføres af bestemte personer, kan dette udelukke, at indtægten skattemæssigt  

 kan oppebæres af et selskab, se TfS 1995, 270 (ØLD) om plejevederlag til  

 ægtepar.
Endvidere kan det undertiden, på grund af de faktiske forhold, være  

 vanskeligt at konstatere, hvem der har erhvervet indkomsten, hvorfor der må  

 foretages en egentlig bevisvurdering ud fra de konkret foreliggende  

 oplysninger, se TfS 1996, 604 (ØLD).
Disse situationer forekommer typisk i hovedaktionærforhold, hvor der kan  

 være en vis sammenblanding af selskabets og personens dispositioner.
Således  

 blev provisionsindtægter oppebåret af en advokats hovedanpartsselskab, og som  

 udbetaltes af et forsikringsselskab i de tilfælde, hvor advokaten  

 forårsagede, at hans klienter ved køb af fast ejendom videreførte den  

 tidligere ejendomsforsikring til forsikringsselskabet eller nytegnede en  

 sådan forsikring i selskabet, anset for at være så nært knyttet til  

 hovedanpartshaverens virksomhed som advokat, at provisionsindtægten reelt  

 ansås erhvervet af ham.
Se tillige HD af 21. juni 1983, UfR 1983.699, skd.  

 67.414 (Bohart), hvor en direktørs opspaltning af sit arbejdsvederlag fra  

 hovedaktionærselskab - iværksat ved oprettelsen af nyt selskab, hvis  

 hovedformål var at give mulighed for skattemæssige besparelser - ikke blev  

 anset bindende for skattevæsenet.
Har den fysiske person ikke den bestemmende indflydelse i det selskab, der  

 indtægtsfører vederlaget for det af personen udførte arbejde, må  

 indtægtsførsel og beskatning alene i selskabet normalt godkendes, idet  

 personen betragtes som ansat i selskabet.
Om omdannelse af mark- og  

 besætningsdrift til et driftsfællesskab, der agtedes organiseret som et  

 anpartsselskab, se Told Skat Nyt 1993.5.216 (TfS 1993, 105 )(BF).
Det her behandlede problem må ikke forveksles med det i TSS-cirk. 1995-24  

 og S.F.1.5 omhandlede vedrørende fiksering af vederlag.
Ved fiksering af  

 vederlag er det godkendt, at indkomsterhvervelsen sker i selskabet.
Ved  

 fikseringen sker der blot en regulering af hovedaktionærens vederlag for  

 arbejde udført for selskabet, jf. ØLD af 20. aug. 1987, Skat 1987.10.710 (TfS  

 1987, 457). I denne afgørelse blev der ikke taget stilling til, om indkomsten  

 var person- eller selskabsindkomst, men alene spørgsmålet om fiksering af  

 vederlag.
 Læger, tandlæger mv.
 Advokatvirksomhed, almen lægepraksis, tandlægevirksomhed, virksomhed som  

 kiropraktorer samt speciallægevirksomhed kan udøves i selskabsform.
 For sidstnævnte virksomheds vedkommende såfremt selskabets vedtægter er  

 godkendt af Foreningen af Speciallæger.
 Kunstnere m.fl.
Når kunstnere, forfattere, professionelle sportsfolk m.fl. organiserer  

 deres virksomhed i selskabsform, må der foretages en vurdering af, om det er  

 en enkelt person eller selskabet, der er den egentlige forpligtede over for  

 medkontrahenten.
Som typisk tilfælde, hvor en given indkomst ikke bør  

 anerkendes som selskabsindkomst, kan nævnes honoraret til en solist med et  

 program, der ikke kan udføres af andre.
Omvendt må man sædvanligvis  

 anerkende, at større grupper f.eks. et orkester eller et fodboldhold, der  

 ikke skønnes at miste sin karakter ved udskiftning af et enkelt medlem, kan  

 godkendes organiseret i selskabsform, således at indkomster alene beskattes i  

 selskabet.
I lsr. 1986.44 blev en professionel sportsudøver anset som rette  

 indkomstmodtager af et sponsorhonorar, som var indtægtsført i et selskab, i  

 hvilket han var eneanpartshaver, og hvis formål var at drive fabrikation,  

 handel- og reklamevirksomhed.
I Skat 1986.9.564 (TfS 1986, 503) fandt Skattedepartementet, at virksomhed som professionel bokser og evt. hertil  

 knyttet PR-virksomhed ikke kan drives i selskabsform.
Reklame- og  

 forfatterindtægter må i visse tilfælde anses så nært knyttet til en  

 hovedanpartshavers person - f.eks. en internationalt kendt sportsstjerne - at  

 beløbene ikke kan indtægtsføres i selskabet, men må anses som indtjent af ham  

 personligt.
Se TOLD-SKAT Nyt 1992.24.846 (TfS 1992, 550): To kunstnere ejede hver  

 halvdelen af et anpartsselskab, hvis formål var at drive musik- og  

 showformidling og anden beslægtet virksomhed.
I overensstemmelse med en af  

 TSS afgivet udtalelse fandt LSR, at virksomhedens indtægter, herunder  

 indtægter i form af royalty, tv-indtægter og KODA-afgifter og indtægter som  

 medarrangør af koncerter og shows, med rette kunne henføres til selskabet.  

 LSR lagde bl.a. vægt på, at den klagende medejer modtog sædvanligt honorar  

 for sin egen gennem selskabet arrangerede optræden.
Se i modsætning hertil TfS 1994, 830 (ØLD) om en kendt operasanger, som  

 påtænkte at oprette et selskab, der skulle indgå kontrakter om hans  

 koncertoptræden i ind- og udland.
Selskabet skulle modtage indtægterne ved  

 disse opgaver og afholde de udgifter der var forbundet med de enkelte  

 opgaver.
Landsretten lagde til grund, at oprettelsen af anpartsselskabet havde til  

 formål at opnå en skattebesparelse ved at opspalte skatteyderens indtægt  

 mellem ham selv og selskabet.
Der havde efter rettens opfattelse ikke være  

 forbundet en sådan realitet med opspaltningen, at den kunne lægges til grund  

 ved fastsættelsen af hans skattepligtige indkomst. (Dommen er anket til HR).  

 Om konsulentarbejde i selskabsform, se Skat 1990.9.708 (LSR) (TfS 1990, 405).
 Om bestyrelseshonorar, se TOLD-SKAT Nyt 1991.20.1158 (TfS 1991, 477), hvor  

 Ligningsrådet fandt, at honorarindtægter vedrørende  

 virksomhedskonsulentbistand i skattemæssig henseende kunne anses for  

 selskabsindkomst.
Bestyrelseshonorarer måtte skattemæssigt anses for personlig indkomst, da  

 bestyrelsesmedlemmer ifølge aktieselskabslovens § 52 og anpartsselskabslovens  

 § 19 skal være (fysiske) personer.
I visse tilfælde kan advokaters  

 bestyrelseshonorarer dog anses for at være indkomst for selskabet, nemlig  

 hvor honoraret oppebæres af advokater, der driver virksomhed i selskabsform,  

 og hvor det mellem advokaten, selskabet og de øvrige selskabsdeltagere er  

 aftalt, at bestyrelseshonorarer skal tilfalde selskabet, se nærmere TfS  

 1996,337 (TSS).
Lønmodtager lignende forhold Hvis en lønmodtager aftaler med sin arbejdsgiver, at lønnen skal  

 indbetales til et af ham selv behersket aktieselskab, må lønnen skattemæssigt  

 betragtes som udbetalt til lønmodtageren selv.
Lønmodtageren kan således ikke  

 »sætte sig selv på aktier« med den virkning, at han alene bliver  

 beskattet personligt af det udbytte, selskabet udbetaler, jf. lsr. 1978.61,  

 1982.161 og 162. Se også Skat 1989.1.72 (TfS 1989, 20) .
 Den nævnte situation må ikke forveksles med de sædvanlige tilfælde, hvor  

 tidligere lønmodtagere opretter deres eget hovedaktionærselskab og lader  

 dette påtage sig entrepriser, konsulentopgaver mv.
Man må som udgangspunkt respektere indgåede aftaler.
I tvivlstilfælde må  

 man foretage en konkret vurdering af, om selskabet eller personen er  

 aftalepartner, herunder om instruktionsbeføjelsen over for personen reelt  

 ligger hos hovedaktionærselskabet eller dettes medkontrahent.
Endvidere må  

 der henses til, hvem et erstatningsansvar for misligholdelse af kontrakt  

 eller et funktionærretligt krav kan gøres gældende mod.
Regulering af personens og selskabets indkomstansættelser Den fysiske person, der udfører arbejde for selskabet, vil som oftest have  

 modtaget et vederlag herfor.
Indkomstansættelsen for personen skal derfor kun  

 forhøjes med differencen mellem det selvangivne vederlag og den samlede  

 indtægt, der skal henføres til beskatning hos personen.
 Selskabet, der har modtaget indtægten, vil have selvangivet denne, og  

 selskabets indkomstansættelse skal derfor ikke ændres, medmindre det over for  

 ligningsmyndigheden godtgøres, at forholdet er berigtiget ved, at beløbet er  

 udbetalt eller godskrevet personen.
S.C.1.2 Specielle regler På visse områder gælder desuden særlige regler, der omtales i det  

 følgende, idet der i øvrigt henvises til skd.cirk. nr. 136 af 7. nov. 1988,  

 pkt. 47.
 S.C.1.2.1 Overkurs mv.
Overkurs - d.v.s. kurs ud over pari - som et selskab opnår ved udstedelse  

 af aktier ved stiftelse eller ved senere udvidelse af aktiekapitalen, skal  

 ikke medregnes til selskabets skattepligtige indkomst, jf.
SEL § 13, stk. 1,  

 nr. 1.
 Skattefriheden gælder såvel en officiel overkurs, hvor det beløb, som  

 aktionæren indbetaler udover aktiens pålydende værdi, bogføres i selskabet  

 som egenkapital, som en uofficiel overkurs, hvor merværdien ikke bogføres som  

 egenkapital, men foreligger som en skjult reserve.
 Den omstændighed, at overkursen i forbindelse med en kapitaludvidelse  

 overstiger, hvad en uafhængig køber ville betale for de nytegnede aktier,  

 medfører ikke i sig selv, at overkursen falder uden for  

 skattefritagelsesbestemmelsen i SEL § 13, stk. 1, nr. 1.
Aktieerhvervelser i udviklingslande Ligningsrådet har bestemt, at danske virksomheder, der foretager  

 leverancer til aktieselskaber i udviklingslande, hvor leverancerne er  

 betinget af, at en del af vederlaget herfor erlægges i form af aktier i  

 vedkommende selskab, ved opgørelsen af den skattepligtige indkomst kan  

 nedskrive aktiernes værdi til handelsværdien på modtagelsestidspunktet.
 Det er en betingelse for fradragsretten ved nedskrivningen, at fortjeneste  

 ved senere afståelse af aktierne, herunder ved opløsning af det udenlandske  

 selskab, medregnes til den danske virksomheds skattepligtige almindelige  

 indkomst, og at fortjenesten opgøres som forskellen mellem afståelsessummen  

 og aktiernes nedskrevne værdi.
 Det skal fremgå af regnskabet eller af et særligt bilag til  

 selvangivelsen, at aktierne er omfattet af denne ordning.
S.C.1.2.1.1 Salg af egne aktier Det beløb, som aktionærerne indbetaler til selskabet i forbindelse med  

 selskabets salg af dets beholdning af egne aktier til aktionærerne i samme forhold,  

 hvori disse i forvejen ejer aktier, sidestilles med overkurs ved  

 aktieemission og er derfor skattefri.
 Såfremt salget sker i et andet forhold, behandles selskabets salg af de  

 egne aktier skattemæssigt efter de gældende aktieavancebeskatningsregler.
 Uafhentede fondsaktier mv.
 Efter aktieselskabslovens § 40 gælder en særlig regel om fondsaktier, der  

 ikke begæres udleveret af aktionæren. 5 år efter udstedelsen opfordres  

 aktionæren ved bekendtgørelse i Statstidende til at afhente fondsaktien inden  

 6 måneder.
 Overskrides denne frist, kan selskabets bestyrelse afhænde fondsaktien,  

 men provenuet fra salget skal i yderligere 5 år være til disposition for  

 aktionæren.
Er beløbet ikke afhentet inden disse 5 år, tilfalder beløbet selskabet.
En  

 tilsvarende regel gælder efter aktieselskabslovens § 134 l, stk. 4 for  

 aktieselskaber, som omdannes til anpartsselskaber, når aktionærer i selskabet  

 ikke melder sig som anpartshavere.
Beløb, som efter disse regler tilfalder selskabet, anses for  

 skattepligtige på det tidspunkt, hvor selskabet har erhvervet endelig ret til  

 dem, dvs. når salgsprovenuet for aktierne efter de 5 år ikke er afhentet af  

 aktionæren.
De udgifter, som et selskab afholder efter aktieselskabslovens §  

 40, er ikke fradragsberettigede.
S.C.1.2.2 Rekonstruktion af selskaber Spørgsmålet vedrørende de skattemæssige konsekvenser af rekonstruktion af  

 selskaber er især aktuelt som følge af bestemmelserne i aktieselskabslovens §  

 69a og anpartsselskabslovens § 52.
Ifølge de nævnte bestemmelser skal bestyrelsen foranledige  

 generalforsamling afholdt inden 6 måneder efter, at selskabet har tabt  

 halvdelen af indskudskapitalen.
På generalforsamlingen skal der for  

 aktieselskaber stilles forslag om foranstaltninger, der bør træffes, medens  

 der for anpartsselskaber skal stilles forslag, der fører til fuld dækning af  

 indskudskapitalen.
Rekonstruktioner, som finder sted under henvisning til de nævnte  

 bestemmelser, behandles efter samme retningslinjer, som gælder for rekonstruktioner i  

 øvrigt.
 De skattemæssige konsekvenser af forskellige rekonstruktionsmodeller  

 behandles nedenfor.
S.C.1.2.2.1 Aktionærindskud uden samtidig nytegning af aktiekapital Tilskud Kapitaltilførsel fra en aktionær til et selskab i form af tilskud - som  

 ikke har tilknytning til en aktieemission - er skattepligtig for selskabet.
Med tilskud sidestilles overdragelse af aktiver fra aktionæren til  

 selskabet til en lavere værdi end handelsværdien.
I lsr. 1948.123 blev et  

 selskab således anset for skattepligtig af fordelen ved at købe  

 hovedaktionærens ejendom til en pris, der lå under handelsværdien.
 Tilskud til et selskab vil kun undtagelsesvis være fradragsberettiget som  

 en driftsudgift, se nærmere herom E.A. 2.1.3.
S.C.1.2.2.2 Generel skattepligt af gevinst på gæld Efter bestemmelserne i KGL, jf. lovbekendtgørelse nr. 660 af 4/7 1996 er  

 selskaber mv. som udgangspunkt generelt skattepligtige af gevinst/tab på  

 fordringer og gæld i såvel dansk som fremmed valuta, jf.
KGL § 2, sammenholdt  

 med § 5 og § 6. Det betyder bl.a., at gevinst ved gældseftergivelse som et  

 selskab opnår som led i en akkord som udgangspunkt er skattepligtig.
Se også  

 det i tilknytning til KGL udstedte cirkulære nr. 134 af 29 juli 1992, punkt  

 52 ff.
I det følgende gennemgås de særlige undtagelsesbestemmelser til dette  

 generelle udgangspunkt, nemlig KGL § 6 A om gevinst på gæld som følge af  

 tvangsakkord, frivillig ordning mv. samt tabsfradragsbegrænsningsreglen i KGL  

 § 6 B.
S.C.1.2.2.3 Undtagelser KGL § 6 A -Tvangsakkord Ifølge KGL § 6 A, stk. 1, 1. punktum, er gevinst på gæld som følge af  

 tvangsakkord eller aftale om en samlet ordning mellem en skyldner og dennes  

 kreditorer om bortfald eller nedsættelse af skyldnerens gæld (frivillig  

 akkord) ikke skattepligtig.
Til gengæld vil der i disse tilfælde ske  

 underskudsregulering efter LL § 15, stk. 2-3, se nedenfor.
 Den direkte skattefritagelse efter KGL § 6 A gælder dog ikke i det omfang,  

 gælden nedskrives til et lavere beløb end fordringens værdi for kreditor på  

 tidspunktet for gældseftergivelsen.
 -Samlet ordning/ frivillig ordning mv.
 Om der foreligger en samlet ordning mellem skyldneren og dennes  

 kreditorer, afgøres i overensstemmelse med LL § 15, stk. 2 og 3. Efter disse  

 bestemmelser, begrænses en skyldners adgang til at fremføre eventuelle  

 skattemæssige underskud i forbindelse med tvangsakkord og aftale om en samlet  

 ordning mellem skyldneren og dennes kreditorer (frivillig akkord).
En samlet ordning vil typisk omfatte tilfælde, hvor der sker en ligelig  

 reduktion af de enkelte kreditorers fordringer i overensstemmelse med  

 konkurslovens regler.
Ved en samlet ordning kan også forstås tilfælde, hvor  

 der ikke er en sådan fuldstændig ligelighed, f.eks. fordi småkrav gives fuld  

 dividende.
Det forhold, at der skal være tale om en samlet ordning, er dog  

 ikke i sig selv til hinder for, at der også vil kunne foreligge en frivillig  

 akkord i de tilfælde, hvor kun en enkelt eller enkelte hovedkreditorer er med  

 i ordningen, mens småkrav holdes udenfor.
Se nærmere cirkulære til KKSL nr.  

 68 af 20. maj 1992, F. 29.
I TfS 1995,617 (BF) fandtes der at foreligge en samlet ordning med en  

 hovedkreditor.
Der var tale om en moderfond, som påtænkte at konvertere sin  

 fordring på dets helejede datterselskab til aktiekapital.
Under hensyn til  

 fordringens størrelse og stilling blandt øvrige usikrede tilgodehavender  

 fandt Ligningsrådet, at dette ville medføre underskudsregulering af  

 datterselskabet efter bestemmelserne i LL § 15, stk. 3, jf. stk. 2, idet  

 forholdet måtte sidestilles med en samlet ordning med en hovedkreditor, se  

 også TfS 1995,906 (LSR).
Har aftalen ikke et sådant omfang, at der kan siges at foreligge en samlet  

 ordning mellem en skyldner og dennes kreditorer, vil der derimod ikke  

 foreligge en frivillig akkord i LL's og KGL's forstand.
Se som eksempel herpå Told-Skat Nyt 1993,481 (TfS 1993, 263 BF).
 En samlet ordning kan også foreligge, selv om gæld, som er særligt og  

 tilstrækkeligt sikret, f.eks. ved håndpant, ikke nedsættes samtidig med  

 skyldnerens øvrige gæld.
En gældseftergivelse, der ikke er omfattende nok til at være en frivillig  

 akkord, kan udløse beskatning hos skyldneren efter reglerne i  

 kursgevinstloven.
En tvangsakkord, gældssanering eller frivillig akkord  

 udløser derimod ikke beskatning hos skyldneren, jf.
KGL § 6 A.
S.C.1.2.2.4 Koncerninterne fordringer, tabsfradragsbegrænsning KGL § 6 B Efter KGL § 6 B gælder der særlige regler for beskatning af tab på  

 fordringer respektiv gevinst på gæld i koncernforhold.
Bestemmelsen skal  

 bl.a. modvirke de særlige fordele der er en følger af at kreditor tillige er  

 aktionær i debitorselskabet, herunder at selskaberne eventuelt er sambeskattet.
KGL § 6 B, stk. 1 Ifølge KGL § 6 B begrænses fradrag for tab på fordringer mellem  

 koncernforbundne selskaber.
Dette gælder uanset om tabet opstår på fordringer  

 på danske eller udenlandske koncernselskaber, og uanset om kreditorselskabet  

 er hjemmehørende i Danmark, eller der er tale om et udenlandsk selskab, der  

 er inddraget under dansk sambeskatning.
 Begrænsningen gælder fordringer i danske kroner og i fremmed valuta, men  

 ikke valutakurssvingninger, se nærmere punkt 58 i cirkulære nr.134 af 29/7  

 1992 om KGL, herunder taleksemplerne.
S.C.1.2.2.5 Undtagelser KGL § 6 B, stk. 4 -Børsnoterede fordringer mv.
-Fordringer i næring uden for sambeskatning Ifølge KGL § 6 B, stk. 4, kan tab ved afståelse af børsnoterede  

 fordringer, f.eks. virksomhedscertifikater (commercial papers), på  

 koncernforbundne selskaber fradrages uanset at tab på fordringer på  

 koncernforbundne selskaber som udgangspunkt ikke kan fradrages.
Baggrunden  

 herfor er, at børsnoterede fordringer er rettet mod en bredere investorkreds,  

 og at man derfor er uden for egentlige koncerninterne fordringer.
Ligeledes  

 kan tab på fordringer erhvervet som vederlag i næring, jf.
KGL § 4 fradrages.  

 Dette gælder dog alene, hvis debitorselskabet ikke har været sambeskattet med  

 kreditorselskabet, eller hvis tabet opstår på en fordring, der er stiftet,  

 efter at sambeskatningen er ophørt.
Fordringer, der opstår på grundlag af normal samhandel mellem selskaber,  

 anses for erhvervet som led i næring.
Der lægges i den forbindelse bl.a. vægt  

 på, om der er tale om almindelige aftalevilkår, som gælder i forhold til  

 uafhængige kunder.
Direkte lån, dvs. egentlige pengeudlån, er derimod ikke omfattet  

 af vederlagsnæringsbegrebet.
 Det bemærkes i denne forbindelse specielt, at fordringer, som i første  

 omgang er erhvervet som vederlag i næring, kan skifte karakter til udlån.
 Afgørende vil her bl.a. være, om fordringens løbetid udstrækkes ud over  

 det sædvanlige for varekreditter mv. mellem uafhængige parter inden for det  

 pågældende forretningsområde.
KGL § 6 B, stk. 5 - Rentefordringer.
Da der i forhold til rentefordringer på samme måde som i forhold til  

 fordringer omfattet af KGL § 4 kan være tale om tab på beskattede beløb, er  

 der ved lov nr. 412 af 14. juni 1995 indsat en ny bestemmelse i KGL § 6 B,  

 stk. 5, hvorefter undtagelsesbestemmelsen i stk. 1 ikke finder anvendelse på  

 rentefordringer, såfremt de omhandlede renter er medregnet ved opgørelsen af  

 fordringshaverens skattepligtige indkomst og fordringshaveren ikke har været  

 sambeskattet med skyldneren, jf.
SEL § 31, eller rentefordringen er stiftet  

 efter ophør af sambeskatning.
 Adgangen til tabsfradrag er således udtrykkeligt betinget af, at tabet  

 vedrører renter, som har været medregnet ved fordringshaverens  

 indkomstopgørelse.
Renterne skal således være indtægtsført af kreditor med den virkning, at  

 de er indgået i selskabets skatteberegningsgrundlag.
Betingelsen skal være  

 opfyldt på det tidspunkt, hvor tabet realiseres.
I forhold til tab på renter,  

 der vedrører det løbende indkomstår, er det dog tilstrækkeligt for at opnå  

 ret til tabsfradrag, at de omhandlede renter medregnes ved indkomstopgørelsen  

 for det pågældende indkomstår.
Såfremt renterne nok har været medregnet ved  

 indkomstopgørelsen, men senere er udgået igen f.eks. som følge af en  

 efterfølgende regulering af skatteansættelsen i forbindelse med eftergivelse  

 af renterne, vil kreditor derimod ikke have ret til tabsfradrag.
Retten til tabsfradrag på rentefordringer har virkning for tab, der  

 realiseres den 16. juni 1995 eller senere.
Se i øvrigt cirkulære nr. 26 af 5.  

 februar 1996 om ændring af forskellige skattelove (Handel med  

 underskudsselskaber, gældseftergivelse og renter ved gældseftergivelse).
KGL § 6 B, stk. 6 Efter KGL § 6 B, stk. 6 (tidligere stk. 5), er der yderligere som en  

 undtagelse til tabsfradragsbegrænsningen fastsat, at selskaber mv. som udøver  

 næring ved køb og salg af fordringer eller driver næringsvirksomhed ved  

 finansiering (pengenæringsdrivende), kan fradrage tab på koncernforbundne  

 selskaber, såfremt koncernforbindelsen alene er etableret mhp.  

 fordringshaverens midlertidige drift af skyldnerens virksomhed til afvikling  

 af tidligere ydede udlån eller til medvirken ved omstrukturering af  

 erhvervsvirksomheder.
Formålet med bestemmelsen er at give adgang til tabsfradrag i situationer,  

 hvor tab på fordringer udgør tab i kreditors næringsvirksomhed.
Se nærmere  

 pkt. 64 i skm. cirk. nr. 134 af 29. juli 1992.
S.C.1.2.2.6 Koncernbegrebet KGL § 6 B, stk. 3 Som koncernforbundne selskaber anses selskaber og foreninger mv., hvor  

 samme aktionærkreds ved fordringens erhvervelse eller på noget senere  

 tidspunkt direkte eller indirekte ejer mere end 50% af aktiekapitalen i hvert  

 selskab eller direkte eller indirekte råder over mere end 50% af stemmerne i  

 hvert selskab.
Tilsvarende anses en fond og selskaber, hvori fonden ved  

 fordringens erhvervelse eller på noget senere tidspunkt direkte eller  

 indirekte ejer mere end 50% af aktiekapitalen i hvert selskab eller direkte  

 eller indirekte råder over mere end 50% af stemmerne, for at være  

 koncernforbundne selskaber.
Aktionærer som nævnt i personskattelovens § 19 a,  

 stk. 3, jf. lovbek. nr. 102 af 4. februar 1994 anses ved bedømmelsen af  

 aktionærkredsen som én og samme aktionær.
Ved opgørelse af  

 stemmeandele ses bort fra stemmer, som alene er opnået ved  

 stemmeretsoverdragelse i forbindelse med erhvervet sikkerhed i aktier.  

 Koncernreglen gælder, når der på et tidspunkt i fordringens løbetid har  

 eksisteret en koncernforbindelse mellem selskaberne.
Selv om  

 koncernforbindelsen er ophørt, gælder fradragsbegrænsningen fortsat.
Se i  

 øvrigt A.D.2.2.6.
 Se også pkt. 60-65 i skm. cirk. nr. 134 af 29. juli 1992.
S.C.1.2.2.7 Koncernintern gæld, KGL § 6 B, stk. 2 Gevinst på gæld til koncernforbundne selskaber skal efter KGL § 6 B, stk.  

 2, ikke medregnes til den skattepligtige indkomst hos debitorselskabet, når  

 kreditorselskabet efter lovens § 6 B, stk.1, ikke kan fradrage det  

 tilsvarende tab på fordringen.
Beskatning sker dog i det omfang, gælden  

 nedskrives til et lavere beløb end fordringens værdi for kreditor på det  

 tidspunkt, hvor gælden eftergives.
Det vil sige, at der sker beskatning af  

 den del af gældseftergivelsen, som udgør forskellen mellem gældens aktuelle  

 værdi og det beløb, hvortil gælden nedskrives.
Vurderingen sker på samme måde  

 som ved gældseftergivelse efter KGL § 6 A.
En eventuel skattefrihed efter KGL § 6 B, stk. 2, er uden  

 betydning for adgangen til at fremføre skattemæssige underskud efter LL § 15.  

 Se også cirkulære nr. 134 af 29/7 1992 om KGL, punkt 72.
S.C.1.2.2.8 Underskudsbegrænsning Ved lov nr. 412 af 14. juni 1995 (Handel med underskudsselskaber,  

 gældseftergivelse og renter ved gældseftergivelse) er der foretaget en række  

 ændringer af de særlige begrænsninger i adgangen for selskaber m.v. til at  

 fremføre underskud.
Reglerne har virkning når nedbringelsen eller indfrielsen  

 sker den 18. januar 1995 eller senere.
Til loven er udarbejdet cirkulære nr.  

 26 af 5. februar 1996 om ændring af forskellige skattelove (Handel med  

 underskudsselskaber, gældseftergivelse og renter ved gældseftergivelse). Om  

 retsstilstanden forud for denne lov henvises til LVS 1994.
LL § 15, stk. 2 - 4 Reglerne i LL § 15, stk. 2-4, skal ses i sammenhæng med KGL § 6 A om  

 skattefritagelse for gevinst på gæld ved gældseftergivelse, som et selskab  

 opnår som led i en tvangsakkord eller (frivillig) akkord, se også S.C.1.2.2  

 og skm. cirk. nr. 68 af 20. maj 1992 om visse skattemæssige forhold ved  

 konkurs og underskudsbegrænsning ved akkord m.v. pkt., 27-33 og pkt. 39.
Gældeftergivelse LL § 15, stk. 2 og 3 LL § 15, stk. 2 og 3, begrænser adgangen for et selskab mv. til at  

 fremføre underskud, idet uudnyttede, fradragsberettigede underskud fra det  

 pågældende og tidligere indkomstår nedsættes med det beløb, hvormed gælden er  

 nedsat, såfremt en skattepligtig i et indkomstår opnår en tvangsakkord eller  

 en samlet ordning med dennes kreditorer om bortfald eller nedsættelse af  

 skyldnerens gæld (frivillig akkord).
 Gældseftergivelsen opgøres som det fulde beløb, der eftergives, dvs. som  

 forskellen mellem gældens pålydende og det modtagnes værdi.
 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
 Den resterende del af nedsættelsesbeløbet formindskes endvidere, såfremt  

 kreditor ikke har tabsfradrag herfor på grund af reglerne i KGL § 6 B.
Nedsættelsen sker med virkning for det indkomstår, hvori tvangsakkorden  

 stadfæstes/aftalen om frivillig akkord indgås, og for senere indkomstår.
Hvis  

 underskud fra flere indkomstår skal nedsættes, jf. ovenfor, nedsættes  

 underskud fra et tidligere år før underskud fra et senere år.
S.C.1.2.2.9 Gældskonvertering Efter LL § 15, stk. 2 sidestilles gældsnedsættelse med hel eller delvis  

 konvertering til aktier eller konvertible obligationer.
Underskuddet  

 nedsættes i disse tilfælde med det beløb, hvormed den konverterede fordrings  

 pålydende overstiger den konverterede fordrings kursværdi på tidspunktet for  

 konverteringen.
Bestemmelsen gælder såvel, hvor der er tale om en  

 tvangsakkord som ved en samlet ordning, jf. stk. 3.
Eksempel Følgende eksempel illustrerer begrænsningen af underskudsfremførslen, hvis  

 en frivillig akkord munder ud i, at der også foregår en konvertering af en  

 hovedaktionærs fordring til aktier.
Gælden til hovedaktionæren eftergives imod udlevering af aktier og kontant  

 betaling af 400.000 kr.
Betalingen på 400.000 kr. betyder, at det, der kaldes  

 den konverterede fordring, nedsættes til 1.600.000 kr.
Det gælder uanset, om  

 den kontante betaling sker umiddelbart før eller efter udleveringen af  

 aktier.
Øvrige kreditorer bliver betalt fuldt ud.
Til kontant betaling af  

 hovedaktionær og andre simple kreditorer bruges altså 700.000 kr. af  

 bankindeståendet.
S.C.1.2.2.10 Kapitalindskud Ved lov nr. 412 af 14. juni 1995 (Handel med underskudsselskaber,  

 gældseftergivelse og renter ved gældseftergivelse) er der som nævnt ovenfor  

 indsat en ny bestemmelse i LL § 15, stk. 4 og 5 om underskudsregulering i  

 visse tilfælde, hvor der sker nedbringelse eller indfrielse af en fordring i  

 forbindelse med at der foretages kapitalindskud til skyldneren m.v.
 Efter bestemmelsen i LL § 15, stk. 4 finder stk. 2 tilsvarende anvendelse,  

 i det omfang nedbringelse eller indfrielse af en fordring sker i forbindelse  

 med et kapitalindskud til skyldneren eller til et selskab m.v., hvori  

 skyldneren ejer mere end 25% af aktie- og anpartskapitalen, når  

 kapitalindskuddet direkte eller indirekte foretages:
 1) Af kreditor for fordringen eller kreditors ægtefælle.
 2) Af et selskab, hvori kreditor eller kreditors ægtefælle direkte eller  

 indirekte ejer mere end 50% af aktie- eller anpartskapitalen eller direkte  

 eller indirekte råder over mere end 50% af stemmerne.
 3) Af en person, som alene eller sammen med sin ægtefælle direkte eller  

 indirekte ejer mere end 50% af aktie- eller anpartskapitalen i  

 kreditorselskabet eller råder over mere end 50% af stemmerne.
4) Af et selskab, der er koncernforbundet med kreditorselskabet, jf.
KGL §  

 6 B, stk. 3.
 5) Af en kautionist for fordringen samt af personer og selskaber m.v., der  

 har den i nr. 1-4 nævnte tilknytning til kautionisten.
6) Af en tidligere kreditor eller kautionist for fordringen samt af  

 personer og selskaber m.v., der har den i nr. 1-4 nævnte tilknytning til den  

 tidligere kreditor eller kautionist.
Det er dog en betingelse, at fordringens  

 eller kautionsforpligtelsens overdragelse må anses for at være sket i  

 forbindelse med kapitalindskuddet.
Efter bestemmelsen i LL § 15, stk. 5 finder 4 finder kun anvendelse, hvis  

 nedbringelsen eller indfrielsen svarer til en samlet ordning mellem en  

 skyldner og dennes kreditorer.
Såfremt kapitalindskuddet sker i forbindelse  

 med erhvervelse af aktier eller konvertible obligationer i skyldnerselskabet,  

 finder § 15, stk. 2, sidste pkt., tilsvarende anvendelse.
Ved opgørelsen af  

 nedsættelsesbeløbet bortses fra det foretagne kapitalindskud.  

 Nedsættelsesbeløbet formindskes med den del af skyldnerens indkomst, der  

 hidrører fra det foretagne kapitalindskud.
 * LL § 15, stk. 5 er ved lov nr. 399 af 22. maj 1996 (beskatning af  

 Investeringsforeninger og deres medlemmer m.v.) suppleret med pkt. 5 og 6.
Herefter formindskes den resterende del af nedsættelsesbeløbet endvidere,  

 såfremt kreditor eller kautionist, jf. stk. 4, på grund af reglerne i  

 kursgevinstlovens § 6 B på tidspunktet for nedbringelsen eller indfrielsen af  

 fordringen ikke ville have haft fradrag for et eventuelt tab på fordringen  

 eller for kautionistens vedkommende den regresfordring, som ville være opnået  

 ved en eventuel kautionsbetaling.
Formindskelsen efter 5. pkt. opgøres som  

 forskellen mellem på den ene side kreditors anskaffelsessum for den  

 pågældende fordring eller den anskaffelsessum for regresfordringen,  

 kautionisten ville have efter en eventuel kautionsbetaling vedrørende den  

 pågældende fordring, og på den anden side fordringens kursværdi på  

 indfrielsestidspunktet, idet der bortses fra det foretagne kapitalindskud.
 Ændringen er en justering af reglerne om begrænsning i adgangen til  

 udnyttelse af uudnyttede underskud i forbindelse med gældseftergivelser m.v.  

 og har virkning for nedbringelse og indfrielse fra den 18. januar 1995.
Når det er fastsat, at gældsbetalingen skal ske "i forbindelse  

 med" kapitalindskuddet, betyder det, at det må antages, at debitor  

 anvender kapitalindskuddet til at betale den kreditor, der reelt har  

 foretaget indskuddet.
Der skal således kun ske underskudsbegrænsningen i de  

 tilfælde, hvor der er en sammenhæng mellem indskuddet og betalingen, således  

 at der reelt er tale om en gældseftergivelse fra kreditors side.
Se nærmere  

 om LL § 15, stk. 4 i cirkulære nr. 26 af 5. februar 1996 om ændring af  

 forskellige skattelove (Handel med underskudsselskaber, gældseftergivelse og  

 renter ved gældseftergivelse) pkt. 3.4.
Beregning af underskudsregulering Efter LL § 15, stk. 5 skal opgørelsesreglerne ved gældskonvertering  

 tilsvarende anvendelse i disse situationer.
Eksempel Forestiller man sig, at hovedaktionæren i eksemplet ovenfor i stedet for  

 at foretage en konvertering til aktier foretager et indskud på 1.300.000  

 kr.(mod udstedelse af aktier), som selskabet bruger til at betale alle  

 kreditorer ud med.
Opgørelsesreglerne ved gældskonvertering finde tilsvarende anvendelse i  

 denne situation.
Ved opgørelse af underskudsbegrænsninen bortses fra det  

 foretagne kapitalindskud på 1.300.000 kr.
 Ved opgørelse af gældseftergivelsen tages derfor udgangspunkt i følgende  

 opgørelse:
 Det gælder, selv om kapitalindskuddet betyder, at det faktiske  

 bankindestående efter kapitalindskud er 2.300.000 kr.
 300.000 kr. af bankindeståendet bruges til at betale andre simple  

 kreditorer ud.
Bankindeståendet bruges til et kontant afdrag på hovedaktionærens fordring  

 på 700.000 kr.
Den fordring, som reglerne om konvertering skal finde  

 tilsvarende anvendelse på, udgør herefter 1.300.000 kr.
S.C.1.2.2.11 Tvangsakkord Likvidationsakkord Tvangsakkord er omfattet af bestemmelsen, både når kendelsen går ud på en  

 procentvis nedsættelse af gælden, og når kendelsen går ud på, at skyldnerens  

 formue helt eller delvis skal realiseres og fordeles imellem hans kreditorer,  

 imod at skyldneren frigøres for den gæld, der ikke bliver dækket  

 (likvidationsakkord).
Henstand Tvangsakkord kan også bestå i en foreløbig henstand med kravene mod  

 skyldneren, der derved får udsættelse med at betale gælden, uden at der sker  

 nogen nedsættelse af fordringen (moratorium). Disse tilfælde omfattes ikke af  

 reglerne om den skattemæssige behandling af en akkord.
Kombineres et  

 moratorium med en almindelig tvangsakkord eller en likvidationsakkord,  

 anvendes reglerne om begrænsning i retten til at fremføre et underskud  

 fortsat for de fordringer der akkorderes.
S.C.1.2.2.12 Frivillig akkord/ samlet ordning LL § 15, stk. 3 Reglerne om den skattemæssige behandling af en akkord omfatter som anført  

 også aftaler om en frivillig akkord, der således sidestilles med tvangsakkord  

 i skattemæssig henseende.
I forbindelse med en frivillig akkord kan skyldneren være insolvent, men  

 der stilles ikke krav herom, for at der foreligger en frivillig akkord.
Ved  

 frivillig akkord forstås efter LL § 15, stk. 3, aftaler om en samlet ordning  

 mellem en skyldner og dennes kreditorer om bortfald eller nedsættelse af  

 skyldnerens gæld.
Spørgsmålet om, hvornår der foreligger en aftale afgøres efter de  

 almindelige regler herom, herunder om suspensive aftaler.
En akkordaftale kan  

 f.eks. foreligge, selvom en enkelt kreditor for sit vedkommende ikke ønsker  

 at indgå i akkorden, eller kun på visse betingelser ønsker at indgå i en  

 akkord.
Gælder akkordaftalen derimod efter sit indhold ikke, medmindre alle  

 kreditorer indgår i aftalen, kan aftalen ikke anses for indgået, før den  

 sidste kreditor har meddelt at ville indgå heri.
Eftergivelse efter KSL § 73  

 D er også en aftale om gældsnedsættelse.
En samlet ordning vil typisk omfatte tilfælde, hvor der sker en ligelig  

 reduktion af de enkelte kreditorers fordringer i overensstemmelse med  

 konkurslovens regler.
Ved en samlet ordning kan også forstås tilfælde, hvor  

 der ikke er en sådan fuldstændig ligelighed, f.eks. fordi småkrav gives en  

 fuld dividende.
Det forhold, at der skal være tale om en samlet ordning, er dog ikke i sig  

 selv til hinder for, at der også vil kunne foreligge en frivillig akkord i de  

 tilfælde, hvor kun en enkelt eller enkelte hovedkreditorer er med i  

 ordningen, mens småkrav holdes udenfor.
Har aftalen ikke et sådant omfang, at  

 der kan siges at foreligge en samlet ordning mellem en skyldner og dennes  

 kreditorer, har gældseftergivelsen ikke betydning for adgangen til at  

 fremføre underskud.
 Der kan også foreligge en samlet ordning, selv om gæld, som er særligt og  

 tilstrækkeligt sikret f.eks. ved pant, ikke nedsættes samtidig med  

 skyldnerens øvrige gæld.
Særligt om misligholdelse af akkord Retten til at fremføre et beløb som underskud, svarende til en tidligere  

 bortakkorderet gæld, genopstår ikke ved skyldnerens misligholdelse af en  

 tvangsakkord eller frivillig akkord.
Der kan derfor ikke på grundlag af det  

 forhold, at akkorden bortfalder p.g.a. skyldnerens misligholdelse , foretages  

 korrektion af ansættelserne for hverken det indkomstår, hvori akkorden er  

 opnået eller noget efterfølgende år.
 Særligt om sambeskattede selskaber mv.
 Hvis det selskab, der opnår en akkord, er sambeskattet med andre  

 selskaber, er det alene underskuddet i det selskab, der omfattes af akkorden,  

 der nedsættes.
Akkorden påvirker ikke selve muligheden for at overføre underskuddet til  

 fradrag i et sambeskattet selskab.
I akkordåret nedsættes årets underskud dog  

 inden det kan overføres til fradrag hos andre sambeskattede selskaber.
Har  

 selskabet udbenyttede underskud for tidligere år - d.v.s. restunderskud, som  

 det ikke har været muligt at udnytte i sambeskatningsindskomsten - sker der  

 alene underskudsbegrænsning i restunderskuddet.
Der skal derfor ikke  

 foretages genoptagelse af tidligere års ansættelser.
I modsætning til hvad  

 der gælder for konkurs, betyder akkorden ikke, at sambeskatningen ophører.
S.C.1.2.2.13 LL § 15, stk. 7-10 Efter LL § 15, stk. 7 (tidligere stk. 5), kan et underskud fra et  

 tidligere indkomstår ikke nedbringe den skattepligtige indkomst til et beløb  

 mindre end selskabets eller foreningens positive nettokapitalindtægter.
Dette  

 gælder kun hvis mere end 50% af aktiekapitalen ved indkomstårets udløb ejes  

 af andre aktionærer end ved begyndelsen af underskudsåret.
Tilsvarende  

 gælder, hvis andre aktionærer ved indkomstårets udløb end ved begyndelsen af  

 underskudsåret råder over mere end 50 % af den samlede stemmeværdi.
 Selskaber med ovennævnte ændring i ejerkredsen og underskud fra et  

 tidligere indkomstår, der har indkomst fra udlejning af  

 afskrivningsberettigede driftsmidler og skibe, erhvervet den 19. maj 1993  

 eller senere, kan ikke nedbringe den skattepligtige indkomst til et beløb  

 mindre end selskabets positive nettokapitalindtægter med tillæg af indkomst  

 fra disse aktiver.
S ApS, der drev virksomhed ved stilladsopsætning, -nedtagning og -udleje,  

 ville købe datterselskabet D ApS, der havde et skattemæssigt underskud.
Hele  

 S ApS´ virksomhed skulle herefter overdrages til D A/S.
Stilladsmateriellet  

 skulle dog forblive i S ApS og udlejes til D ApS, der ville fortsætte  

 stilladsvirksomheden.
Ligningsrådet fandt, at D ApS´ udlejningsvirksomhed  

 ville være omfattet af den fra og med 19. maj 1993, gældende  

 underskudsbegrænsningsregel i LL § 15, stk. 5, TfS 1994, 630 (BF), se også  

 TfS 1995,553 (BF) med Told- og Skattestyrelsens kommentarer.
Bestemmelsen regulerer alene adgangen til at fremføre underskud fra  

 tidligere år.
Der er således ingen begrænsninger ved modregning af indtægter  

 og udgifter, der vedrører samme indkomstår, når den skattepligtige indkomst  

 for dette indkomstår skal opgøres.
 Til bestemmelsen knytter sig skm. cirkulære. nr. 136 af 7. nov. 1988, pkt.  

 63-64, som ændret ved skm. cirk.nr. 43 af 19. marts 1991.
 Ved lov nr. 412 af 14. juni 1995 (Handel med underskudsselskaber,  

 gældseftergivelse og renter på gældseftergivelse) udvidedes den hidtidige  

 bestemmelse i LL § 15, stk. 5, der nu er stk. 7, således at  

 underskudsfremførsel endvidere ikke kan ske såfremt selskabet på  

 aftaletidspunktet for overdragelse af kapitalandele eller aftaler om ændring  

 af råde over stemmeværdien i det væsentlige er uden økonomisk risiko ved  

 erhvervsmæssig aktivitet, d.v.s. et tomt selskab.
Afgørende er således, om selskabet m.v. på det tidspunkt, hvor der indgås  

 aftale om overdragelse af kapitalandele m.v. (eller om ændring af råden over  

 stemmeværdien) er "tomt". Såfremt selskabet m.v. på  

 aftaletidspunktet for overdragelse af kapitalandele m.v. er tomt, og der er  

 aftalt overdragelser af kapitalandele for mere end 50% af aktiekapitalen mv.,  

 finder bestemmelsen således anvendelse.
Bestemmelsen finder endvidere  

 anvendelse, såfremt der indgås 2 (eller flere) aftaler om overdragelser af  

 kapitalandele i et "tomt" selskab m.v., og hvor den enkelte aftale  

 vedrører overdragelse af kapitalandele for mindre end 50%, men i alt for mere  

 end 50%i perioden.
Bestemmelsen finder derimod ikke anvendelse, såfremt der  

 på et tidspunkt, hvor selskabet ikke er "tomt", aftales  

 overdragelse af kapitalandele for mere end 50%, og der på et andet tidspunkt  

 inden for perioden, hvor selskabet m.v. er "tomt", indgås aftaler  

 om overdragelser af kapitalandele for i alt mindre end 50%. Tilsvarende  

 gælder for aftaler om ændring af rådet over stemmeværdien.
 Ved selskaber, der i det væsentlige er uden økonomisk risiko ved  

 erhvervsmæssig aktivitet, forstås selskaber, hvor den erhvervsmæssige  

 aktivitet er ophørt, eller hvor den erhvervsmæssige aktivitet i selskabet er  

 ubetydelig.
Formuleringen kan dog også omfatte selskaber, hvor der på  

 aftaletidspunktet for overdragelse af kapitalandele nok findes en ikke  

 uvæsentlig erhvervsmæssig aktivitet i selskabet, men hvor der på dette  

 tidspunkt er indgået en bindende aftale om mulighed for afhændelse af den  

 erhvervsmæssige aktivitet.
Det skyldes et ønske om at imødegå  

 omgåelsesmuligheder.
 Afgrænsningen af "tomme" selskaber er den samme som i SEL § 33  

 A, stk. 3. Efter denne regel er bestemmelsen i SEL § 33 A, stk. 1, om  

 hæftelse for selskabsskat m.v. ved overdragelse af kapitalandele til overpris  

 begrænset til selskaber, der reelt er frigjort for risikoen ved  

 erhvervsmæssig virksomhed.
De gældende underskudsbegrænsningsregler ved fremførsel i  

 nettokapitalindtægter eller erhvervsmæssige indtægter fra udlejning af  

 afskrivningsberettigede driftsmidler og skibe finder - selv om selskabet m.v.  

 ikke er "tomt" - fortsat anvendelse.
 Denne udvidelse gælder dog ikke "skuffeselskaber", såfremt  

 selskabet eller foreningen fra stiftelsen og indtil tidspunktet for aftalen  

 om overdragelse af kapitalandele eller andele eller aftale om ændring af  

 råden over stemmeværdien ikke har drevet erhvervsmæssig virksomhed.  

 Undtagelsen indebærer ingen ændring af den gældende begrænsning af adgangen  

 til at fremføre underskud i nettokapitalindtægter og leasingindtægter.
Udtrykket overdragelse af kapitalandele omfatter ikke umiddelbart  

 ejerskifte, der er sket ved kapitalforhøjelser m.v.
Bestemmelsen i  

 ligningslovens § 15, stk. 7, 3. pkt., er derfor - jf. lov nr. 299 af 22. maj  

 1996 om ændring af forskellige skattelove (Beskatning af  

 investeringsforeninger og deres medlemmer, afgrænsning af "tomme"  

 selskaber, underskudsbegrænsning ved skattefri fusion m.v.) - ændret således,  

 at der også indtræder underskudsbegrænsning, såfremt selskabet m.v. på  

 tidspunktet for ændring i ejerforhold til kapitalandele eller andele eller  

 for ændring af råden over stemmeværdien i det væsentlige er uden økonomisk  

 risiko ved erhvervsmæssig aktivitet.
Med denne pæcisering er bestemmelsen i  

 3. pkt. på dette punkt i overensstemmelse med bestemmelserne i l. og 2. pkt.  

 Som en konsekvens heraf er det stk. 7 pkt. 4 (vedrørende skuffeselskaber)  

 præciseret, at underskudsbegrænsningen indtræder, uanset på hvilken måde et  

 ejerskifte på mere end 50 pct. er kommet i stand.
 Ved den ændringen af LL § 15, stk. 7, 3 pkt., som gennemførtes ved lov nr.  

 299 af 22. maj 1996 om ændring af forskellige skattelove (Beskatning af  

 investeringsforeninger og deres medlemmer, afgrænsning af "tomme"  

 selskaber, underskudsbegrænsning ved skattefri fusion m.v.) blev der samtidig  

 foretaget en indskrænkning for så vidt angik "tomme"  

 holdingselskaber.
Efter ændringen af bestemmelsen er det afgørende, om der er en økonomisk  

 risiko ved erhvervsmæssig aktivitet i selskabet selv eller ved  

 datterselskabers (eller datterselskabers datterselskabers) erhvervsmæssige  

 aktivitet.
Et datterselskab afgrænses som et selskab, hvori et andet selskab  

 (moderselskab) ejer mindst 25 pct. af aktiekapitalen.
Det vil sige, at et holdingselskab herefter ikke i alle tilfælde skal  

 anses for at være »tomt« efter ligningslovens § 15, stk. 7. Hvis  

 aktiebesiddelsen er mindre end 25 pct., er der ikke tale om et datterselskab.  

 Regelen kan i dette tilfælde ikke finde anvendelse.
Det er således ikke  

 tilstrækkeligt til at undgå underskudsbegrænsning, at der er en økonomisk  

 risiko ved erhvervsmæssig aktivitet i et selskab, hvori aktiebesiddelsen er  

 mindre end 25 pct.
Et holdingselskab, der ikke selv har økonomisk risiko ved erhvervsmæssig  

 aktivitet, er efter bestemmelsen kun »tomt«, hvis enten  

 datterselskaberne er uden erhvervsmæssig aktivitet, eller datterselskabernes  

 erhvervsmæssige aktivitet er ubetydelig.
Det samme gælder, hvis der i  

 datterselskaberne nok er en betydelig erhvervsmæssig aktivitet, men hvor der  

 er indgået en bindende aftale om afhændelse af den erhvervsmæssige aktivitet  

 til en pris, der enten er fastsat eller kan fastsættes ensidigt af selskabet  

 eller erhververen.
Udøver datterselskabet derimod en erhvervsmæssig aktivitet, hvortil der er  

 knyttet en økonomisk risiko, er datterselskabets økonomiske betydning for  

 moderselskabet afgørende for, om moderselskabet må anses for i det væsentlige  

 at være uden økonomisk risiko ved erhvervsmæssig aktivitet.
Derimod er  

 datterselskabets størrelse uden selvstændig betydning, idet det afgørende kun  

 er datterselskabets relative økonomiske betydning for moderselskabet.
 Afgørende er således kun, om datterselskabet har en så ringe økonomisk  

 betydning for moderselskabet, at moderselskabet må anses for i det væsentlige  

 at være uden økonomisk risiko ved den erhvervsmæssige aktivitet i  

 datterselskabet.
Væsentlig ændring i aktionærkredsens sammensætning Begrænsningen i underskudsfremførsel sker kun, hvis aktionærkredsens  

 sammensætning er væsentligt ændret.
Bedømmelsen heraf sker ved at sammenligne  

 aktionærkredsen ved begyndelsen af det indkomstår, der udviser underskud, med  

 aktionærkredsen ved udløbet af det indkomstår, hvori underskuddet ønskes  

 fradraget.
Handel med aktierne i selskabet i den mellemliggende periode får  

 kun betydning, hvis akionærkredsens sammensætning ved indkomstårets udløb  

 påvirkes heraf.
Bedømmelsen skal foretages særskilt for hvert enkelt  

 indkomstår.
 Ved bedømmelsen af, om andre aktionærer råder over mere end 50 pct. af  

 aktiekapitalen eller stemmeværdien, er det uden betydning, hvorledes  

 indflydelsen er opnået.
 Fordelingen af aktier eller stemmeværdi mellem de enkelte aktionærer skal  

 være ændret med mere end 50 pct. før retten til underskudsfremførsel  

 begrænses.
 Eksempel på ændring i den procentvise fordeling af aktiekapital i et  

 selskab.
 I eksemplet er den samlede ændring større end 50 pct., og underskuddet kan  

 derfor ikke nedbringe indkomstårets skattepligtige indkomst til et beløb  

 mindre end selskabets nettokapitalindtægter med tillæg af indkomst fra  

 udlejning af afskrivningsberettigede driftsmidler og skibe, erhvervet den 19.  

 maj 1993 eller senere.
 Et underskud i et datterselskab var ikke omfattet af begrænsningsreglen,  

 hvor moderselskabet, der var børsnoteret, ophørte ved skattefri fusion med et  

 andet børsnoteret selskab, se t&s nyt 1991.11.602 (TfS 1991, 269 LSR).
Nettokapitalindtægter Begrænsningen af retten til at fremføre underskud omfatter alene  

 nettokapitalindtægter med tillæg af indkomst fra udlejning af  

 afskrivningsberettigede driftsmidler og skibe.
Der er ikke herudover  

 begrænsninger i retten til at fremføre underskud til modregning i  

 erhvervsmæssig indkomst uanset, at selskabets aktionærkreds ændres væsentligt.
Nettokapitalindtægter opgøres efter LL § 15, stk. 8, som summen af 1) renteindtægter, renteudgifter, kurstabsfradrag ved omlægning af  

 kontantlån, jf. ligningslovens § 6 (lov nr. 299 af 22. maj 1996 om ændring af  

 forskellige skattelove (Beskatning af investeringsforeninger og deres  

 medlemmer, afgrænsning af "tomme" selskaber, underskudsbegrænsning  

 ved skattefri fusion m.v.) 2) skattepligtige gevinster og fradragsberettigede tab efter KGL, 3) udbytter efter LL § 16 A, 4) skattepligtig fortjeneste eller fradragsberettigede tab ved afståelse  

 af aktier efter ABL og LL § 16 B og 5) de i LL § 8, stk. 3, omhandlede provisioner mv.
 Der indgår kun indtægter og udgifter, der har betydning for opgørelsen af  

 den skattepligtige indkomst.
Selskaber, der ikke er omfattet af begrænsningsreg len - Børsnoterede I LL § 15, stk. 9, er anført undtagelser fra begrænsningen af  

 underskudsfremførsel efter stk. 7 og 8.
Børsnoterede selskaber er ikke omfattet og kan fremføre underskud efter  

 den almindelige femårsregel uden begrænsninger.
Det er ikke tilstrækkeligt,  

 at selskabet er børsnoteret ved underskudsårenes start samt på det tidspunkt,  

 hvor mere end 50 pct. af aktiekapitalen skifter ejer, men det må også kræves,  

 at det er det ved udgangen af dette indkomstår.
 - Overdragelser som led i generationsskifte mv.
 Begrænsningsreglerne finder ikke anvendelse, hvis ændringen i ejerkredsen  

 skyldes overdragelse af aktier til personer omfattet af lov om afgift af  

 dødsboer og gaver § 1, stk. 2, litra a-f, en ægtefælle, forældres afkom eller  

 stedforældre.
Ved bedømmelsen af ændringen i selskabets aktionærkreds ses bort fra  

 sådanne overdragelser.
Dette gælder også overgang af aktierne ved arv.
 Pengeinstitutter mv.
LL § 15, stk. 7, nr. 3 Efter bestemmelsen i LL § 15, stk. 12 gælder underskudsbegrænsningen i LL § 15, stk. 7, 1. pkt. ikke for underskud hidrørende fra indkomstår,  

 hvori selskabet i hele indkomståret drev virksomhed som pengeinstitut,  

 forsikringsselskab eller investeringsforening, eller hvor selskabet var  

 omfattet af realkreditloven, - nu kapitel 3 b i lov om banker og sparekasser  

 m.v., jf. lov nr. 376 af 22. maj 1996 om ændring af lov om banker og  

 sparekasser m.v., lov om investeringsforeninger og lov om  

 forsikringsvirksomhed og forskellige andre love - lov om visse  

 kreditinstitutter eller i øvrigt udøvede næring ved køb og salg af fordringer  

 eller drev næringsvirksomhed ved finansiering.
Det er et udtrykkeligt krav, at den nævnte virksomhed skal have været  

 udøvet i hele underskudsåret, ikke blot en del heraf.
Det er derimod uden  

 betydning hvilken virksomhed, der drives i det indkomstår, hvori underskuddet ønskes  

 anvendt.
 Undtagelsen i LL § 15, stk. 12 finder kun anvendelse i det tilfælde, hvor  

 finansieringsvirksomheden ikke er "tom" på det tidspunkt, hvor der  

 indgås aftale om overdragelse af kapitalandele m.v. eller om ændring af råden  

 over stemmeværdien.
 Hvis en finansieringsvirksomhed derimod er "tom" på tidspunktet  

 for indgåelse af aftale om overdragelse af kapitalandele eller ændring af  

 råden over stemmeværdien, bliver den omfattet af underskudsbegrænsningen, jf.  

 LL § 15, stk. 7, 3. og 4. pkt. på samme måde som ande selskaber.
Et underskud i finansieringsvirksomheder kan heller ikke fratrækkes i  

 indkomst fra udlejning af driftsmidler og skibe efter et ejerskifte.  

 Finansieringsvirksomheder er derved også på dette punkt ligestillet med andre  

 selskaber, jf.
LL § 15, stk. 7, 1. pkt.
 Bestemmelsen i LL § 15, stk. 12, har virkning for overdragelse af  

 kapitalandele m.v. og ændring af råden over stemmeværdien, der indgås den 18.  

 januar 1995 eller senere.
"Transparens" i moderselskaber- og foreninger LL § 15, stk. 10 Efter LL § 15, stk. 10, finder begrænsningsreglerne i stk. 7, også  

 anvendelse, hvis et underskudsselskab (datterselskab eller datterforening)  

 overdrages ved overdragelse af aktierne i et moderselskab eller  

 moderforeningen.
Såfremt et selskab, omfattet af SEL § 1, stk. 1, nr. 1, 2  

 eller 4 ejer 25 pct. eller derover (moderselskabet eller datterforeningen) af  

 aktiekapitalen i et andet selskab (datterselskabet eller af andelene i en  

 anden forening, datterforeningen) anses ikke moderselskabet eller  

 moderforeningen, men aktionærerne i moderselskabet eller deltagerne i  

 moderforeningen ved anvendelsen af stk. 7 for at eje aktierne i  

 datterselskabet eller andelene i datterforeningen efter deres forholdsmæssige  

 andel af moderselskabets aktiekapital eller af moderforeningens andele.  

 Tilsvarende anses aktionærerne i moderselskabet for at råde over  

 stemmeværdien i datterselskabet efter deres forholdsmæssige andel af  

 stemmeværdien i moderselskabet.
 Når et datterselskabs aktionærkreds skal opgøres, skydes moderselskabet ud  

 som aktionær og i stedet anses aktionærerne i moderselskabet som aktionærer.
 Hvis moderselskabet igen ejes af et andet selskab, er det  

 aktionærforholdene i dette selskab, der er afgørende.
 Reglen medfører, at overdragelser af aktier i en koncerns moderselskab kan  

 få virkning for adgangen til at fremføre underskud i samtlige  

 koncernselskaber.
Hvis moderselskabet ikke ejer alle aktierne i datterselskabet, anvendes  

 bestemmelsen kun på den aktiepost, som moderselskabet ejer.
Hvis et  

 moderselskab sælger så mange aktier, at det bringes under 25 pct.'s grænsen,  

 vil reglen medføre, at moderselskabet nu anses som ejer af de resterende  

 aktier i stedet for aktionærerne i moderselskabet.
Underskudsselskabet vil  

 derfor blive stillet som om moderselskabet havde afhændet samtlige aktier.
Reglen om at aktionærforholdene i et moderselskab har betydning for  

 datterselskabets adgang til at fremføre underskud gælder ikke  

 aktionærforholdene i udenlandske moderselskaber og børsnoterede  

 moderselskaber.
I disse tilfælde anses moderselskabet og ikke aktionærerne i  

 moderselskabet som ejer af aktierne i datterselskabet og dettes eventuelle  

 datterselskaber.
Visse koncerninterne aktieoverdragelser vil ikke beskære  

 underskudsselskabets fremførselsadgang.
Hvis et moderselskab overdrager et helejet selskab til  

 moderselskabets danske søsterselskab, vil aktionærerne i det selskab, der  

 udgør toppen af koncernen eller selve selskabet, hvis dette er udenlandsk  

 eller børsnoteret, stadigvæk anses som aktionærer i underskudsselskabet.
 Aktieoverdragelsen får derfor ingen virkning for underskudsselskabet.
Normalt vil begrænsningen af et selskabs ret til at fremføre underskud fra  

 et tidligere indkomstår ved et ejerskifte ikke få betydning for overførsel af  

 underskud mellem sambeskattede selskaber, fordi underskud fra før  

 sambeskatningens påbegyndelse efter sambeskatningsvilkårene alene kan bringes  

 til fradrag i overskud indtjent af samme selskab.
Som følge af LL § 15, stk.  

 8, kan underskudsfremførslen dog begrænses i en sambeskattet koncern, hvis et  

 ikke børsnoteret moderselskab skifter ejerkreds.
Et eventuelt underskud  

 opstået under sambeskatningen, som et selskab ikke kan modregne i sine egne  

 kapitalindtægter, kan heller ikke modregnes i nettokapitalindtægter indtjent  

 af de øvrige selskaber omfattet af sambeskatningen.
Om LL § 15, stk. 10  

 henvises i øvrigt til punkt 2.3. i cirkulære nr. 26 af 5. februar 1996 om  

 ændring af forskellige skattelove (Handel med underskudsselskaber,  

 gældseftergivelse og renter ved gældseftergivelse) samt til cirkulære nr. 72  

 af 17. april 1996 om ligningsloven, punkt 21.5.5.
Ved lov nr. 299 af 22. maj 1996 om ændring af forskellige skattelove  

 (Beskatning af investeringsforeninger og deres medlemmer, afgrænsning af "tomme" selskaber, underskudsbegrænsning ved skattefri fusion  

 m.v.) er LL § 15, stk. 10 suppleret med pkt. 3-8.
Herefter gælder, at et moderselskab, hvis aktier er blevet børsnoterede  

 mellem begyndelsen af underskudsåret og afslutningen af det indkomstår, hvori  

 underskuddet ønskes fradraget, kan dog med fremtidig virkning vælge at  

 anvende reglerne i l. pkt., såfremt aktierne i moderselskabet er noteret på  

 navn.
Hvis aktierne i et moderselskab i samme periode som nævnt i 3. pkt.  

 ophører med at være børsnoterede, anses dette ikke for et ejerskifte ved  

 anvendelsen af stk. 7. Ved en aktieombytning, hvor et selskabs ejerkreds  

 efter 2. pkt. skifter fra aktionærerne i et ikke børsnoteret selskab til et  

 børsnoteret selskab, kan det børsnoterede selskab med fremtidig virkning  

 vælge at anvende reglerne i l. pkt., såfremt aktierne er noteret på navn. 1.  

 pkt. finder tilsvarende anvendelse for ikke-børsnoterede moderselskaber og  

 moderforeninger, der har hjemsted i en stat, med hvilken Danmark har indgået  

 en dobbeltbeskatningsoverenskomst, Grønland eller Færøerne eller i et land  

 inden for Den Europæiske Union.
Det gælder dog kun, såfremt ejerandele i  

 datterselskabet mellem begyndelsen af underskudsåret og afslutningen af det  

 indkomstår, hvori underskuddet ønskes fradraget, er overdraget til enten  

 moderselskabet efter 6. pkt. eller et andet datterselskab, hvori  

 moderselskabet i den nævnte periode ejer mindst 25 pct. af ejerandelene. 6.  

 og 7. pkt. finder tilsvarende anvendelse for foreninger.
 Ændringer omfatter således i hovedtræk følgende situationer:
- et moderselskab, hvis aktier i den relevante periode er blevet  

 børsnoterede, kan vælge, at moderselskabets aktionærer skal anses for at være  

 ejere.
Det er dog en betingelse, at aktierne er noteret på navn.
 - hvis aktierne i et moderselskab i den relevante periode ophører med at  

 være børsnoterede, foreligger der ikke herved et ejerskifte ved anvendelsen  

 af § 15, stk. 7.
 - et børsnoteret moderselskab kan vælge, at dets aktionærer skal anses for  

 at være ejere i det tilfælde, hvor dette bliver det erhvervende selskab ved  

 en aktieombytning mellem et børsnoteret og et ikke børsnoteret selskab.
 - udvidelse af "transparensreglen" til også at gælde for  

 udenlandske moderselskaber.
S.C.1.2.3 Reducerede fradrag.
Stiftelses omkostninger mv.
Et selskabs udgifter i forbindelse med at tilvejebringe kapitalgrundlaget  

 har karakter af ikke-fradragsberettigede anlægs- eller etableringsudgifter,  

 se også VLD af 22.2.1991 T&S nyt 1991.7.366 (TfS 1991, 12), hvor omkostninger  

 ved udvidelse af en banks aktiekapital - afholdt for at overholde bank- og  

 sparekasselovens kapitalkrav - ikke ansås for at være en fradragsberettiget  

 driftsudgift, se nærmere ligningsvejledningen E.A.2.
I følge LL § 8 J, jf. lovbek. nr. 869 af 15. november 1995, er der fradrag  

 for udgifter til advokat og revisor, der er afholdt i forbindelse med  

 etablering eller udvidelse af en erhvervsvirksomhed.
Det samme gælder gebyrer  

 til Erhvervs- og Selskabsstyrelsen.
 I det omfang udgifterne efter de hidtil gældende regler må anses for  

 tillæg til købesummen eller som fradrag i salgssummen ved køb og salg af  

 erhvervsvirksomheder, er der ikke fradragsret herfor.
Advokat- og revisorudgifter, der er afholdt inden etablering eller  

 udvidelse af erhvervsvirksomheden, kan først fradrages i det indkomstår, hvor  

 etableringen eller udvidelsen faktisk finder sted.
Se nærmere LV E.A.2.1.4.1  

 ff samt cirkulære nr. 72 af 17. april 1996 om LL punkt 14.10.
 Om transaktionsomkostninger i forbindelse med omdannelse af virksomhed  

 efter LOSV, se ØLD i TOLD SKAT Nyt 1992.20.604, (TfS 1992, 155).
Selskabers udgifter i forbindelse med afholdelse af generalforsamling kan  

 fratrækkes ved selskabets opgørelse af den skattepligtige indkomst jf.
SL §  

 6a.
Dette gælder dog ikke i særlige tilfælde, hvor udgiften klart har karakter  

 af udbytte, hvilket typisk kan være tilfældet, hvor der er tale om  

 uforholdsmæssige store udgifter i selskaber med en begrænset aktionærkreds.
S.C.1.2.3.1 Bygningsafskrivning Efter § 15 i lov nr. 197 af 18. maj 1982 gælder der for selskaber  

 begrænsning i anvendelse af reglerne om kontantværdiansættelse for bygninger  

 og installationer.
Hvis bygninger mv. er overdraget fra en person til et  

 selskab eller mellem selskaber indbyrdes, og en af parterne har en  

 bestemmende indflydelse på den anden parts handlemåde, skal der kun ske  

 omregning til kontantværdi, jf. § AL 19 A, hvis den hidtidige ejer har  

 erhvervet det afskrivningsberettigede aktiv den 1. januar 1982 eller senere.
S.C.1.2.3.2 Selskabstømning, afskrivningsloven Efter § 2 i lov nr. 425 af 25. juni 1993 (Anparter, overskudsselskaber- og  

 underskudsselskaber) gælder en række undtagelsesbestemmelser, som udskyder  

 selskabers afskrivningsadgang, herunder adgang til at foretage  

 forskudsafskrivninger, på driftsmidler mv., som erhverves med henblik på  

 udlejning, eller som allerede ved erhvervelsen er udlejet.
Bestemmelserne har  

 til formål at modvirke selskabstømning af likvidationsmodne  

 overskudsselskaber med latent skat i forbindelse med salg.
Der henvises  

 nærmere om reglerne til E.C.
S.C.1.2.3.3 Investeringsfond forsøg og forskning samt  

 markedføringsudgifter Ifølge investeringsfondslovens § 3, stk. 9, kan selskaber, foreninger,  

 institutioner mv., der driver selvstændig erhvervsvirksomhed, anvende  

 henlæggelser til dækning af afholdte udgifter til forsøgs- og  

 forskningsvirksomhed, som er omfattet af LL § 8 B, stk. 1. Det samme gælder  

 fradragsberettigede udgifter til markedsføring, der er afholdt i forbindelse  

 med eksport til udlandet (ikke Grønland og Færøerne).
 Bestemmelsen indebærer, at selskaber mv., udover den fradragsret, der  

 eksisterer efter LL § 8 B, stk. 1, yderligere får mulighed for at vælge at få  

 indskudte investeringsfondsmidler udbetalt til dækning af afholdte udgifter  

 til forsøgs- og forskningsvirksomhed.
Vælger selskabet mv. at få udbetalt indskudte midler, kan selskabet mv.  

 ikke tillige fradrage udgifterne i den skattepligtige indkomst efter LL § 8  

 B, stk. 1, eller skattelovgivningens almindelige regler.
I det omfang de  

 foretagne henlæggelser ikke kan dække udgiften fuldt ud, kan det overskydende  

 beløb fradrages som hidtil efter LL § 8 B, stk. 1. Dette gælder tilsvarende,  

 hvis selskabet mv. alene ønsker at benytte en del af dets  

 investeringsfondshenlæggelser til dækning af udgiften.
En forudsætning for at kunne anvende investeringsfondsmidler til  

 markedsføringsudgifter i forbindelse med eksport til udlandet er, at der skal  

 være tale om udgifter, der i forvejen er fradragsberettigede, samt at  

 udgifterne er afholdt.
Udgifterne skal tillige have en direkte forbindelse  

 med den indkomstskabende aktivitet i en igangværende virksomhed.
Udgifter til  

 private formål, etableringsomkostninger og formueudgifter kan ikke dækkes  

 gennem indskudte midler.
De krav, der stilles, for at en udgift kan anses for  

 omfattet af det almindelige driftsomkostningsbegreb og dermed  

 fradragsberettiget efter SL § 6 eller LL § 8, må derfor være opfyldt, for at  

 investeringsfondsmidler skal kunne hæves.
Det er endvidere en betingelse, at der er tale om udgifter til  

 markedsføring af et produkt i udlandet.
Udgifter, der er et led i den  

 almindelige fremstilling eller distribution af et produkt i virksomheden,  

 f.eks. arbejdsløn, er ikke omfattet.
Der skal således være tale om udgifter,  

 der afholdes for at opnå, fastholde eller udvide markedsandelen for et  

 produkt på et nyt eller allerede eksisterende marked i udlandet.
Til belysning af, hvilke udgifter, der er omfattet af bestemmelsen, kan  

 nævnes: udgifter, der afholdes til rejser, reklame, annoncering, kataloger,  

 tilbudsgivning, oversættelser og lignende med det formål at opnå salg af  

 varer og tjenesteydelser i udlandet.
Det samme gælder udgifter i forbindelse  

 med afholdelse af og deltagelse i messer eller udstillinger i udlandet.
Der  

 tænkes her på lokale- og standudgifter, lønomkostninger mv.
Også udgifter til  

 ansættelse af en eksportkonsulent samt udgifter til »market  

 research« i forbindelse med aflønning af et lokalt agentbureaus eller en  

 lokal kontaktpersons udtalelser om et produkts mulighed for og egnethed til  

 at vinde indpas på et bestemt marked er omfattet.
Sådanne udtalelser er ofte  

 nødvendige for at opnå viden om f.eks. specielle lovgivnings- og  

 handelshindringer, bestemte kutymer og sædvaner, klimatisk betingede forhold  

 mv.
Et hotel kunne dog ikke anvende investeringsfondsmidler til  

 markedsføringsudgifter i udlandet, Skat 1989.1.76.
Efter bestemmelsen kan selskabet mv. vælge at fratrække udgiften til  

 markedsføring ved opgørelsen af den skattepligtige indkomst som en  

 driftsomkostning.
Selskabet mv. kan endvidere vælge at lade en del af  

 udgiften fratrække som driftsomkostning og få en del af udgiften dækket ved  

 anvendelse af investeringsfondshenlæggelser.
Efter de gældende regler i LL § 8, stk. 4, er adgangen til at fratrække  

 repræsentationsudgifter begrænset.
Denne begrænsning skal tilsvarende gælde  

 for så vidt angår adgangen til at hæve indskudte midler til dækning af  

 udgiften.
 Se også skd.cirk. nr. 103 af 13. sept. 1988, pkt. 37 og pkt. 38.
 Investeringsfondsmidler kan anvendes til virksomhed i udlandet, når  

 indtægten af virksomheden indgår i den danske skatteberegning.
 Hvor et EDB-program købes samtidig med EDB-maskinen, kan udgiften til  

 programmet tillægges den afskrivningsberettigede anskaffelsessum for  

 maskinen, og henlæggelser kan anvendes til forlods afskrivning på den samlede  

 anskaffelsessum.
 Overførsel af driftsmidler fra blandet eller udelukkende privat benyttelse  

 til udelukkende erhvervsmæssig benyttelse anses i relation til  

 investeringsfondsloven for anskaffelse.
Henlæggelser kan anvendes til forlods afskrivning på driftsmidler, der er  

 erhvervet ved gave eller arv, medmindre arvingen har succederet i afdødes  

 skattemæssige stilling.
 En henlæggelse kan benyttes til forlods afskrivning på driftsmidler mv. i  

 en anden virksomhed end den, hvorfra den hidrører.
 Interessenter kan anvende deres henlæggelser uafhængigt af hinanden.
 Henlagte midler fra en igangværende erhvervsvirksomhed kan også anvendes  

 til forlods afskrivning på driftsmidler, der erhverves i forbindelse med køb  

 af en anden erhvervsvirksomhed.
 S.C.1.2.4 Skattefri udbytteindtægter.
S.C.1.2.4.1 Udbytte af egne aktier De beløb, som aktieselskaber mv. oppebærer som udbytte af egne aktier,  

 medregnes ikke til selskabets skattepligtige indkomst, jf.
SEL § 13, stk. 1,  

 nr. 4.
 Udbytte, der ikke bliver hævet af aktionæren, og som tilfalder selskabet  

 efter en vis årrække som forældet, er ifølge praksis ikke skattepligtigt for  

 selskabet.
 Se nærmere skd.cirk. nr. 136 af 7. nov. 1988, pkt. 47.
S.C.1.2.4.2 Investeringsselskaber SEL 13, stk 1, nr. 3 I henhold til bestemmelsen i SEL § 13, stk. 1, nr. 3, skal udbytte, som de  

 i SEL § 1, stk. 1, nr. 1, nævnte selskaber modtager fra andre sådanne  

 selskaber, ikke medregnes til den skattepligtige indkomst.
 Det er en forudsætning, at det udbyttemodtagende selskab er børsnoteret,  

 og at dets formål og faktiske virke udelukkende er at eje og administrere  

 aktier i andre selskaber, omfattet af SEL § 1, stk. 1, nr. 1.
 Endvidere er det en betingelse, at det udbyttemodtagende selskab ifølge  

 sine vedtægter er forpligtet til at udlodde de i indkomståret indtjente  

 udbytter inden fristen for indgivelse af selvangivelse for det pågældende  

 indkomstår.
 Det udbyttemodtagende selskab må som udgangspunkt ikke eje andre  

 formuegoder end de nævnte værdipapirer.
Selskabet kan dog have bankindeståender i et vist omfang.
Driften af  

 selskabet vil kræve løbende udbetalinger, ligesom de udbytter, selskabet  

 modtager, ikke nødvendigvis vil blive udloddet straks ved modtagelsen.
Selskabet vil endvidere kunne erhverve fast ejendom, hvis formålet alene  

 eller i al væsentlighed er at erhverve lokaler til eget brug.
I øvrigt vil  

 selskabet ikke kunne erhverve andre aktiver - herunder almindelige og  

 konvertible obligationer - end de nævnte værdipapirer.
 Kravet om udlodning af det indtjente udbytte gælder med de begrænsninger,  

 der følger af aktieselskabslovens regler om adgangen til at udlodde udbytte.
Hvis et nystartet investeringsaktieselskab af omhandlede karakter har et  

 skattepligtigt overskud i en periode, inden børsnotering kan opnås, kan  

 T&S bestemme, at den pålignede skat ikke opkræves, men føres til afgang, når selskabet  

 optages på Fondsbørsen.
Det vil være en forudsætning, at selskabet udfolder  

 de fornødne bestræbelser for at blive optaget så hurtigt som muligt.
 I den forbindelse må det kræves, at selskabet etableres med mindst den  

 aktiekapital, der er nødvendig for optagelse på Aktiemarked III, og at  

 selskabets vedtægter straks udformes på en sådan måde, at de ikke indeholder  

 bestemmelser, der stiller sig hindrende for optagelse på Fondsbørsen.
S.C.1.2.4.3 Salg af aktier til det udstedende selskab Vederlag for aktier, der er solgt til det udstedende selskab, jf.
LL § 16  

 B, stk. 1, anses som udbytte i henhold til SEL § 13, stk. 1, nr. 2 og stk. 3.
 Vederlaget skal derfor ikke medregnes til moderselskabets skattepligtige  

 indkomst, hvis moderselskabet har ejet mindst 25% af aktiekapitalen i  

 datterselskabet - enten i hele det indkomstår, hvori udbyttet er modtaget -  

 eller i en sammenhængende periode på mindst to år frem til det tidspunkt,  

 hvor udbyttet modtages.
 Et selskab, der siden regnskabsårets begyndelse havde ejet mere end 25% af  

 kapitalen i et datterselskab, men som solgte hele aktieposten på  

 regnskabsårets sidste dag til det udstedende selskab, opfyldte betingelsen i  

 SEL § 13, stk. 1, nr. 2, for skattefritagelse, Skat 1985.4.113 (SD). Se  

 tillige Skat 1990.6.466 (LSR).
 Hvis salget af aktierne til det udstedende selskab bringer  

 aktiebesiddelsen ned under 25%, anses betingelsen for skattefrihed efter SEL  

 § 13, stk. 1, nr. 2, jf. stk. 3, ikke for opfyldt, jf. skd. 60.24 (SKD).  

 Vedrørende salg af moderselskabsaktier til datterselskaber, se S.G.1.2.
S.C.1.2.4.4 Udbytte fra datterselskab Ifølge SEL § 13, stk. 1, nr. 2, og § 13, stk. 3 er det udbytte, som et  

 moderselskab modtager fra sit datterselskab ikke skattepligtigt for  

 moderselskabet, såfremt moderselskabet har ejet mindst 25% af aktiekapitalen  

 i datterselskabet - enten i hele det indkomstår, hvori udbyttet er modtaget - eller i en  

 sammenhængende periode på mindst to år frem til det tidspunkt, hvor udbyttet  

 modtages.
Se også S.E.2.3.
For fonde og visse foreninger, omfattet af FBL, se den tilsvarende regel i FBL § 10.
Ved opgørelsen af datterselskabets aktiekapital og moderselskabets  

 aktiepost i datterselskabet bortses fra eventuelle konvertible obligationer,  

 udstedt af datterselskabet, så længe obligationerne ikke er ombyttet med  

 aktier/anparter i selskabet.
Indtil dette tidspunkt indgår obligationerne  

 alene i datterselskabets fremmedkapital.
Skat 1987.6.451 (SKD).
En aktionærs afkald på vedtægtsbestemt minimumsudbytte til fordel for  

 andre aktionærer indebar en gave til disse andre aktionærer, ikke - via  

 selskabet - et yderligere udbytte.
Gaven kunne ikke karakteriseres som  

 udbytte, der i medfør af SEL § 13, stk. 1, nr. 2, ville være fritaget for  

 beskatning, SO 1988.177 (LSR).
Forhøjet udbytte til et moderselskab som følge af medaktionærers  

 udbytteafkald givet som led i en gensidigt bebyrdende aftale mellem  

 datterselskabet og pågældende medaktionærer om salg af datterselskabets egne  

 aktier, blev anset for maskeret udbytte til moderselskabet, og måtte følgelig  

 behandles efter reglerne om skattefrit udbytte, jf.
SEL § 13, stk. 1, nr. 2,  

 se TOLD SKAT Nyt 1992.11.323, (TfS 1992, 287).
S.C.1.2.4.4.1 Udenlandske datterselskaber For udbytte modtaget fra udenlandske selskaber skal moderselskabet  

 godtgøre, at den til grund for udbyttet liggende udenlandske selskabsindkomst  

 beskattes efter regler, der ikke i væsentlig grad afviger fra reglerne her i landet,  

 jf.
SEL § 13, stk. 3.
 Ved afgørelsen af, om den til grund for det modtagne udbytte liggende  

 selskabsindkomst beskattes efter regler, der ikke i væsentlig grad afviger  

 fra reglerne her i landet, foretages en samlet vurdering af det pågældende  

 udenlandske selskabsskattesystem.
 Der vil være tale om en væsentlig afvigelse fra reglerne her i landet  

 såfremt:
1) Den udenlandske selskabsbeskatning ikke er en egentlig  

 indkomstbeskatning, men derimod en beskatning i form af afgifter eller  

 lignende, der opkræves uafhængigt af indkomstens størrelse, eller 2) det udenlandske selskabsskattesystem indrømmer fuldt fradrag for  

 udloddede udbytter, eller 3) den selskabsskat, der kan pålignes efter reglerne i det pågældende  

 udland, er væsentligt mindre, end den tilsvarende danske skat ville have  

 været, såfremt datterselskabet havde været fuldt skattepligtigt her i landet,  

 jf. bek.nr. 983 om indkomstbeskatning af aktieselskaber m.v. af 1. dec. 1994,  

 § 7, stk. 2 og skd.cirk. af 7. nov. 1988, pkt. 48.
Det er således ikke alene den nominelle skattesats, der har betydning for,  

 om et lands selskabsskattesystem anses for at afvige væsentligt fra det  

 danske.
Der foretages en samlet vurdering af det pågældende udenlandske  

 skattesystem.
Hvad der samlet set anses for at være en væsentlig afvigelse lader sig  

 vanskeligt udtrykke i nøjagtige skattesatser, beløb eller lignende.
Ved  

 vurderingen vil det således have betydning, om der er tale om en enhedssats,  

 en maksimumsats eller blot en lavere sats i en progressiv selskabsbeskatning.
Selv om et lands selskabsskattesystem som udgangspunkt er godkendt, kan  

 ligningsmyndighederne godt i det konkrete tilfælde udbede sig nærmere  

 oplysninger om moderselskabets og datterselskabets skatteforhold m.v.
Dette  

 kan for eksempel komme på tale, hvis der er tvivl om, hvorvidt der er  

 særordninger, som bevirker, at beskatningen af datterselskabet i udlandet er  

 væsentligt mindre end beskatningen af et tilsvarende selskab efter danske  

 regler.
 Ved den overordnede vurdering af et lands selskabsskattesystem kan der  

 selvfølgelig i øvrigt ikke tages højde for eventuelle senere ændringer i det  

 pågældende lands skatteregler.
 Om hvilke landes selskabsskattesystemer, der som udgangspunkt kan  

 godkendes, se Skat 1988.12.720 (SKD). Se tillige skd. 67.384, 72.68 Skat  

 1988.10.612 (SKD), Skat 1989.8.619, Skat 1990.4.245 (SKD), Skat 1 990.9.715  

 (SKD), TOLD SKAT Nyt 1993.7.331, TOLD SKAT Nyt 1 993.21.1000 og 1001 samt  

 TOLD SKAT Nyt 1993.23.1075. Se desuden redationel artikel i Skat Udland  

 1992.1.2 med oversigt og med kommentarer til de lande som Skatteministeriet,  

 Departementet, pr. 1/1 1992 har taget stilling til, om deres skattesystem  

 opfylder betingelserne efter SEL § 13, stk. 3. Se endvidere TfS 1994.555 og  

 1993.573.
Udbytte til et dansk selskab, der var kommanditist i et spansk  

 kommanditselskab, ansås ikke for skattefrit efter SEL § 13, stk. 3. Se  

 nærmere TfS 1995,905 (LSR). § 17, stk. 2 bestemmer, at såfremt der i den  

 skattepligtige indkomst for et af de i § 1, stk. 1, nr. 1-2 b, 3 a -5 og 5 b,  

 nævnte selskaber og foreninger m.v. indgår udbytte fra selskaber, der er  

 eller har været hjemmehørende i udlandet, og som ikke er omfattet af  

 skattefritagelsen i § 13, stk. 1, nr. 2, eller stk. 3, se lov nr 487 af 12.  

 juni 1996 om ændring af forskellige skattelove (International sambeskatning  

 m.v.) nedsættes det udbyttemodtagende selskabs - moderselskabets - skat med  

 den del, der svarer til forholdet mellem det modtagne udbytte og den  

 skattepligtige indkomst.
Der kan dog ikke ske nedsættelse med et større beløb  

 end det, som det udbyttegivende selskab - datterselskabet - har udredet i  

 skat af den del af indkomsten, der ligger til grund for udbyttet til  

 moderselskabet.
Det er en betingelse, at det udbyttemodtagende selskab -  

 moderselskabet - har ejet mindst 25% af aktiekapitalen i det udbyttegivende  

 selskab - datterselskabet - enten i hele det indkomstår, hvori udbyttet er  

 modtaget, eller i en sammenhængende periode på mindst to år frem til det  

 tidspunkt, hvor udbyttet modtages.
 Se også t&s nyt 1991.2.92 (TfS 1991, 95) hvor Ligningsrådet fandt, at  

 SEL § 13, stk. 3, i en sambeskatningssituation kunne anvendes tilsvarende på  

 de udbytter, som et sambeskattet tysk datterselskab modtog fra det efter  

 tyske regler sambeskattede datter-datterselskab.
Betingelsen om, at det udenlandske skattesystem ikke må afvige væsentligt  

 fra det danske skattesystem, blev af Ligningsrådet i en bindende  

 forhåndsbesked ikke anset for opfyldt i relation til Sverige.
Koncernbidrag  

 fra et svensk datterselskab til selskabets svenske moderselskab, der var  

 sambeskattet med sit danske moderselskab, skulle herefter ikke i  

 sambeskatningsindkomsten behandles som skattefrit udbytte efter SEL § 13,  

 stk. 3. TfS 1995,43 ( LSR),indbragt for Landsretten.
 Ved lov nr. 377 af 18. maj 1994 (udbytte fra udlandet) indsattes endvidere  

 nye stykker 3 og 4 i SEL § 17.
SEL § 17, stk. 3 bestemmer, at såfremt der i den skattepligtige indkomst  

 indgår udbytte fra selskaber, der er eller har været hjemmehørende i  

 udlandet, og udbyttet ikke er omfattet af § 13, stk. 4 eller stk. 5, eller af  

 stk. 2, kan skatteministeren eller den, der bemyndiges dertil, efter  

 ansøgning eftergive det udbyttemodtagende selskab en del af skatten.
Der kan  

 dog ikke eftergives et større beløb end det, hvormed summen af det beløb, som  

 det udbyttegivende selskab har udredet i skat af den del af indkomsten, der  

 ligger til grund for udbyttet, og det beløb, som det udbyttemodtagende  

 selskab har udredet i skat af den til udbyttet svarende del af indkomsten,  

 overstiger summen af de beløb, der skulle have været udredet i skat af  

 henholdsvis det udbyttegivende og det udbyttemodtagende selskab, såfremt det  

 udbyttegivende selskab skulle have været beskattet her i landet af den til  

 grund for udbyttet liggende indkomst.
 Efter SEL § 17, stk. 4 bestemmes, at såfremt der med den fremmede stat,  

 med Grønland eller med Færøerne er indgået en overenskomst til undgåelse af  

 dobbeltbeskatning, skal der dog ikke ved opgørelsen af det beløb, der kan  

 eftergives, jf. stk. 3, kunne indregnes større skattebeløb end dem, som denne  

 stat, Grønland eller Færøerne efter overenskomsten har et ubetinget krav på  

 at oppebære.
 SEL § 17, stk. 3 og 4 har virkning fra og med indkomståret 1995.
Bestemmelserne i SEL § 17, stk. 3 og 4 finder tilsvarende anvendelse på  

 udbytte vedrørende aktier som nævnt i ABL § 2 a, jf.
SEL § 17, stk. 5, der  

 indsattes ved lov nr. 312 af 17. maj 1995 (Internationl beskatning). Stk. 5  

 har som udgangspunkt virkning fra indkomståret 1995.
S.C.1.2.4.5 Udbytte fra aktie- og anpartsselskaber, der ikke er  

 datterselskaber SEL § 13, stk. 4 Efter SEL § 13, stk. 4, og FBL § 10, stk. 3, skal udbytte, der ikke er  

 omfattet af SEL § 13, stk. 1, og som modtages fra selskaber, der er  

 skattepligtige efter SEL § 1, stk. 1, nr. 1, 2, 4 eller 5a medregnes ved opgørelsen af den  

 skattepligtige indkomst med 66% af udbyttebeløbet.
Det er dog en forudsætning  

 af aktierne i det udbyttegivende selskab ikke er omfattet af ABL § 3.
Udbytte fra uden landske selskaber m.v., der ikke er datterselskab SEL §  

 13, stk. 5 Efter SEL § 13, stk. 5 finder stk. 4 tilsvarende anvendelse på udbytte,  

 som modtages fra selskaber, der er hjemmehørende i udlandet, og som ikke er  

 omfattet af stk. 3. Dette gælder dog kun, såfremt det udbyttemodtagende  

 selskab godtgør, at udbyttet hidrører fra et eller flere selskaber, hvori den  

 til grund for det modtagne udbytte liggende selskabsindkomst beskattes efter  

 regler, der ikke i væsentlig grad afviger fra reglerne her i landet.
Om  

 beregning af lempelse efter creditmetoden i disse tilfælde, se SKAT Udland  

 1995,8 (Dep) Stk. 3, 2. og 3. pkt., finder tilsvarende anvendelse.
SEL §13, stk. 6 Ved lov nr 487 399 af 22. maj 1996 om ændring af forskellige skattelove  

 (beskatning af investeringsforeninger og deres medlemmer, afgrænsning af  

 "tomme" selskaber, underskudsbegrænsning ved skattefri fusion  

 m.v.)er indsat følgende ny stk. 6 i SEL § 13. Ændringen har virkning fra  

 1996. Hvis indkomståret 1996 er påbegyndt før den 6. december 1995, har  

 ændringen først virkning fra indkomståret 1997. "Stk. 6. Reglerne i stk.  

 1, nr. 2, og stk. 4 anvendes kun for udbytte fra selskaber, som har været  

 hjemmehørende i udlandet, såfremt det udbyttemodtagende selskab m.v. godtgør,  

 at udbyttet hidrører fra et eller flere selskaber, hvori den til grund for  

 det modtagne udbytte liggende selskabsindkomst er beskattet efter regler, der  

 ikke i væsentlig grad afviger fra reglerne her i landet." Efter selskabsskattelovens § 13, stk. 1, nr. 2, skal et dansk aktieselskab  

 m.v. ikke beskattes af udbytter fra dets danske datterselskab.
Baggrunden for  

 skattefriheden er, at der allerede er sket beskatning af den  

 selskabsindkomst, hvoraf udbytterne er udloddet.
På tilsvarende måde er der  

 skattefrihed for udbytter fra et datterselskab, der er hjemmehørende i en  

 fremmed stat, Færøerne eller Grønland, hvis den selskabsindkomst, som ligger til grund  

 for udbyttet, er beskattet efter regler, der ikke afviger i væsentlig grad  

 fra de danske skatteregler, jf. stk. 3.
 I de tilfælde, hvor stk. 1 ikke anvendes, skal et dansk selskab kun  

 beskattes af 66 pct. af de udbytter, som det har modtaget fra et andet dansk  

 selskab, jf. § 13, stk. 4.
 Reglen i SEL § 13, stk. 6, skal imødegå, at et dansk moderselskab med et  

 udenlandsk datterselskab, som ikke opfylder betingelserne i stk. 3, omgår  

 denne bestemmelse ved, at datterselskabets ledelse flyttes til Danmark.
Bestemmelsen medfører, at udbytter fra et tilflyttet datterselskab kun er  

 skattefri efter reglen i stk. 1, nr. 2, hvis den til grund for udbyttet  

 liggende selskabsindkomst er beskattet efter regler, der ikke afviger i  

 væsentlig grad fra de danske skatteregler.
Praksis i § 13, stk. 3, finder  

 tilsvarende anvendelse.
 På samme måde skal reglen om lav beskatning kun anvendes for udbytte fra  

 et dansk selskab, som tidligere har været hjemmehørende i udlandet, hvis den  

 til grund for udbyttet liggende selskabsindkomst er beskattet efter regler,  

 der ikke afviger i væsentlig grad fra de danske skatteregler.
Udbytte fra ud loddende investeringsforeninger SEL § 13, stk 7-10 Selskabsskattelovens § 13 indeholder reglerne om beskatning hos selskaber  

 af udbytter, herunder udlodninger fra udloddende investeringsforeninger.
Ved  

 lov nr. 399 af 22. maj 1996 om ændring af forskellige skattelove (beskatning  

 af investeringsforeninger og deres medlemmer, afgrænsning af  

 "tomme" selskaber, underskudsbegrænsning ved skattefri fusion m.v.)  

 er bestemmelsen omformuleret, således at reglerne om udlodninger samles i  

 stk. 7-10 (6-9). Stk. 7-9 omhandler den del af udlodningen, der skal være  

 skattefri, mens stk. 10 omhandler opdelingen af den skattepligtige del af  

 udlodningen i en del, der skal medregnes fuldt ud, og en del, der kun skal  

 medregnes med 66 pct.
Stk. 7-9 er således nye i forhold til de gældende regler, mens stk. 10 er  

 en videreførelse af reglerne i § l3, stk. 4, 2. og 3. pkt., og stk. 5, 4.  

 pkt.
Bestemmelserne har virkning fra og med 1. januar 1996. De enkelte  

 bestemmelser:
SEL § 13, stk. 7 " Udlodninger fra udloddende investeringsforeninger, jf.  

 ligningslovens § 16 C, stk. 1, er skattefri for modtageren i det omfang, der fremgår af stk. 8  

 og 9.
Skattefriheden gælder dog ikke, såfremt de beviser for indskud i  

 investeringsforeninger, udlodningen hidrører fra, er omfattet af  

 aktieavancebeskatningslovens § 3." Hensigten er, at skattefriheden skal omfatte gevinst ved afståelse af  

 aktier, der omfattes af aktieavancebeskatningslovens § 4, dvs. aktier, som  

 investeringsforeningen afstår efter en ejertid på tre år eller mere.
 Det præciseres i 2. pkt., at skattefriheden ikke gælder for selskaber  

 m.v., der er næringsdrivende med køb og salg af aktier, jf.  

 aktieavancebeskatningslovens § 3.
SEL § 13, stk. 8 "Den skattefri del af udlodningerne efter stk. 7 opgøres som  

 forskellen mellem på den ene side udlodningerne og på den anden side den del  

 af udlodningerne, som hidrører fra foreningens minimumsudlodning beregnet  

 efter ligningslovens § 16 C, stk. 2-6." Her fastslås det, at den skattefri del af udlodningen er det, der bliver  

 tilbage efter fradrag af den del af udlodningen, der skulle være beskattet,  

 hvis et selskab havde foretaget sådanne investeringer direkte.
SEL § 13, stk. 9 "Uanset stk. 8 kan den skattefri del af de samlede udlodninger efter  

 stk. 7 dog ikke overstige foreningens positive nettogevinster ved afståelse  

 af aktier omfattet af aktieavancebeskatningslovens § 4 i det indkomstår, de  

 pågældende udlodninger vedrører.
De i l. pkt. omhandlede nettogevinster  

 opgøres under anvendelse af aktieavancebeskatningslovens § 4, stk. 1, 3 og 4,  

 samt § 6." Her fremgår det, at den skattefri del af udlodningen ikke kan overstige  

 investeringsforeningens positive nettogevinster på aktier, der omfattes af  

 aktieavancebeskatningslovens § 4. Nettogevinsterne opgøres efter de regler,  

 der gælder for personer ved direkte investeringer.
Et nettotab på unoterede  

 aktier modregnes i nettogevinster på børsnoterede aktier.
Der er tale om to maksimeringsregler således, at den skattefri del af  

 udlodningen udgør det mindste af de beløb, som opgøres efter henholdsvis stk.  

 8 og 9. Stk. 9 medfører, at investeringsforeningen ikke kan foretage  

 skattefri udlodning af formuen.
Det skyldes, at formuen kan bestå af  

 elementer, der ved udlodning vil være skattepligtige for selskaber.
SEL § 13, stk 10 "Stk. 4 og 5 finder tilsvarende anvendelse på den del af  

 udlodningerne fra udloddende investeringsforeninger, jf. ligningslovens § 16  

 C, stk. 1, der opgøres som forskellen mellem på den ene side den  

 skattepligtige del af udlodningerne og på den anden side den del af  

 udlodningerne, som hidrører fra foreningens nettoindtægter omfattet af  

 ligningslovens § 16 C, stk. 3, nr. 1-8 og 10, nedsat efter ligningslovens §  

 16 C, stk. 4, l. og 3. pkt., stk. 5, nr. 1 og 3, og stk. 6, jf. stk. 4, l. og  

 3. pkt.
Den i l. pkt. omhandlede del af udlodningerne kan dog ikke overstige  

 den del af udlodningerne, som hidrører fra foreningens indtægter omfattet af  

 ligningslovens § 16 C, stk. 3, nr. 9, nedsat efter ligningslovens § 16 C,  

 stk. 5, nr. 2. Stk. 4 og 5 finder dog ikke anvendelse, hvis de beviser for  

 indskud i investeringsforeninger, udlodningerne hidrører fra, er omfattet af  

 aktieavancebeskatningslovens § 3." Stk. 10 viderefører de gældende regler om, at man kun beskatter 66 pct. af  

 den del af udlodningen, der kan henføres til investeringsforeningens udbytter  

 af aktier m.v. i danske aktieselskaber m.v. (stk. 4) og udenlandske  

 tilstrækkeligt beskattede selskaber (stk. 5). Det præciseres i 2. pkt., at  

 skattefriheden ikke gælder for selskaber m.v., der er næringsdrivende med køb  

 og salg af aktier, jf. aktieavancebeskatningslovens § 3. Dette svarer til de  

 gældende regler.
Begrænset fradrag for tab på aktier Tab ved salg af aktier i et datterselskab eller ved likvidation af  

 datterselskabet kan kun fradrages i det omfang, tabet overstiger de skattefri  

 udbytter, som moderselskabet har modtaget fra det pågældende datterselskab,  

 jf.
ABL § 6, stk. 6. I modsat fald kunne der opnås fradrag for tab, som ikke  

 er lidt i realiteten, fordi det modsvares af et skattefrit udbytte.
Bestemmelsen omfatter også, jf. sidste pkt. i ABL § 6, stk. 6, udbytte,  

 som er delvist fritaget for beskatningen ved, at kun 66 pct. af  

 udbyttebeløbet medregnes ved indkomstopgørelsen.
Tabsbegrænsningen omfatter  

 kun den del på 34 pct. af udbyttet, som ikke er blevet medregnet ved  

 indkomstopgørelsen.
S.C.1.3 Specielle selskaber Foruden de i det foregående omtalte almindelige og specielle regler for  

 indkomstopgørelse, som alle aktie- og anpartsselskaber mv. er undergivet,  

 gælder for nogle selskaber særlige regler, enten med baggrund i lovgivningen  

 eller i henhold til skattemyndighedernes praksis.
S.C.1.3.1 Banker Banker skal være organiserede som aktieselskaber og må som hovedregel  

 alene drive pengeinstitutvirksomhed.
Ved pengeinstitutvirksomhed forstås  

 varetagelse af funktioner i forbindelse med omsætningen af penge,  

 kreditmidler og værdipapirer og dermed forbundne serviceydelser.
Banker har, jf. § 1, stk. 2, i lov nr. 306 af 16. maj 1990 om ændring af  

 lov om banker og sparekasser mv., fået mulighed for midlertidigt at drive  

 anden virksomhed til afvikling af forud indgåede engagementer og mhp.  

 medvirken ved omstrukturering af erhvervsvirksomheder.
Indberetning herom  

 skal gives til Finanstilsynet.
Pengeinstitutterne kan endvidere drive anden  

 virksomhed, der er accesorisk til pengeinstitutvirksomhed.
Finanstilsynet kan  

 bestemme, at den accesoriske virksomhed skal udøves af et andet selskab.  

 Endelig må pengeinstitutterne gennem datterselskaber drive forsikrings- og  

 realkreditvirksomhed.
 Omsætning i forbindelse hermed må derfor henregnes under bankens næring.
Aktier For bankers beholdning af aktier vil udgangspunktet herefter normalt være,  

 at der er tale om næringsaktier.
Om undtagelser herfra og om reglerne for  

 næringsaktier i øvrigt, herunder opgørelse af fortjeneste og tab henvises til  

 afsnit S.H.2.3.
S.C.1.3.1.1 SEL § 13 B SEL § 13 B omhandler bl.a. pengeinstitutters puljeindlån.
 -Pengeinstitutters puljeindlån.
SEL 13 B, stk. 1 Efter SEL § 13 B, stk.1 skal pengeinstitutter ved opgørelsen af den  

 skattepligtige indkomst ikke medregne afkast af værdipapirer, der ligger til  

 grund for puljeindlån, jf. realrenteafgiftslovens § 3, stk. 2, og stk. 3, nr.  

 8, eller beløb, der overføres fra indlånskonti til udligning af negativt  

 puljeafkast.
Pengeinstitutter kan ikke foretage fradrag ved tilskrivning af  

 puljeafkast til pensionsopsparernes indlånskonti.
-Livsforsikringsselskaber SEL § 13 B, stk. 2 Efter SEL § 13 B, stk. 2, skal livsforsikringsselskaber ved opgørelsen af  

 den skattepligtige indkomst ikke medregne præmier eller afkast af  

 værdipapirer, der opspares i investeringsfonde tilknyttet klasse  

 III-livsforsikringer.
Livsforsikringsselskaber kan ikke foretage fradrag ved  

 udbetaling af beløb opsparet i investeringsfonde.
SEL § 13 B, stk. 3 Efter SEL § 13 B, stk. 3, skal afkast af aktiver i puljer i et  

 pengeinstitut eller i investeringsfonde i et livsforsikringsselskab, der  

 overføres til dækning af administrationsomkostninger m.v., medregnes ved  

 opgørelsen af pengeinstituttets eller livsforsikringsselskabets  

 skattepligtige indkomst.
S.C.1.3.1.2 Hensættelser til imødegåelse af tab på udlån og garantier For pengeinstitutter, særlige kreditinstitutter og børsmæglerselskabers  

 hensættelse til imødegåelse af tab på udestående fordringer og garantier mv.  

 har Ligningsrådet vedtaget følgende anvisning:   

 1. Ved opgørelsen af den skattepligtige indkomst skal der som udgangspunkt  

 være overensstemmelse mellem hensættelser til imødegåelse af tab på udlån og  

 garantidebitorer samt korrespondentmellemværender opgjort efter reglerne i  

 Finanstilsynets bekendtgørelse om pengeinstitutters regnskabsaflæggelse mv.  

 og Finanstilsynets bekendtgørelse om visse kreditinstitutters  

 regnskabsaflæggelse og de tilsvarende skattemæssige hensættelser.
For  

 børsmæglerselskaber skal der som udgangspunkt være overensstemmelse mellem  

 hensættelse i penge- og kreditinstitutter og andre børsmæglerselskaber mv.  

 opgjort efter Finanstilsynets regnskabsbekendtgørelse af 5. dec. 1989 og de  

 tilsvarende skattemæssige hensættelser. 2. Udgangspunktet om ensartede  

 regnskabs- og skattemæssige hensættelser på udlån og garantidebitorer mv.  

 fraviges, såfremt de regnskabsmæssige hensættelser overstiger de krav, som  

 følger af nævnte bekendtgørelser. 3. Udgangspunktet kan ligeledes fraviges i  

 de tilfælde, hvor Finanstilsynet har krævet ekstraordinær store hensættelser  

 ud fra en likvidationsbetragtning. 4. Kontrol med hensættelserne foretages af  

 Told- og Skattestyrelsen eller af told- og skatteregionerne.
Størrelsen af de  

 foretagne hensættelser og konstaterede tab skal fremgå af et bilag vedlagt  

 selvangivelsen, f.eks. i form af formular F.B.6. 5. Anvisningen omfatter  

 banker, sparekasseaktieselskaber og sparekasser, visse kreditinstitutter og  

 børsmæglerselskaber samt disse virksomheders datterselskaber og udenlandske  

 filialer, ligesom udenlandske pengeinstitutters filialer i Danmark er  

 omfattet.
 Der henvises i øvrigt til cirkulære nr. 35 af 16/3 1995 om den  

 skattemæssige behandling af udvalgte forhold i forbindelse med overdragelse  

 af pengeinstitutvirksomhed.
S.C.1.3.2 Forsikringsselskaber Forsikringsselskaber er direkte omfattet af KGL § 2, og der henvises til  

 omtalen heraf foran under banker.
Den i lovens § 8 nævnte adgang til efter tilladelse fra Ligningsrådet at  

 afvige fra realisationsprincippet gælder også forsikringsselskaber.
Se  

 endvidere T&S-cirk.1990-15.
 Forsikringsselskabernes beholdning af aktier betragtes i almindelighed som  

 anlægsaktiver, og de er således underkastet de almindelige  

 aktionærbeskatningsregler.
S.C.1.3.2.1 Hensættelser Forsikringsselskaber kan i medfør af SEL § 13, stk. 2, ved opgørelsen af  

 den skattepligtige indkomst fradrage beløb, der hensættes til dækning af  

 forpligtelserne over for de forsikrede (præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser). Der kan ikke foretages fradrag for beløb,  

 der hensættes til dækning af forpligtelse vedrørende opsparing i  

 investeringsfonde, jf. § 13 B, stk. 2, se også S.C. 1.3.1.1.
 Om henlæggelser til præmie- og skadesreserver, bonusfond og  

 sikkerhedsfond, der kunne foretages for tidligere skatteår, se LV for  

 Aktionærer og Selskaber 1989, S.C.1.3.2.1.
 Der kan ikke fradrages beløb, der henlægges til sikkerhedsfonds, jf. § 8,  

 stk. 2 i lov nr. 889 af 20. december 1989.
De i bestemmelsen opregnede hensættelser foretages til dækning af  

 forpligtelser over for de forsikrede.
Der er ikke tale om udvidelse af  

 fradragsretten i forhold til tidligere (henlæggelser til præmiereserver,  

 skadesreserver eller bonusfond).
Livsforsikringsselskabers indekserede realkreditobli gationer I forbindelse med lovgivningen om indeksregulerede realkreditobligationer  

 opstod der et samtidighedsproblem for livsforsikringsselskaber, der følger  

 realisationsprincippet ved beskatning af kursgevinster og -tab, herunder  

 indeksreguleringer, idet beskatningen først finder sted, når obligationerne  

 indfries, medens fradrag for hensættelser efter SEL § 13, stk. 2, indrømmes i  

 takt med de regnskabsmæssige henlæggelser, der typisk vil ske år for år i  

 obligationernes løbetid.
 Der er åbnet adgang for de enkelte livsforsikringsselskaber til efter  

 derom indgiven ansøgning til Ligningsrådet ved indkomstopgørelsen at medregne  

 de indekstillæg, som tilskrives indeksobligationer, i de år indekseringen  

 foretages til de senest noterede køberkurser inden tilskrivningen af  

 indekstillægget, jf.
 Finanstilsynets bek. nr. 724 af 27. nov. 1989, § 32, stk. 2.
Kursgevinster og -tab på obligationer og pantebreve omfattet af realrenteafgiftsloven I forbindelse med indførelsen af realrenteafgiften på visse  

 pensionskapitaler blev det bestemt, at urealiserede ændringer i kursværdien  

 af obligationer og pantebreve som følge af ændringer i den effektive  

 markedsrente ikke medregnes i afgiftsgrundlaget.
Derimod medregnes den  

 såkaldte matematiske kurs-opskrivning, dvs. en regulering af værdipapirernes  

 anskaffelsessum med den kursværdiændring, der alene er en følge af  

 forkortelsen af fordringernes restløbetid.
 Realiserede kursgevinster og -tab på pantebreve og obligationer medregnes  

 i afgiftsgrundlaget efter en saldometode, således at kun 20 pct. af saldoen  

 ved hvert afgiftsårs udløb indgår i afgiftsgrundlaget for det enkelte år.
 Ligningsrådet har givet Told- og Skattestyrelsen bemyndigelse til at  

 imødekomme anmodninger fra livsforsikringsselskaber, hvorefter kursgevinster  

 og -tab på de af realrenteafgiftsloven omfattede værdipapirer opgøres efter  

 hovedreglen i § 4 (den matematiske kursopskrivning).
S.C.1.3.2.2 Udenlandske forsikringsselskaber Udenlandske forsikringsselskaber, der driver virksomhed her i landet  

 (begrænset skattepligtige), skal ifølge SEL § 12, stk. 3, opgøre den  

 skattepligtige indkomst på den måde, at først opgøres - efter danske regler -  

 selskabets samlede globale indkomst.
Den her i landet skattepligtige indkomst  

 udgør da så stor en del af globalindkomsten, som svarer til forholdet mellem  

 bruttopræmieindtægten her i landet og selskabets samlede globale  

 bruttopræmieindtægt.
Skatteministeren kan i særlige tilfælde efter indstilling fra  

 Ligningsrådet tillade, at indtægten opgøres på anden måde.
Der er således  

 givet tilladelse til, at visse særlige indtægter, som ikke vedrører  

 forsikringsvirksomheden, f.eks. overskud ved driften af selskabets faste  

 ejendom her i landet, er trukket ud af globalindkomsten og betragtet som  

 alene dansk indkomst.
 Tilladelse kommer kun på tale, såfremt et selskab kan påpege, at der  

 foreligger helt specielle konkrete forhold for den danske filial (skd.  

 69.167).
 Om et andet tilfælde, se skd. 69.181.
S.C.1.3.3 Selskaber skattepligtige efter KGL § 2 Der er, jf.
KGL §§§ 2, 5 og 6 generel skattepligt for selskabers  

 gevinst/tab på fordringer og gæld i såvel danske kroner som fremmed valuta.  

 Se nærmere A.D.2.2.6 og A.D.2.4.2 om særreglerne i KGL § 6 A og § 6 B, se S.C. 1.2.2.
Vedrørende den skattemæssige behandling af gevinst/tab på  

 terminskontrakter mv., jf.
KGL § 8 C, se A.D.2.6.
 KGL er med de seneste ændringer indarbejdet i lovbekendtgørelse nr. 597 af  

 10. juli 1995. Til loven knytter sig cirkulære om KGL nr. 134 af 29. juli  

 1992, hvortil henvises.
Den generelle skattepligt omfatter selskaber, fonde mv., der er fuldt  

 skattepligtige efter SEL § 1, stk. 1, nr. 1 - 2a, 3a - 6 og § 2, stk. 1,  

 litra a eller efter FBL.
Den omfatter endvidere begrænset skattepligtige efter SEL § 2, stk.  

 1, litra a.
De i SEL § 1 nævnte andelsbeskattede andelselskaber er ikke  

 skattepligtige efter KGL, se nærmere punkt 53 i cirkulæret.
 Hovedregel.
Realisationsprincippet Ifølge KGL § 8 medregnes som udgangspunkt gevinst eller tab i det  

 indkomstår, hvori gevinsten eller tabet realiseres  

 (»realisationsprincippet«).
Sker indfrielsen gennem afdrag opgøres gevinst eller tab i henhold til KGL  

 § 8, stk. 2, 5. punktum.
Se herom afsnit A.D.2.3 samt taleksempel i skm.cirk.  

 nr. 134 af 29. juli 1992 om KGL, pkt. 112.
Der er i visse tilfælde af Ligningsrådet givet tilladelse til, at der ved  

 avanceberegninger for offentlige obligationer under samme afdeling, serie og  

 rentefod gås ud fra en gennemsnitlig anskaffelsessum i stedet for hver enkelt  

 obligations anskaffelseskurs.
Der henvises i øvrigt til punkt 107 ff i  

 cirkulæret.
Undtagelse Lagerprincippet Skatteforvaltningerne er ved T&S-cirk. 1990-15, bemyndiget til at  

 tillade, at de i KGL §§ 2 og 3 omhandlede skattepligtige anvender  

 lagerprincippet ved opgørelse af gevinst eller tab på fordringer i såvel  

 dansk mønt som udenlandsk valuta.
 Selskaber, der er blevet omfattet af den nu - men ikke hidtil - gældende  

 KGL § 2, og som har fordringer/gæld i danske kroner, der ikke efter de hidtil  

 gældende regler har været skattepligtige, skal anmode skatteforvaltningerne  

 om tilladelse til at anvende lagerprincippet.
 Har sådanne selskaber tidligere fået tilladelse til at anvende  

 lagerprincippet for fordringer/gæld i fremmed valuta, skal der, såfremt man  

 ønsker at anvende realisationsprincippet, søges skatteforvaltningerne om  

 tilladelse til anvendelse af dette.
 Tilladelse til anvendelse af lagerprincippet kan gives, når det anses  

 rimeligt begrundet i hensynet til en hensigtsmæssig tilrettelæggelse af  

 regnskabsføringen og skatteopgørelsen, hvorimod andragender, der hovedsagelig  

 må anses begrundet i ønsket om at udskyde eller fremskynde  

 beskatningstidspunktet, ikke kan imødekommes.
 Ligningsrådet har tidligere givet afslag på en række pengeinstitutters  

 anmodninger om tilbagevenden til realisationsprincippet, da der ikke forelå  

 særlige omstændigheder.
 Om opgørelse af gevinst/tab, se endvidere afsnit A.D.2.3 og A.D.2.5.
Ultimokurser De selskaber, der kan anvende lagerprincippet, skal ved indkomstopgørelsen  

 medregne aktier og obligationer til den noterede kurs på statusdagen.
Dette  

 gælder også, når obligationskursen på statusdagen er over pari, Skat 1989.  

 11.874. Obligationer, der er udtrukket til indfrielse den 2. jan. i det  

 følgende år, skal medtages til pari.
Unoterede obligationer, pantebreve og  

 fordringer skal medregnes med værdien i handel og vandel, unoterede aktier  

 medregnes til den i T&S' kursliste angivne kurs.
S.C.1.3.4 Ejendomsselskaber Ved ejendomsselskaber forstås selskaber, hvis formål hovedsagelig er at  

 eje og administrere en eller flere faste ejendomme og hvis indtægt  

 fortrinsvis består af afkastet af disse ejendomme.
 Ofte vil selskabernes formål også omfatte handel med ejendomme, hvorved en  

 ved salg opnået avance må medregnes i selskabets almindelige indkomst ud fra  

 et næringssynspunkt.
Ved afgørelsen af, om en avance ved ejendomssalg kan anses omfattet af  

 selskabets næring, lægges der vægt på selskabets formål.
 Såfremt formålet omfatter handel med ejendomme, skal der præsteres ganske  

 særlige beviser for, at en avance ikke skal anses for almindelig indkomst.
Et sådant tilfælde forelå ved ØLD af 10. dec. 1953. Her havde en  

 skotøjshandler købt et ejendomsselskab med henblik på at kunne flytte sin forretning hen  

 i selskabets ejendom, hvis han blev tvunget til at fraflytte de lejede  

 lokaler, hvor forretningen hidtil havde haft til huse.
Da de lejede lokaler  

 blev udbudt til salg, købte han imidlertid dem og lod ejendomsselskabet sælge  

 sin ejendom og likvidere.
Ejendomsselskabets formål var at erhverve,  

 administrere, udnytte og eventuelt afhænde ejendommen, men uanset dette  

 formål statuerede landsretten, at avancen ikke skulle medregnes til  

 selskabets skattepligtige indkomst.
Dette støttedes på, at som  

 formålsparagraffen var formuleret, havde selskabet ikke haft til direkte  

 formål at omsætte ejendommen, hvilket også bestyrkedes af oplysningerne om  

 baggrunden for selskabets stiftelse.
Endvidere lagdes der vægt på, at  

 skotøjshandleren ikke tidligere havde købt og solgt ejendomme eller  

 ejendomsselskaber i spekulationshensigt.
Endelig var det utvivlsomt, at  

 aktierne i ejendomsselskabet var købt for at skaffe forretningslokaler, og at  

 ejendommen var solgt for at skaffe midler til købet af de lejede lokaler.
 Lignende afgørelser findes i LSR. 1950.45 og 1972.124, hvori der er lagt  

 vægt på selskabets faktiske virksomhed, anvendelsen af den omhandlede ejendom  

 og den lange besiddelsestid.
Afsmitning Udover selskabets vedtægtsmæssige formål og faktiske virksomhed lægges der  

 ved bedømmelsen også vægt på aktionærernes forhold.
 Er aktionærerne personer med nær tilknytning til byggebranchen  

 (bygningshåndværkere, byggeadvokater mv.), vil der ofte kunne anlægges et  

 næringssynspunkt, selv om formålsparagraffen ikke formelt giver baggrund  

 herfor.
 Fra praksis kan nævnes følgende afgørelser:
HD af 22. dec. 1941, UfR 1942.95. Et selskab, der blev stiftet i 1925 af 3  

 personer (sagfører, ingeniør, arkitekt), med det formål at erhverve og  

 bebygge en nærmere angivet grund og dermed beslægtede forretninger, opførte i  

 1926 en bygning på grunden, som selskabet udnyttede til udlejning til 1936,  

 hvor ejendommen blev solgt.
Salget blev anset for at ligge inden for  

 selskabets erhvervsmæssige formål, og da det under hensyn til oplysningerne  

 om 2 af stifterne/hovedaktionærerne drevne erhvervsvirksomheder vedrørende  

 faste ejendomme, fandtes at have været en nærliggende form for selskabets  

 erhvervsmæssige udnyttelse af ejendommen at foretage salg som sket, blev  

 avancen indkomstbeskattet i medfør af SL § 5 a.
ØLD af 10. feb. 1948, UfR 1948.634. Et i 1934 stiftet ejendomsselskab,  

 hvor 2 af de 3 stiftere var bygningshåndværkere, havde til formål at erhverve  

 og drive faste ejendomme.
Selskabet havde opført og drev en beboelsesejendom.  

 I 1935 erhvervede 2 advokater næsten hele aktiekapitalen, og i 1942 solgte  

 selskabet ejendommen.
Avancen blev indkomstbeskattet, da byggeriet i sin tid  

 var erhvervsbyggeri, og selskabet et erhvervsselskab, hvilket ikke var ændret  

 ved at kredsen af aktionærer var blevet en anden.
HD af 10. april 1972, skd. 21.159 (UfR 1972.520). Et selskab, A, der var  

 stiftet i 1945, ophørte efter nogle års forløb med at drive den oprindelige  

 handelsvirksomhed.
Samtidig overtog en advokat, der var en af stifterne, alle  

 aktier med henblik på likvidation af selskabet.
Opløsningen af selskabet blev  

 opgivet, og i 1952 overtog det en udlejningsejendom på tvangsauktion.
Samme  

 år blev aktierne overdraget til et andet selskab, B, der blev stiftet af  

 advokaten og hans familie.
Dette selskabs formål var bl.a. handel, herunder  

 med fast ejendom.
Nogle år senere blev selskab A's vedtægtsmæssige formål  

 udvidet til også at omfatte det formål at eje og administrere fast ejendom.
I  

 1967 opdeltes selskab A's ejendom i ejerlejligheder og to af disse solgt.  

 Fortjenesten ved disse salg blev ikke anset for indvundet ved selskabets  

 næring, da det ikke tidligere havde foretaget ejendomssalg, og da selskab B  

 uanset formålsbestemmelsen hverken havde drevet erhverv ved handel med fast  

 ejendom eller havde ejet fast ejendom.
Endvidere hensås til, at advokaten  

 ikke havde været beskæftiget med ejendomshandler, og at han ikke havde virket  

 som byggeadvokat.
HD af 30. okt. 1985. Et ejendomsaktieselskab blev anset for almindeligt  

 indkomstskattepligtigt ved salg af udstykkede ejerlejligheder.
En person, der  

 gennem et holdingselskab havde den bestemmende indflydelse i selskabet, købte  

 af dette et antal pantebreve på almindelige markedsvilkår og for privat  

 opsparede midler.
Personen havde i en årrække ikke drevet erhverv uden i  

 selskabsform.
Erhvervelsen af pantebrevene fandtes dog at have haft en så nær  

 tilknytning til ejendomsaktieselskabets næringsvirksomhed, at de opnåede  

 kursavancer også hos personen måtte anses for indkomstskattepligtige efter SL  

 § 4 a.
Med samme begrundelse blev også holdingselskabet anset for  

 indkomstskattepligtigt af kursavancer på pantebreve hidrørende fra  

 ejendomsaktieselskabet.
ØLD af 23. marts 1987. (Skat 1987.5.332): En skatteyder havde gennem  

 aktiebesiddelse sammen med sin broder den afgørende indflydelse i et  

 aktieselskab, der var oprettet med det formål at fuldføre et byggeri og sælge  

 færdiggjorte ejendomme.
Selskabet var i medfør af SL § 4a  

 indkomstskattepligtig af kursavancer.
Skatteyderens erhvervelse af  

 sælgerpantebreve fra selskabet fandtes at have en så nær tilknytning til  

 selskabets virksomhed, at de opnåede kursgevinster også hos skatteyderen blev  

 anset for indkomstskattepligtige.
TfS 1992.38. Et ejendomsaktieselskab ejedes af to aktionærer med halvdelen  

 hver.
De indgik i december 1977 en overenskomst, hvorefter selskabets  

 udlejningsejendom skulle opdeles i ejerlejligheder.
Den ene aktionær skulle  

 overtage nogle af lejlighederne, medens resten forblev i selskabet.
Den  

 pågældende aktionærs del af aktiekapitalen skulle overdrages til selskabet.
I  

 overenskomsten var en række forbehold, bl.a. skulle den genforhandles, hvis  

 overdragelsessummen krævedes forhøjet af skattevæsenet.
Efter fornyet  

 forhandling blev overdragelsessummen i februar 1979 ændret svarende til  

 skattevæsenets forhøjelse.
Landsretten havde fundet, at der forelå  

 næringssalg, idet selskabet bl.a. havde til formål at opføre og sælge fast  

 ejendom, og begge aktionærer var næringsdrivende med opførelse og salg af  

 fast ejendom.
Ejendommen kunne først anses for endeligt overdraget ved  

 aftalen i februar 1979 (skatteåret 1980/81)). Landsretten havde fundet, at  

 det ikke var med urette, at amtsligningsrådet havde ændret  

 ligningskommissionens oprindelige ansættelse af selskabets indkomst.  

 Højesteret stadfæstede landssrettens dom, idet man fandt, at salget var sket  

 som led i næring, og at der var indgået en ny aftale om salget i februar  

 1979, således at skattekravet ikke var forældet.
Man tiltrådte endvidere, at  

 der ikke ved skattemyndighedernes sagsbehandling havde foreligget fejl, der  

 medførte, at amtsligningsrådets afgørelse var ugyldig.
LSR. 1950.164. I 1936 stiftedes et ejendomsselskab A af et  

 håndværkerkonsortium med det formål at erhverve fast ejendom, opføre beboelsesejendomme og  

 dermed beslægtet virksomhed.
Selskabets aktier blev i 1941 solgt til et andet  

 ejendomsselskab B.
I 1947 solgtes en i 1939-40 opført ejendom.
Da selskabet A  

 var stiftet af bygningshåndværkere, fandt Landsskatteretten, at det ikke  

 havde ligget udenfor stifternes tanke at afhænde den omhandlede ejendom med  

 gevinst, hvorfor indkomstskattepligt ville være indtrådt, hvis aktierne havde  

 været i de oprindelige aktieejeres besiddelse.
Og når hensås til at  

 ejendomsselskabet B i nogle tilfælde havde solgt opførte ejendomme, ændrede  

 aktieoverdragelsen ikke dette resultat.
I Skat 1990.4.287 (TfS 1990, 205)fandt LSR ikke, at der skete afsmitning  

 til et ejendomsselskab fra en hovedanpartshaver, der var i næring med fast  

 ejendom.
Selskabet havde ejet ejendommen, der var en anlægsejendom, inden  

 hovedanpartshaveren erhvervede anparterne i selskabet.
LSR 1953.42. Et selskab blev stiftet i 1944 af 3 håndværksmestre med det  

 formål at erhverve, bebygge og drive en bestemt ejendom.
I forbindelse med  

 selskabets likvidation blev ejendommen i 1950 solgt med tab ved en  

 tvangsauktion.
Uanset, at salg af ejendommen ikke var nævnt i selskabets  

 formålsbestemmelse, blev det, da stifterne var bygningshåndværkere, antaget,  

 at det ikke havde ligget uden for stifternes tanke at afhænde ejendommen,  

 hvorfor selskabet ansås berettiget til i indkomsten at fradrage det ved  

 salget af ejendommen lidte tab.
LSR 1970.132. Et ejendomsselskab blev stiftet i 1960 af en arkitekt, en  

 murermester, en installatør og en revisor, hvoraf de to førstnævnte ejede  

 aktiemajoriteten.
I forbindelse med stiftelsen overtog selskabet to  

 udlejningsejendomme, hvoraf den ene blev solgt i 1966. Selskabet havde i 1962  

 påbegyndt næringsvirksomhed med faste ejendomme.
Landsskatteretten fandt, at  

 den omstændighed, at selskabets formål ikke direkte omfattede salg af fast  

 ejendom, ikke i sig selv måtte medføre, at et sådant salg skulle ligge  

 udenfor dets formål, og når hensås til aktionærkredsens sammensætning og i  

 øvrigt til den i 1962 påbegyndte virksomhed, måtte det antages, at salg af  

 faste ejendomme, som selskabet erhvervede, ikke havde ligget uden for, hvad  

 man havde forestillet sig med hensyn til selskabets virksomhed.
Også anden form for indsigt i byggebranchen end den rent håndværksmæssige kan være afgørende for beskatningen.
 Den ved afsmitning fra aktionærerne opståede næringsformodning kan  

 bortfalde, såfremt de oprindelige aktionærer (bygningshåndværkere mv.)  

 afhænder aktierne til personer, der erhverver aktierne i anlægsøjemed og  

 godtgør dette ved at beholde aktierne i en længere periode.
En ændring af et selskabs vedtægter, hvorved handelsformålet bortfalder,  

 anerkendes normalt ikke for så vidt angår de ejendomme, der er erhvervet  

 forud for vedtægtsændringen, jf.
LSR. 1972.124, og vedtægtsændringen vil i  

 almindelighed kun kunne anerkendes i forbindelse med ændring af  

 aktionærkredsen.
 Om afsmitning i øvrigt se E.J.4.1.4 og A.D.2.2.5.
S.C.1.3.5 Realkreditinstitutter For realkreditinstitutter har Ligningsrådet den 19. maj 1992 vedtaget  

 nedennævnte anvisning om opgørelse af hensættelser til imødegåelse af tab på  

 panter mv., se TOLD-SKAT Nyt 1992.13.386 (TfS 1992,344).
Det er en betingelse for at kunne overgå til anvisningens  

 opgørelsesprincipper, at Ligningsrådet ansøges herom.
Der stilles ingen formkrav til ansøgningen, der skal indsendes til Told-  

 og Skattestyrelsen.
Ansøgning vil fremover skulle indsendes senest samtidig med indgivelse af  

 selvangivelse for det pågældende indkomstår.
Anvisningen har følgende ordlyd:
 "Til brug for den skattemæssige opgørelse af tab på panter og udlån  

 mv. kan realkreditinstitutter efter tilladelse fra Ligningsrådet vælge at  

 anvende reglerne i denne anvisning.
 1. Ved opgørelsen af den skattepligtige indkomst skal de skattemæssige  

 hensættelser til imødegåelse af tab på panter og udlån mv. som udgangspunkt  

 opgøres i overensstemmelse med de tilsvarende regnskabsmæssige hensættelser.
 2. Udgangspunktet om ensartede regnskabsmæssige og skattemæssige  

 hensættelser kan fraviges, såfremt de regnskabsmæssige hensættelser  

 overstiger de krav, som følger af Finanstilsynets retningslinier.
 3. Udgangspunktet kan ligeledes fraviges i de tilfælde, hvor  

 Finanstilsynet har krævet ekstraordinære store hensættelser ud fra en  

 likvidationsbetragtning.
4. Kontrol med hensættelserne foretages af Told- og Skattestyrelsen eller  

 af told- og skatteregionerne, Direktoratet for Københavns Skattevæsen og  

 Frederiksberg Skattedirektorat.
Størrelsen af de foretagne hensættelser og  

 konstaterede tab skal fremgå af et bilag vedlagt selvangivelsen.
 5. Anvisningen har virkning for realkreditinstitutter omfattet af  

 realkreditloven samt lånefonde som nævnt i SEL § 1, stk. 1, nr. 5 b.
 6. Er tilladelse til at anvende anvisningens opgørelsesmetode givet, kan  

 den herved godkendte opgørelsesmetode kun ændres efter fornyet tilladelse fra  

 Ligningsrådet.
 7. Anvisningen har virkning fra og med skatteåret 1991/92 (indkomståret  

 1990).
De realkreditinstitutter, som overgår til at anvende anvisningens  

 opgørelsesmetode med virkning for skatteåret 1991/92, kan i stedet vælge  

 skattemæssigt at udgiftsføre hensættelserne således:
 Ekstraordinære hensættelser i skatteåret 1991/92 som følge af  

 Finanstilsynets pålæg om regnskabsmæssig praksisændring kan udgiftsføres i  

 skatteårene 1991/92, 1992/93, 1993/94 og 1994/95 med en lige stor andel hvert  

 af de fire år.
For skatteåret 1994/95 skal der være overensstemmelse mellem den  

 skattemæssigt og den regnskabsmæssigt opgjorte ultimohensættelse." S.C.2 Sparekasser S.C.2.1 Værdipapirer I lighed med banker er sparekasser skattepligtige af fortjeneste ved  

 afhændelse eller indfrielse, herunder udtrækning af offentlige obligationer  

 samt private pantebreve og fordringer, jf.
KGL § 2. Se i øvrigt S.C.1.3.1.  

 Vedrørende fastsættelse af anskaffelsessummen på ovennævnte værdipapirer samt  

 næringsaktier, erhvervet før 1/1 1976, se LV 1993, SC 2.1, side 114.
S.C.2.2 Virksomhed i udlandet Efter tilsvarende regler som for aktie- og anpartsselskaber mv. kan  

 sparekasser, få nedsættelse af skatten, i det omfang de kan godtgøre, at en  

 vis del af den skattepligtige indkomst hidrører fra virksomhed i udlandet, se  

 nærmere herom under S.E.2.1, herunder ophævelse af SEL § 17, stk. 2 om  

 udlandslempelse med virkning fra og med indkomståret 1994, jf. lov nr. 486 af  

 30. juni 1993, samt den heri indeholdte aftrapningsordning.
S.C.2.3 Rentefradrag Sparekassers renteudgifter vedrørende den indbetalte garantikapital kan  

 fratrækkes ved indkomstopgørelsen, da garantikapitalen anses som en  

 sparekassen påhvilende gæld.
S.C.3 Brugsforeninger Brugsforeninger, som er skattepligtige i henhold til SEL § 1, stk. 1, nr.  

 3 a skal principielt opgøre deres skattepligtige indkomst efter  

 skattelovgivningens almindelige regler om indkomstopgørelse for selskaber mv.
 Vedrørende overgangsregler m.v. for den subjektive skattepligt, se nærmere  

 S.A.1.4.2.
S.C.3.1 Dividende Brugsforeninger kan foretage et særligt fradrag, idet de, jf.
SEL § 9,  

 stk. 2, ved opgørelsen af den skattepligtige indkomst kan fradrage dividende,  

 efterbetaling eller bonus, der ydes medlemmerne for det pågældende  

 regnskabsår.
 Foreningen kan også fradrage den del af overskuddet, som henlægges til  

 medlemmernes driftsfonds, driftslån mv. under forudsætning af, at det klart  

 af foreningens vedtægter fremgår, at medlemmerne indtager en kreditors  

 stilling med hensyn til tilgodehavendet, jf. skd.cirk. nr. 136 af 7. nov.  

 1988, pkt. 58, stk. 3.
Det er dog en betingelse for fradraget, at beslutningen om udbetalingen er  

 vedtaget af de dertil kompetente foreningsorganer senest 6 måneder efter det  

 pågældende regnskabsårs begyndelse, og meddelelse om denne beslutning må være  

 givet medlemmerne på den måde, som foreningen normalt anvender for  

 beslutninger fra foreningen, f.eks. ved opslag i butikken, underretning i  

 medlemsblad el.lign.
Fristen på de 6 måneder forstås bogstaveligt.
Selv om  

 foreningens regnskabsperiode, f.eks. på grund af regnskabsomlægning, afviger  

 fra en normal 12-måneders periode, skal beslutningen være truffet inden 6  

 måneder fra regnskabsårets begyndelse.
Fradraget kan ikke overstige den ydede  

 dividende, som denne fastsættes af generalforsamlingen efter regnskabsårets  

 udløb.
Hvis generalforsamlingen således ikke mener at kunne yde dividende,  

 der er så stor, som besluttet inden for de første 6 måneder af regnskabsåret,  

 kan der kun fradrages et beløb svarende til generalforsamlingens vedtagelse.  

 Hvis omvendt generalforsamlingen fastsætter en dividende, som overstiger den  

 tidligere beslutning, kan der ikke gives fradrag for det overskydende beløb,  

 hverken for det pågældende indkomstår eller for senere indkomstår.
For at dividende kan anses for ydet »for det pågældende  

 regnskabsår«, skal den være fastsat på grundlag af medlemmernes  

 omsætning med foreningen i regnskabsåret.
Men dividenden behøver ikke at  

 kunne rummes i det pågældende års overskud.
Beløb, der er henlagt i tidligere  

 år til foreningens reserver, f.eks. som overførselskonto, kan anvendes til  

 supplering af overskuddet, uden at dette begrænser foreningens fradragsret.
S.C.3.2 Rabat Dividendefradraget berører ikke foreningens ret til fradrag for  

 rabatydelser, jf.
SEL § 9, stk. 3. Efter førnævnte cirkulære, pkt. 58,  

 næstsidste stk. forstås der ved rabat i denne forbindelse en prisreduktion,  

 hvis størrelse er endeligt fastsat og køberen bekendt ved hvert enkelt køb.
S.C.3.3 Andre udgifter Ved lsr. 1982.125 er der taget stilling til en brugsforenings fradrag for  

 udgifter til afholdelse af en medlemsfest.
Retten fandt, at udgiften til  

 festen, hvori kun en lille del af foreningens samlede medlemskreds deltog,  

 var afholdt til fremme af salget til medlemmerne og af medlemstilgangen,  

 hvorfor der var tale om en fradragsberettiget reklameudgift og ikke om en  

 udlodning til foreningens medlemmer.
S.C.3.4 Virksomhed i udlandet I lighed med hvad der gælder for aktieselskaber, har disse foreninger ret  

 til skattenedsættelse, såfremt de godtgør, at en vis del af deres  

 skattepligtige indkomst hidrører fra virksomhed i udlandet.
Det bemærkes, at  

 udlandslempelsen aftrappes fra og med indkomståret 1994, jf. lov nr. 486 af  

 30. juni 1993.
S.C.4 Investeringsforeninger Investeringsforeninger, som omfattes af SEL § 1, stk. 1, nr. 5a, d.v.s.  

 akkumulerende investeringsforeninger, er undergivet fuld skattepligt, jf.  

 S.A. 1.6.
 Disse foreninger skal opgøre deres indkomst efter samme regler, som gælder  

 for aktieselskaber.
Udloddende investeringsforeninger, som er omfattet af SEL § 1, stk. 1, nr.  

 6 skal opgøre deres indkomst efter særlige regler, jf.
S.C.8.1.
Akkumulerende investeringsforeninger er skattepligtige af den fulde  

 indkomst efter SEL § 1, stk. 1, nr. 5a, og omfattet af kursgevinstlovens  

 generelle skattepligt, jf.
KGL § 2.
 Efter LL § 16 C, stk. 1 forstås der ved udloddende investeringsforeninger,  

 investeringsforeninger, der udsteder omsættelige beviser for medlemmernes  

 indskud, og som inden fristen for indgivelse af selvangivelse for et  

 indkomstår foretager en udlodning, der mindst skal udgøre det efter stk. 2-6  

 opgjorte beløb (minimumsudlodningen), og som ifølge deres vedtægter er  

 forpligtet til at foretage en sådan udlodning.
 I KGL § 10, stk. 4, fastholdes beskatningen for de foreninger, der  

 hidtidig har været omfattet af LL § 4.
Ved opgørelsen af den skattepligtige indkomst skal de foreninger, som var  

 omfattet af LL § 4, medregne kursgevinsten på fordringer, som foreningen  

 havde udgangen af indkomståret 1986, og som var omfattet af beskatningen  

 efter LL § 4, jf.
KGL § 10, stk. 6.
Når en udloddende investeringsforening, der ikke har været skattepligtig,  

 overgår til at blive akkumulerende og dermed skattepligtig efter SEL § 1,  

 stk. 1, nr. 5a, opgøres avance og tab på værdipapirer, som er erhvervet forud  

 for overgangsåret, med udgangspunkt i en anskaffelsesværdi svarende til  

 kursværdien primo overgangsåret for så vidt angår obligationer og pantebreve,  

 medens anskaffelsessummen for aktier udgør den faktiske anskaffelsessum.
Se  

 Skat 1987.3.227.
 En akkummulerende investeringsforenings overgang til status som udloddende  

 investeringsforening blev anset som omfattet af SEL § 5 c.
S.C.4.1 Overgangsreglerne Virkning for senere skatteår SEL §§ 35 F-35 H indeholder regler om fastsættelse af afskrivningsgrundlag  

 og om opgørelse af fortjeneste eller tab ved afhændelse af fast ejendom og  

 værdipapirer, i det omfang aktiverne er erhvervet før investeringsforeningens  

 overgang til beskatning.
Disse regler har i et vist omfang betydning for  

 indkomstopgørelserne også for indkomstårene efter overgangsåret, jf.  

 skd.cirk. nr. 136 af 7. nov. 1988, pkt. 51, jf. 84.
 For så vidt angår fast ejendom og driftsmidler henvises til  

 bestemmelserne, idet bemærkes, at overgangsbestemmelser i SEL § 35 G om  

 investeringsforeningers avanceopgørelse vedrørende afståelse af fast ejendom  

 har fået et nyt indhold, jf. lov nr. 427 af 25. juni 1993 om ændret  

 beskatning af fast ejendomme m.v., § 5.
S.C.4.2 Udbytte For investeringsforeninger, der er omfattet af SEL § 1, stk. 1, nr. 5a,  

 finder reglerne om skattefrihed for datterselskabsudbytter ikke anvendelse,  

 hvad enten de hidrører fra udenlandske selskaber eller fra danske selskaber,  

 jf.
SEL § 13, stk. 1, nr. 2, jf. stk. 3.
 Udbyttet fra visse danske og udenlandske selskaber m.v. medregnes ved  

 indkomstgørelsen med 66% af udbyttebeløbet efter bestemmelserne i SEL § 13,  

 stk. 4 og 5.
S.C.5 Fonde Fonde beskattes som udgangspunkt efter fondsbeskatningsloven (FBL), jf.
Skatteministeriets lovbek. nr. 869 af 30. sep. 1996. Fra og med  

 indkomståret 1992 afhænger skattepligten for fonde mv. efter FBL af, om de er  

 omfattet af fondslovene, dvs. fondsloven (FL) eller erhvervsfondsloven (EFL).  

 Fra og med indkomståret 1996 er fonde, der er oprettet i udlandet, Færøerne  

 eller Grønland, også skattepligtige efter FBL, såfremt fonden har sin ledelse  

 her i landet.
Skattepligten indtræder uafhængig af, hvor fonden er  

 indregistreret.
Er indkomståret 1996 påbegyndt den 6. april 1995, har  

 bestemmelsen først virkning fra indkomståret 1997. Se S.A.1.10 om fondes  

 skattepligt.
Fonde, der ikke er omfattet af skattepligten i FBL, kan være  

 omfattet af SEL § 1, stk. 1, nr. 6. Se herom S.A.1.10.3 og S.A.1.8.  

 Vedrørende indkomstopgørelsen for fonde, der er skattepligtige efter SEL § 1,  

 stk, 1, nr. 6, se S.C.8. I følgende love er der foretaget ændringer i FBL som  

 til dels gælder fra og med indkomståret 1996:
Lov nr. 180 af 23. marts 1995 lov nr. 312 af 17. maj 1995 lov nr. 313 af 17. maj 1995 lov nr. 412 af 14. juni 1995 lov nr. 1078 af 20. december 1995 lov nr. 1104 af 20. december 1995 lov nr. 399 af 22. maj 1996 lov nr. 487 af 12. juni 1996.
 Til FBL knytter sig skm. cirk. nr. 49 af 19. marts 1996, samt skm. bek.  

 nr. 649 af 26. juli 1995.
 FBL indeholder i §§ 16-22 en række regler, der finder anvendelse ved  

 overgang til beskatning efter lovens regler.
Der skal senest 3 måneder efter fondens oprettelse indsendes vedtægter til  

 fondens hjemstedskommune og til fondsmyndigheden.
Om det nærmere indhold af  

 disse regler henvises til S.A.1.10.
S.C.5.1 Opgørelse af skattepligtig indkomst Ifølge FBL § 3, stk. 1, opgøres den skattepligtige indkomst for fonde, der  

 er omfattet af FBL § 1, stk. 1, nr. 1 og 4, efter skattelovgivningens  

 almindelige for indregistrerede aktieselskaber gældende regler med de  

 undtagelser, der følger af FBL § 3, stk. 2 og 3, samt §§ 4-6.
Skatteprocent Skatteprocenten for fonde er den samme som selskabsskatteprocenten.
For  

 indkomståret 1996 er skatteprocenten 34. Om acontoskatteordningen henvises  

 til S.E.1.1, til skm. cirk. nr. 49 af 19. marts 1996 pkt. 25 og til skm. bek.  

 nr. 649 af 26. juli 1995.
Selvangivelse SEL's regler om ligning og opkrævning finder anvendelse, jf.
FBL § 15,  

 stk. 1. Fonde og foreninger er ligeledes omfattet af bek. nr. 141 af 26. feb.  

 1992 om skattemæssige krav til regnskabsgrundlaget og årsregnskabet.
Efter  

 FBL § 15, stk. 3, nr. 1, kan fonde, der er omfattet af lovens § 1, stk. 1,  

 nr. 1 og 4, dog i stedet for selvangivelse indgive erklæring, såfremt fonden  

 ikke har indkomst ved erhvervsmæssig virksomhed, og fondens indkomst inkl.  

 skattefri udbytteindkomst efter fradrag af renteudgifter og  

 administrationsomkostninger ikke overstiger 25.000 kr.
Skattefrit  

 datterselskabsudbytte skal i den forbindelse medregnes til indkomsten.  

 Såfremt fonden har indkomst ved erhvervsmæssig virksomhed, kan  

 erklæringsordningen ikke anvendes, uanset at den samlede indkomst ikke  

 overstiger 25.000 kr.
Vurderingen af, om en fond har erhvervsmæssig indkomst,  

 skal foretages i overensstemmelse med skattelovgivningens almindelige regler  

 herom.
Efter FBL § 15, stk. 3, nr. 2, kan fonde, der driver offentligt  

 tilgængelige museer, indgive erklæring om, at overskuddet i sin helhed  

 anvendes til museets drift.
Det er dog en forudsætning, at fonden har fået  

 tilladelse til at foretage hensættelser til almenvelgørende eller på anden  

 måde almennyttige kulturelle formål efter reglerne i § 4, stk. 7.
Endelig indeholder § 15, stk. 3, nr. 3 en dispensationsregel, således at  

 visse andre fonde kan indgive erklæring i stedet for selvangivelse.
Se  

 nærmere herom i skm. cirk. nr. 49 af 19. marts 1996, pkt. 26.2.
 Erklæringen skal vedlægges årsregnskabet og skal som selvangivelsen  

 indsendes til den kommunale skattemyndighed.
For fonde, der oprettes den 1. juli 1994 eller senere, eller som ændrer  

 deres regnskabsår den 1. juli 1994 eller senere, skal regnskabsåret omfatte  

 en periode på 12 måneder, der afsluttes ved udgangen af et kvartal.
En fonds  

 første regnskabsperiode, og ved omlægning af regnskabsperioden en senere  

 periode, kan dog omfatte et kortere eller længere tidsrum, men højst 18  

 måneder, jf.
FL § 22, stk. 1.
Udbytte FBL § 10, stk. 1, 2 og 3 indeholder regler, der svarer til SEL § 13, stk.  

 1, nr. 2 og § 13, stk. 3 om skattefrit udbytte og § 13, stk. 4, om udbytte,  

 der medregnes ved indkomstopgørelsen med 66 pct. af beløbet.
Udbytte af  

 næringsaktier medregnes dog med hele beløbet.
FBL § 11, stk. 2, indeholdt tidligere en henvisning til den tidligere  

 bestemmelse i SEL § 17, stk. 2, om udlandslempelse.
Bestemmelsen om  

 udlandslempelse er imidlertid ophævet, jf. lov nr. 486 af 30/6 1993, som  

 ændret ved lov nr. 427 af 14. juni 1995. Ifølge lovens overgangsbestemmelser,  

 der også gælder fonde og foreninger omfattet af FBL, sker ophævelsen af  

 udlandslempelsen trinvis, hvilket indebærer, at den beregnede indkomstskat  

 for indkomståret 1996 nedsættes med 4/7 af halvdelen af det skattebeløb, der  

 forholdsmæssigt svarer til denne del af indkomsten.
Se i øvrigt afsnit S.E.2  

 og skm. cirk. nr. 49 af 19. marts 1996, pkt. 12.2.
Ifølge den nuværende FBL § 11, stk. 2, gælder SEL § 17, stk. 2, 3 og 4 -  

 om nedsættelse eller eftergivelse af den beregnede skat fra udlandet - også  

 de af FBL omfattede fonde og foreninger.
Se herom skm. cirk. nr. 49 af 19. marts  

 1996, pkt. 12.3.
 FBL § 10, stk. 4, svarer til SEL § 13, stk. 5, jf. herom afsnit S.C.1.
Ved lov nr. 399 af 22. maj 1996 blev FBL § 10, stk. 3 og 4 ændret og der  

 blev indsat stk. 5 til 8 i bestemmelsen.
Der er tale om konsekvensændringer  

 som følge af ændringer i SEL § 13. Der henvises til S.C.1.2.4.5.
Efter SEL § 3, stk. 5, anses indkomst, der erhverves af aktieselskaber,  

 som i altovervejende grad ejes af almenvelgørende eller almennyttige fonde  

 eller foreninger, for indtjent af fonden eller foreningen.
Reglen bevirker,  

 at udbytteudlodninger fra selskaber til almennyttige moderfonde ikke  

 beskattes i selskabet, men anses for indtjent direkte af fonden.
Det er en  

 forudsætning for at bringe reglen i anvendelse, at fonden i det indkomstår,  

 hvori den anses for at have indtjent beløbet, uddeler eller hensætter beløbet  

 efter FBL § 4, stk. 1 eller 3. Fonden vil således have fradragsret for et  

 beløb, der svarer til den indtægt, som skal medregnes direkte i fondens  

 skattepligtige indkomst.
Såfremt aktieselskabets indkomst må karakteriseres  

 som ikke-erhvervsmæssig, indgår beløbet i den indkomst, der skal reduceres  

 med bundfradrag.
Tvungen sambeskatning Ved lov nr. 487 af 12. juni 1996 blev der indsat en § 12 i FBL.  

 Bestemmelsen har virkning fra og med indkomståret 1996. Er indkomståret 1996  

 påbegyndt før den 6. december 1995, har bestemmelsen dog først virkning fra  

 og med indkomståret 1997.
 Skattepligtige efter FBL kan ikke opnå tilladelse til sambeskatning  

 hverken indbyrdes eller med aktieselskaber mv.
Efter den nye FBL § 12 skal fonde mv., der er skattepligtige efter FBL § 1  

 - i lighed med hvad der gælder for selskaber efter reglerne om tvungen  

 sambeskatning - beskattes af den finansielle indkomst, som optjenes i  

 lavtbeskattede udenlandske selskaber, der kontrolleres af den danske fond mv.  

 Hvis den danske fond mv. ikke besidder alle aktier i det udenlandske selskab,  

 skal den dog kun medregne en forholdsmæssig del af indkomsten i det  

 udenlandske selskab til den skattepligtige indkomst.
I øvrigt finder de  

 relevante bestemmelser i SEL § 32 tilsvarende anvendelse.
S.C.5.1.1 Driftsomkostninger Henvisningen i FBL § 3, stk. 1, til SEL's regler medfører, at fonde kan  

 foretage fradrag for driftsomkostninger, jf.
SL § 6 a.
Det er nødvendigt at sondre imellem driftsomkostninger, uddelinger og  

 konsolideringsfradrag.
Fradrag for driftsomkostninger gives uden iagttagelse  

 af prioriteringsreglen i FBL § 6, ligesom et skattemæssigt underskud som  

 følge af fradrag for driftsomkostninger kan fremføres efter LL § 15.
 Som driftsomkostninger anses udgifter, hvorved fonden bringes i stand til  

 at varetage sine vedtægtsmæssige formål.
Driftsomkostningsbegrebet er i relation til FBL udvidet fra alene at  

 omfatte udgifter forbundet med erhvervsmæssig virksomhed til også at omfatte  

 udgifter, der er nødvendige af hensyn til fondens øvrige virke.
Udover  

 sædvanlige erhvervsmæssige udgifter vil således også udgifter forbundet med  

 fondsvirksomheden kunne fradrages.
Som eksempel kan nævnes en stiftelses  

 udgifter til drift af stiftelsens friboliger eller en ikke-erhvervsdrivende  

 fonds omkostninger til kontorhold.
Rejseudgifter ved afholdelse af  

 bestyrelsesmøder i udlandet kan ikke godkendes som driftsomkostninger.
Rejseudgifter i forbindelse med besøg i Danmark af en fondsstifter er  

 derimod godkendt, idet stifterens aktivitet i Danmark havde nær tilknytning  

 til fondens indtægtserhvervelse ved gaver.
Om driftsomkostninger i øvrigt, se  

 skm. cirk. nr. 49 af 19. marts 1996, pkt. 16.
Fonde, der er omfattet af EFL, kan fradrage årsafgiften til Erhvervs- og Selskabsstyrelsen ved opgørelsen af den skattepligtige indkomst.
Se også  

 E.A.2.1.4.2 om LL 8 J.
S.C.5.1.2 Afskrivninger En udgift afholdt som led i driften af fonden vil normalt kunne fradrages  

 som driftsomkostning eller kunne gøres til genstand for afskrivninger.
Om  

 fondens udgifter kan gøres til genstand for afskrivninger afhænger af  

 skattelovgivningens almindelige regler herom.
 I lighed med hvad der gælder for driftsomkostninger, kan en udgift være  

 afskrivningsberettiget, selv om den ikke kan karakteriseres som  

 erhvervsmæssig.
Afgrænsningen af afskrivningsberettigede udgifter må ses i lyset af de  

 særlige investeringer, der foretages af hensyn til fondsvirksomheden.
For  

 bygningsafskrivninger er det dog en forudsætning for skattemæssige  

 afskrivninger, at der er tale om en afskrivningsberettiget bygning, jf.
AL §  

 18.
S.C.5.1.3 Underskud Et skattemæssigt underskud, der fremkommer ved opgørelsen af den  

 skattepligtige indkomst efter FBL § 3, kan fremføres til modregning i  

 følgende års positive indkomst efter LL § 15.
Såfremt indkomsten, efter at der er foretaget fradrag efter FBL § 4 for  

 uddelinger og hensættelser til uddelinger, udviser underskud, kan den del af  

 underskuddet, som svarer til det fradragsberettigede nettotab efter KGL,  

 ligeledes fremføres til fradrag i de følgende fem års positive indkomst.  

 Inden for denne periode kan fradraget, ligesom fradrag efter LL § 15, kun  

 overføres til senere indkomstår, såfremt det ikke kan rummes i et tidligere  

 års skattepligtige indkomst, jf.
FBL § 3, stk. 2.
Ved opgørelsen af det fradragsberettigede nettokurstab skal der tages  

 højde for prioriteringsreglen i FBL § 6, jf.
TOLD-SKAT Nyt 1992.15.449 (TfS  

 1992,409) (Dep.).
Et underskud, der fremkommer ved, at uddelinger og henlæggelser som nævnt  

 i FBL §§ 4 og 5 overstiger den efter FBL § 3 opgjorte indkomst, kan ikke  

 fremføres til modregning i følgende års indkomst.
Overstiger uddelinger,  

 hensættelser og konsolideringsfradrag tilsammen med bundfradraget den efter FBL § 3 opgjorte indkomst, kan det overskydende beløb ikke fremføres til  

 modregning i følgende års indkomst.
Underskud fremført efter LL § 15 og FBL § 3, stk. 2, fradrages inden  

 fradrag for uddelinger og henlæggelser.
Underskud, der vedrører  

 erhvervsmæssig virksomhed fra tidligere indkomstår forud for indtræden af  

 skattepligt efter FBL vil ligeledes kunne fremføres til modregning i den  

 efter FBL § 3 opgjorte indkomst.
S.C.5.1.4 Kursgevinster Fonde og foreninger er omfattet af KGL.
I medfør af KGL § 2 er fonde og  

 foreninger generelt skattepligtige af gevinster og tab på fordringer og gæld.
Dette gælder også fordringer og gæld i fremmed valuta, jf.
KGL § 6. I  

 lighed med selskaber er fonde og foreninger som udgangspunkt ikke omfattet af  

 mindsterentereglen, se skm. cirk. nr. 49 af 19. marts 1996, pkt. 13.4.
 Ikke-erhvervsdrivende fonde har tilsvarende mulighed som de  

 erhvervsdrivende fonde til at minimere kursgevinstbeskatningen via  

 fradragsberettigede uddelinger.
Fonden vil kunne få fradrag for uddeling af nettokursgevinsten, uanset at  

 denne først kan opgøres beløbsmæssigt efter indkomstårets udgang.
Det er dog  

 en betingelse, at fonden inden indkomstårets udløb må anses for endeligt at  

 have forpligtet sig til uddeling, jf. nedenfor S.C.5.2.3.
 Med hensyn til kurstab er der indsat en særlig regel om  

 underskudsfremførsel, jf. ovenfor S.C.5.1.3.
Uanset udgangspunktet om fradragsret for tab på alle fordringer indeholder KGL § 6 B en regel om, at bl.a. fonde og foreninger som udgangspunkt ikke  

 kan fradrage tab på fordringer på koncernforbundne selskaber.
Såfremt kreditors fradragsret er omfattet af den nævnte begrænsning, skal  

 debitor ikke medregne den modsvarende gevinst på sin gæld.
Dette gælder dog  

 ikke ved eftergivelse af gæld, i det omfang gælden nedskrives til et lavere  

 beløb end fordringens værdi for kreditor på tidspunktet for  

 gældseftergivelsen.
 Om denne regel se S.C.1.2.2.
Det bemærkes endvidere, at der ikke er skattepligt af gevinst på gæld som  

 følge af tvangsakkord eller aftale om en samlet ordning mellem en skyldner og  

 dennes kreditorer om bortfald eller nedsættelse af gælden, jf.
KGL § 6 A.
 Dette gælder dog ikke, i det omfang gælden nedskrives til et lavere beløb  

 end fordringens værdi for kreditor.
S.C.5.2 Særlige regler S.C.5.2.1 Bundfradrag Efter § 3, stk. 2, kan fonde og foreninger ved opgørelsen af indkomsten  

 før særlige fradrag for uddelinger og hensættelser foretage et bundfradrag.
Bundfradraget foretages i den samlede indkomst eksklusiv indkomst fra  

 erhvervsmæssig virksomhed.
Det er således alene de samlede  

 ikke-erhvervsmæssige nettorenteindtægter, nettokursgevinster og  

 nettoaktieavancer samt skattepligtige udbytter, gaver og ejendomsavancer mv.,  

 der reduceres med bundfradraget.
Erhvervsmæssig indkomst afgrænses i relation  

 til beregningen af bundfradraget efter de retningslinier, der findes i SEL §  

 1, stk. 5.
Vejledende i denne forbindelse er således den praksis, der findes  

 vedrørende institutioner omfattet af SEL § 1, stk. 1, nr. 6. Opmærksomheden  

 henledes dog på, at SEL § 1, stk. 6, ikke er gældende for foreninger omfattet  

 af FBL.
Denne bestemmelse er således også uden betydning ved beregningen af  

 bundfradraget efter § 3, stk. 2. Se også ovenfor S.A. 1.10.5.
 Fradraget udgør maksimalt 25.000 kr. for fonde.
Bundfradraget foretages inden fradrag efter §§ 4 og 5. Der kan derfor ikke  

 ske fremførsel af et underskud svarende til bundfradraget, såfremt der  

 foretages uddelinger eller hensættelser af samme størrelse som indkomsten  

 opgjort efter § 3. Dette svarer til, at underskud, der fremkommer ved, at  

 uddelinger og hensættelser overstiger den efter § 3 opgjorte indkomst, ikke  

 kan fremføres.
I § 3, stk. 2, findes dog en særregel vedrørende  

 fradragsberettiget nettotab efter KGL, se S.C.5.1.3.
En ikke-udnyttet del af et bundfradrag, der skyldes, at den  

 ikke-erhvervsmæssige indkomst er mindre end 25.000 kr., kan ikke modregnes i eventuel positiv  

 erhvervsmæssig indkomst.
 S.C.5.2.2 Gaver.
Fonde, som ikke er familiefonde, er kun skattepligtige af gaver, hvis de  

 skal anvendes til uddeling, eller det i vedtægterne er bestemt, at kapitalen  

 i løbet af et nærmere fastsat tidsrum skal anvendes til uddeling, jf.
FBL §  

 3, stk. 3, 1. pkt.
Denne regel skal ses i sammenhæng med FL § 9, stk. 1, og  

 EFL §§ 10 og 11, hvorefter gaver, der indgår i en fonds grundkapital, som  

 hovedregel ikke kan uddeles.
En fonds grundkapital er den kapital, der  

 foreligger ved en fonds stiftelse.
Gaver, der på et senere tidspunkt  

 modtages, indgår i grundkapitalen, medmindre giveren udtrykkeligt har  

 bestemt, at gaven skal kunne uddeles.
Gaver til familiefonde, jf.
FL § 7 og EFL § 8, medregnes ved opgørelsen af  

 fondens skattepligtige indkomst, såfremt der er tale om en gave, hvorved  

 fondens grundkapital udvides (FBL § 3, stk. 3, 2. pkt.). Af gaver, som ydes  

 til stiftelse af familiefonde, svares en afgift på 20% (FBL § 3, stk. 3, 3.  

 pkt.).
Ved lov nr. 399 af 22. maj 1996 er FBL § 3, stk. 3, 3. pkt. blevet  

 præciseret, således at det nu klart fremgår, at det alene er gaver, der  

 tilfalder grundkapitalen i forbindelse med stiftelse af en familiefond, som  

 bliver pålagt en afgift på 20 pct.
I andre tilfælde finder de almindelige  

 regler om beskatning af gaver i § 3, stk. 3, 1. pkt. anvendelse.  

 Præciseringen gælder fra 1. juli 1995.
 Familiefonde, der yder lån til lav eller ingen rente, giver herved  

 modtageren af lånet en økonomisk fordel i kraft af en rente lavere end  

 mindsterenten, jf.
TfS 1995,273 (LSR). Denne fordel, der anses for løbende uddelinger fra  

 fonden, kan hos modtageren (låntageren) karakteriseres som en gave eller  

 understøttelse, jf.
SL § 4 litra c, der løbende skal medregnes i  

 indkomstopgørelsen.
 Låntageren har samtidig et tilsvarende rentefradrag.
En fond, der bl.a. ejede en række anpartsselskaber, hvis formål var at stå  

 som komplementar i kommanditselskaber, og som også ejede et  

 administrationsselskab, der stod for det daglige arbejde i fonden og dens  

 selskaber, blev anset for skattepligtig af gaver, ydet af kommanditister i  

 nævnte kommanditselskaber, idet fondens medvirken ved gennemførelse af  

 investeringsprojekter i disse selskaber blev anset for erhvervsmæssig  

 virksomhed.
HD af 22. jan. 1993, TOLD-SKAT Nyt 1993.10.440 (TfS 1993,49). Det bemærkes, at dommen angår den  

 skattemæssige behandling af indtægter i relation til SEL § 1, stk. 1, nr. 6,  

 idet sagen angår skatteår forud for gennemførelsen af FBL.
I forbindelse med en fusion af to fonde påtænktes efter tilladelse fra  

 fondsmyndighederne at overføre hele kapitalen, d.v.s. både den disponible og  

 bundne kapital i den indskydende fond til den disponible kapital i den  

 modtagende fond.
LR fandt ikke, at overførslen var til hinder for, at  

 fusionen kunne gennemføres i henhold til FUL's regler, TfS 1994,320 (BF).
S.C.5.2.2.1 Gaver til udenlandske fonde Ved lov nr. 487 af 12. juni 1996 er der indsat en ny § 3 A i FBL.  

 Bestemmelsen har virkning for personer, selskaber og fonde, der foretager  

 indskud i en udenlandsk fond eller trust den 6. december 1995 eller senere.
Såfremt en skattepligtig omfattet af KSL § 1, SEL § 1 eller FBL § 1,  

 indskyder midler i en udenlandsk fond eller trust, som er stiftet eller  

 oprettet i et land, hvor fonde eller truster beskattes væsentligt lavere end  

 efter danske regler, svarer indskyderen en afgift på 20 pct. af indskuddet.  

 Dette gælder dog kun den del af de årlige indskud, der overstiger 10.000 kr.,  

 jf.
FBL § 3 A, stk. 1.
 Skatteministeren kan meddele indskydere, der er skattepligtige efter  

 forannævnte, dispensation fra afgiften, såfremt indskyderen godtgør, at  

 midlerne i den udenlandske fond eller trust anvendes i almenvelgørende eller  

 på anden måde almennyttigt øjemed til fordel for en større kreds af personer.
Indskud, der foretages af udenlandske selskaber og foreninger mv., som  

 kontrolleres, jf.
SEL § 32, stk. 1, af en afgiftspligtig omfattet af stk. 1,  

 anses for foretaget af den afgiftspligtige.
 Forannævnte bestemmelser finder tilsvarende anvendelse på afgiftspligtige,  

 som bliver fuldt skattepligtige efter en af de i stk. 1 nævnte bestemmelser,  

 såfremt de tidligere har været omfattet af en af disse bestemmelser og inden  

 for de sidste 5 år forud for den fulde skattepligts genindtræden har  

 foretaget indskud i en udenlandsk fond eller trust som nævnt i stk. 1.  

 Indskud anses i disse tilfælde for foretaget ved den fulde skattepligts  

 genindtræden.
 En udenlandsk fond eller trust anses tillige for beskattet væsentligt  

 lavere end efter danske regler, hvis der er indgået en aftale om skattesats  

 eller beskatningsgrundlag med skattemyndighederne i den stat, hvori den er  

 hjemmehørende, herunder efter bestemmelserne i en  

 dobbeltbeskatningsoverenskomst, eller hvis skattereglerne i den pågældende  

 stat er indrettet efter, hvor indskyderne er hjemmehørende.
 Indskudsafgiften forfalder til betaling, når indskuddet foretages.  

 Indskyderen skal samtidig give meddelelse til TSS om det afgiftspligtige  

 indskud.
Indbetalingen anses for rettidig, når den finder sted senest en måned  

 efter forfaldsdagen.
Såfremt der ikke indgives meddelelse, finder §§ 41-43 i  

 DGL tilsvarende anvendelse.
Betales indskudsafgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af indskyderen.
S.C.5.2.3 Uddelinger Fonde kan i den efter FBL § 3 opgjorte indkomst foretage fradrag for  

 uddelinger efter reglerne i FBL § 4, stk. 1 og 2. Ved uddelinger forstås  

 dispositioner, hvorved fonden realiserer de vedtægtsmæssige formål.  

 Uddelinger kan bestå af ydelse af legater og gaver eller i afkald på indtægt,  

 f.eks. rentefrie lån eller friboligydelse.
Har fonden til formål at drive og  

 vedligeholde bygninger, kan forbedrings- og vedligeholdelsesudgifter efter  

 omstændighederne anses for uddelinger.
 Det er uden betydning, om formålet varetages ved egentlige uddelinger til  

 subjekter uden for fonden, eller om fonden varetager formålet i eget regi.
 Afdrag på lån, der er optaget til finansiering af en anskaffelse eller  

 forbedring mv., der direkte tjener fondens formål, og som derfor må betragtes  

 som en (intern) uddeling, vil kunne fradrages, se nærmere Skat 1987.1.59 (TfS  

 1987,11) (SKD) og Skat 1988.10.619 (TfS 1988,554) (SD) samt SO 1988.263  

 (SKD).
 En uddeling kan således tillige karakteriseres som den vedtægtsbestemte  

 anvendelse af fondens nettoindkomst, der sker uden forventning om modydelse  

 fra modtageren, eller hvor en modydelse er et aktiv, som fonden har en  

 vedtægtsmæssig forpligtelse til at erhverve.
Udlån, kaution eller anden sikkerhedsstillelse, samt rene  

 formuedispositioner anses ikke for en uddeling.
Tab på udlån og  

 låneeftergivelse kan efter omstændighederne anses for en uddeling.
Fradragstidspunktet Uddelinger skal være foretaget i det pågældende indkomstår og fremgå af  

 selvangivelsen for indkomståret.
Der kan således kun fratrækkes de i  

 regnskabsåret foretagne uddelinger.
Dispositioner, der består i, at der ved  

 regnskabsårets slutning afsættes beløb til senere uddelinger, kan derimod  

 først fratrækkes i det år, hvor uddelingen finder sted.
En uddeling anses for foretaget, når der foreligger en retsgyldig  

 forpligtelse til at præstere uddelingen.
Dette gælder uanset om betalingen  

 eller overgivelsen af gaven først finder sted i det efterfølgende indkomstår.  

 Fonden vil således kunne fradrage en uddeling på det tidspunkt, hvor der er  

 afgivet bindende tilsagn om ydelsen, Skat 1987.11.808 (TfS 1987,566) (SKD) og Skat 1990.5.380 (TfS 1990,204) (LSR).
Fradragsretten og dermed den retlige forpligtelse kan anses for indtrådt,  

 uanset at uddelingen endnu ikke kan fastsættes beløbsmæssigt.
Uddelinger af  

 nettokursgevinster efter bestemmelsen i FL § 9, stk. 2 vil først kunne ske  

 efter regnskabsårets udløb.
Fonden vil kunne få fradrag for uddelingen af  

 nettokursgevinsten, uanset at denne først kan opgøres beløbsmæssigt efter  

 indkomstårets udgang.
Det er dog en betingelse, at fonden ved den foretagne  

 uddeling må anses for endeligt at have forpligtet sig til uddeling.  

 Forpligtelsen skal være endeligt påtaget inden indkomstårets udløb.
Det er  

 dog et krav, at uddelingens størrelse kan opgøres efter objektive kriterier,  

 og at giver eller modtager ikke har mulighed for at påvirke størrelsen af  

 uddelingen.
 Afgørelsen af, hvorvidt der i det enkelte tilfælde er indtrådt en endelig  

 forpligtelse i det pågældende indkomstår, eller om forpligtelsen først  

 indtræder på et senere tidspunkt, foretages på grundlag af en konkret  

 vurdering af forholdene i hvert enkelt tilfælde.
 Ved successive uddelinger, der udstrækker sig over flere indkomstår, er  

 udgangspunktet ligeledes, at fradragsretten for uddelingerne indtræder på det  

 tidspunkt, hvor fonden bliver retligt forpligtet til at præstere uddelingen.
Fonden kan dog i visse tilfælde vælge at fradrage uddelingen på  

 forfaldstidspunktet.
Der henses i denne forbindelse bl.a. til, om der er tale  

 om på forhånd fastsatte årlige beløb.
Se eksempelvis Skat 1988.5.302 (TfS  

 1988,253) (BF).
 En eventuel beskatning hos modtageren udskydes tilsvarende.
Har fonden valgt at anvende forfaldsprincippet for en uddeling i stedet  

 for retserhvervelsestidspunktet, kan dette ikke ændres.
Fonden er dog ikke  

 bundet til samme princip ved forskellige løbende uddelinger.
Tilbageføres uddelinger til fonden, må det bero på en konkret bedømmelse,  

 om fondens skatteansættelse for udbetalingsåret eller fradragsåret bør  

 genoptages.
Skat 1988.5.302 (TfS 1988,253) (SD).
 Ved denne afgørelse bør henses til, om fonden som følge af tilbageførslen  

 under forkerte forudsætninger har foretaget fradrag efter § 4, stk. 1 og 2,  

 eller efter § 5, stk. 1. Der bør endvidere henses til, om uddelingen er  

 foretaget af en hensættelse, således at der ved en tilbageførsel bør  

 foretages en efterbeskatning i henhold til § 4, stk. 5, for  

 genoptagelsesåret.
 Ved en flerårig uddeling må en tilbageførsel af en uddeling fortrinsvis  

 anses for at vedrøre det eller de seneste uddelingsår.
 Medfører disse hensyn ikke, at en genoptagelse er påkrævet, kan  

 tilbageførslen indtægtsføres i fonden i tilbageførselsåret, medmindre andet  

 taler imod.
 Fradrag for uddelinger og hensættelser skal ikke foretages i nogen bestemt  

 rækkefølge.
En fond var efter sin fundats forpligtet til at erhverve og bevare et  

 bestemt slot.
LR afgav bindende forhåndsbesked om, at fonden i  

 erhvervelsesåret kunne fradrage den kontante del af købesummen som en  

 uddeling.
Afdrag på den overtagne prioritetsgæld kunne fratrækkes i det  

 indkomstår, hvori afdraget forfaldt til betaling, ligeledes som en uddeling,  

 idet det forudsattes, at der var tale om en almennyttig uddeling.
Skat  

 1988.10.619 (TfS 1988,554) (SD).
 Afgørelsen er stadfæstet af LSR.
En fond havde foretaget fradrag for vedtægtsmæssige uddelinger af  

 julekurve m.v., men havde ikke opfyldt oplysningspligten efter SKL.
LSR fandt  

 ikke, at der var hjemmel til at nægte fradrag under henvisning hertil, idet  

 den manglende opfyldelse af oplysningspligten var sanktioneret med  

 tvangsbøder, hvilket middel ikke havde været anvendt (TfS 1994,255).
Fradrag for uddelinger foretages under iagttagelse af prioriteringsreglen  

 i FBL § 6, se nærmere i S.C.5.2.6.
S.C.5.2.3.1 Almennyttige uddelinger Fonde kan efter FBL § 4, stk. 1, fradrage uddelinger til vedtægtsmæssige  

 formål, der kan anses for almenvelgørende eller på anden måde almennyttige.
 Begrebet almenvelgørende eller på anden måde almennyttige fortolkes i  

 overensstemmelse med den fortolkning, der er lagt til grund ved  

 administrationen af bestemmelserne i LL §§ 8 A, SEL § 3, stk. 2, og lov om  

 afgift af dødsboer og gaver § 3, stk. 2.
For at et formål kan anses for almenvelgørende eller på anden måde  

 almennyttigt, kræves, at den kreds af personer eller institutioner, der kan  

 komme i betragtning ved uddelingerne, er afgrænset efter retningslinier med  

 et objektivt præg.
Formålet må således komme en vis videre kreds til gode.  

 For at et formål kan anses for almenvelgørende, er det tillige en  

 forudsætning, at støtten ydes personer inden for en videre kreds, der er i  

 økonomisk trang.
Almennyttige formål foreligger, såfremt støtten kommer en vis videre kreds  

 til gode, og såfremt formålet ud fra en almindeligt fremherskende opfattelse  

 kan karakteriseres som nyttigt.
Blandt sådanne almennyttige formål kan nævnes  

 sociale, kunstneriske og andre kulturelle formål, miljømæssige,  

 videnskabelige, - herunder forskningsmæssige eller sygdomsbekæmpende -  

 humanitære, undervisningsmæssige, religiøse eller nationale øjemed.
Også  

 idrætsforeninger og dyreværnsorganisationer vil kunne anses for almennyttige.
Derimod vil organisationer, der varetager politiske, økonomiske eller  

 erhvervsmæssige interesser, ikke kunne anses for almennyttige, se f.eks.
Skat  

 1989.11.873 (TfS 1989,657) (LSR). Bidrag til sådanne organisationer vil  

 derfor kun kunne fradrages, hvis der er tale om en driftsomkostning, jf.  

 bl.a.
LL § 13, eller om en vedtægtsmæssig uddeling, der er skattepligtig for  

 modtager, jf.
FBL § 4, stk. 2.
Det er i almindelighed uden betydning for spørgsmålet, om et formål kan  

 anses for almenvelgørende eller på anden måde almennyttigt, om det udøves her  

 i landet eller i udlandet.
Det er dog som hovedregel en betingelse, at  

 administrationen af de midler, der kommer formålet til gode, finder sted her  

 i landet.
Hvis beslutningen om, hvilke formål midler fra en fond eller forening  

 omfattet af FBL skal tjene, ligger i en udenlandsk organisation, kan støtten  

 i almindelighed ikke anses for ydet til et almenvelgørende eller almennyttigt  

 formål.
Er der tale om midler til en udenlandsk organisation, og hvor  

 myndighederne i det pågældende land skønner, at organisationens midler  

 forvaltes forsvarligt, kan det være uden betydning, at administrationen  

 ligger i udlandet.
En fond, der efter sin fundats var forpligtet til at erhverve og bevare et  

 bestemt slot, kunne fradrage udgifter hertil som en almenvelgørende eller på  

 anden måde almennyttig uddeling.
Skat 1988.10.619 (TfS 1988,554) (SD).
 Stadfæstet af LSR.
En fond, der havde til formål at yde støtte til forsknings- og  

 uddannelsesaktiviteter i tilknytning til en læreanstalt kunne ikke fradrage købesummen for en  

 ejerlejlighed, der skulle stilles til rådighed for en gæsteprofessor, i  

 medfør af FBL § 4, stk. 1. Fonden kunne alene fradrage udgifterne vedrørende  

 ejerlejligheden i den periode, hvor en gæsteprofessor havde lejligheden til  

 rådighed, se Skat 1990.6.482 (TfS 1990,278) (BF).
En hjælpefond for personalet i en virksomhed blev ikke anset for  

 berettiget til fradrag for hensættelse til jubilæumsudgifter samt til  

 konsolideringsfradrag vedrørende udgifter til julefrokost.
Udgifterne ansås  

 ikke for uddelinger til almenvelgørende eller på anden måde almennyttige  

 formål.
TOLD-SKAT Nyt 1991.23.1365 (TfS 1991,572) (LSR).
S.C.5.2.3.2 Andre vedtægtsmæssige uddelinger Fonde kan i henhold til FBL § 4, stk. 2, foretage fradrag for uddelinger  

 til fyldestgørelse af andre vedtægtsmæssige formål end almenvelgørende eller  

 på anden måde almennyttige.
Det er en betingelse for fradrag, at modtageren af uddelingen er  

 skattepligtig heraf.
Skattepligten kan følge af KSL §§ 1 eller 2, SEL §§ 1  

 eller 2 eller FBL § 1, nr. 1, 2 eller fra og med indkomståret 1996 eller 1997  

 nr. 4, jf.
FBL § 4, stk. 2, 1. pkt.
Til godtgørelse af, at modtageren er  

 skattepligtig af uddelingen, kræves ingen særlig dokumentation.
Der er dog i  

 henhold til FBL § 4, stk. 2, 2. pkt., fradragsret, selv om der er tale om  

 gaver til en anden fond, som ikke medregnes til denne fonds skattepligtige  

 indkomst, jf.
FBL § 3, stk. 3 (jf. overfor under S.C.5.2.2.), medmindre der  

 er tale om gensidige gaver mellem fondene.
Ved en fonds rentefri eller lavt forrentede udlån til slægtninge til  

 stifteren skulle der fikseres en rente svarende til mindsterenten, jf.
TfS  

 1995,273 (LSR).
Det må herefter anses for tilstrækkeligt for at undgå rentekorrektion, at  

 der betales mindsterente af sådanne udlån.
Den tidligere praksis, hvorefter  

 der skulle foretages rentekorrektion på grundlag af markedsrenten, må  

 herefter anses for bortfaldet.
 LR fandt, at et sumbeløb, der afløste en løbende ydelse fra en fond,  

 skulle beskattes hos de berettigede, der til gengæld kunne fradrage beløbet  

 efter PBL § 18. Fonden havde fradrag for afløsningssummen efter FBL § 4, stk.  

 2. (TfS 1994,137 - BF).
Det er ikke en betingelse for fradragsretten, at modtageren rent faktisk  

 beskattes af uddelingen, idet skattefrihed for uddelingen kan skyldes  

 modtagers indtægtsforhold eller andre særlige fradragsregler m.v., lige som  

 skattepligt hos modtager anses at foreligge i tilfælde, hvor en for modtager  

 skattefri ydelse medfører bortfald af en fradragsberettiget udgift.
LSR  

 fandt, at der ikke i FBL § 4, stk. 2, var hjemmel til at nægte fradrag for  

 vedtægtsmæssige uddelinger, selv om modtagerfonden opnår skattefritagelse  

 efter § 3, stk. 3, for gaver til udvidelse af grundkapitalen (TfS 1995,14).
S.C.5.2.4 Hensættelser til almenvelgørende eller på anden måde  

 almennyttigt formål Efter FBL § 4, stk. 3, kan fonde i den efter FBL § 3 opgjorte indkomst  

 foretage fradrag for hensættelser til opfyldelse af almenvelgørende eller på  

 anden måde almennyttige formål.
Vedrørende begrebet almenvelgørende eller på  

 anden måde almennyttigt, se afsnit S.C.5.2.3.1. Det skal bemærkes, at fradrag  

 for hensættelse efter FBL § 4, stk. 3, foretages under iagttagelse af  

 prioriteringsreglen i FBL § 6, se nærmere S.C.5.2.6.
Bek. nr. 649 af 26. juli 1995 indeholder nærmere regler om  

 regnskabsmæssige krav mv.
Af bek. fremgår bl.a. følgende:
 - Ved hensættelser på grundlag af indkomstårets overskud til senere  

 opfyldelse af almenvelgørende eller på anden måde almennyttige formål skal  

 formålet ikke længere anføres på selvangivelsen.
 - Når hensættelsen ikke er anvendt inden udløbet af den fastsatte frist,  

 skal det på selvangivelsen i det år, hvori fristen udløber, anføres, hvilke  

 beløb der skal beskattes, jf. bek.ens § 5, 1. og 2. pkt.
 Hensættelserne skal fremgå af selvangivelsen for indkomståret, hvorfor det  

 er tilstrækkeligt, at hensættelsen er foretaget inden udløbet af fristen for  

 indgivelse af selvangivelse.
 Afkast af hensatte beløb medregnes ved opgørelsen af fondens  

 skattepligtige indkomst, og anses ikke for hensat, medmindre andet er bestemt  

 i overensstemmelse med ovennævnte regler.
 Der stilles ingen særlige placeringskrav til hensættelserne.
Hensættelsen skal i sin helhed være anvendt til det almenvelgørende eller  

 på anden måde almennyttige formål inden 5 år efter udløbet af  

 hensættelsesåret, jf.
FBL § 4, stk. 4. Der kan dog dispenseres herfra efter  

 reglerne i FBL § 4, stk. 6 og 7, se nedenfor.
Er der ikke meddelt  

 dispensation, og overskrides 5-årsfristen, foretages en efterbeskatning efter  

 reglerne i FBL § 4, stk. 5.
 Oplysning om beløb til beskatning skal fremgå af selvangivelsen, jf.  

 ovenfor.
Medfører prioriteringsreglen i FBL § 6, at fradraget efter FBL § 4, stk.  

 3, begrænses helt eller delvis, foretages ingen efterbeskatning for den del  

 af hensættelsen, der ikke medførte fradragsret.
Efter FBL § 22 skal  

 henlæggelser foretaget efter SEL § 3, stk. 3, jf.
SEL § 3, stk. 2, og SEL §  

 1, stk. 1, nr. 6, være fuldt ud benyttet til et almenvelgørende eller på  

 anden måde almennyttigt formål inden 5 år efter udløbet af det indkomstår,  

 der ligger til grund for skatteansættelsen for det indkomstår, hvori fonden  

 første gang beskattes efter FBL.
Efterbeskatning i tilfælde, hvor beløbet  

 ikke er anvendt inden 5-års periodens udløb, finder sted efter FBL § 4, stk.  

 5. Dette gælder dog kun for perioden efter den udvidede skattepligts  

 ikrafttræden.
I perioden forud herfor sker efterbeskatning efter SEL's  

 regler.
 Ifølge bek. nr. 649 af 26. juli 1995 § 4, stk. 2, anses henlæggelser efter  

 FBL § 4, stk. 3, for anvendt til det konkrete formål forud for hensættelser  

 efter SEL § 3, stk. 3, med mindre der udtrykkeligt er truffet bestemmelse om  

 det modsatte.
S.C.5.2.4.1 Dispensation for 5-årsfristen Efter FBL § 4, stk. 7, kan fonde opnå tilladelse til at foretage  

 hensættelser som nævnt i § 4, stk. 3, til fyldestgørelse af kulturelle, men  

 ikke konkretiserede formål, uden at opfylde betingelsen i § 4 , stk. 4, om,  

 at hensættelser skal være benyttet i deres helhed inden 5 år.
Ved  

 dispensation skal dog fastsættes en frist for anvendelse af de hensatte beløb  

 på ikke over 15 år.
 Ved bek. nr. 527 af 17. juni 1996 er de kommunale skattemyndigheder  

 bemyndiget til som 1. instans at træffe afgørelse efter FBL § 4, stk. 7.
Det er som nævnt en forudsætning for dispensation, at hensættelsen efter FBL § 4, stk. 7, jf. stk. 3, foretages til fyldestgørelse af kulturelle  

 formål.
Dette kan være tilfældet, hvis fonden selv driver kulturel virksomhed  

 - f.eks. museumsvirksomhed - eller hvis fonden støtter drift af og  

 anskaffelser til museer og fonde, der støtter kunstnere eller opførelse eller  

 udstilling af kulturelle frembringelser.
Hensættelsesadgangen efter § 4, stk.  

 7, er en undtagelse i forhold til den generelle hensættelsesadgang, og den  

 skal anvendes til opsparing til større uddelinger.
TOLD-SKAT Nyt 1993.7.331  

 (TfS 1993,179). Dispensation efter FBL § 4, stk. 7, kan meddeles forud for  

 hensættelsen.
Hensættelserne skal opfylde samme regnskabsmæssige krav som hensættelser  

 efter FBL § 4, stk. 3. Efterbeskatning i tilfælde, hvor hensættelserne er  

 anvendt til ikke-kulturelle formål eller ikke anvendt inden den udvidede  

 frists udløb, foretages efter reglerne i FBL § 4, stk. 5, jf.
S.C.5.2.4.
S.C.5.2.4.2 Særlige dispensationer for krav til hensættelse De lokale skattemyndigheder kan i henhold til FBL § 4, stk. 6, i ganske  

 særlige tilfælde tillade, at hensættelsen anvendes efter udløbet af den i FBL  

 § 4, stk. 4, nævnte frist Afgørelser efter § 4, stk. 6 kan indbringes for told- og skatteregionerne,  

 for København og Frederiksberg kommuners vedkommende henholdsvis Told- og  

 Skatteregion København 2 (Nord) og Told- og Skatteregion København 3  

 (Nordvest).
S.C.5.2.4.3 Efterfølgende ændring af hensættelser Fonde, der har foretaget hensættelser efter FBL § 4, stk. 3 og 7, kan  

 efter udløbet af fristen for indgivelse af selvangivelsen kun ændre disse  

 hensættelser med LR's tilladelse, jf.
FBL § 4, stk. 8.
 Hovedsigtet med bestemmelsen er de tilfælde, hvor ligningsmyndigheden  

 påtænker at forhøje den selvangivne eller ansatte indkomst, og hvor det er  

 fundet rimeligt at give mulighed for, via større hensættelser, at udligne den  

 påtænkte forhøjelse.
 LR har udlagt kompetancen efter § 4, stk. 8, til kommunerne, jf.  

 T&S-cirk. 1995-17.
S.C.5.2.5 Konsolideringsfradrag FBL § 5 indeholder regler, hvorefter fonde har mulighed for at foretage  

 fradrag i den skattepligtige indkomst for hensættelser til konsolidering af  

 fondsformuen.
I lighed med hvad der gælder for uddelinger og hensættelser efter FBL § 4,  

 kan fradrag efter FBL § 5 kun foretages under iagttagelse af  

 prioriteringsreglen i FBL § 6, jf.
S.C.5.2.6.
Konsolideringsfradraget efter FBL § 5 er en ren regnskabsmæssig postering  

 til brug for indkomstopgørelsen.
Der kræves ikke nogen faktisk hensættelse.
 Skat 1988.4.235 (TfS 1988,224) (SKD).
S.C.5.2.5.1 Konsolideringsfradrag som følge af almennyttige uddelinger I henhold til FBL § 5, stk. 1, kan fonde i den efter FBL § 3 opgjorte  

 indkomst foretage fradrag for hensættelser på op til 25 pct. af de i  

 indkomståret foretagne uddelinger til almenvelgørende eller på anden måde  

 almennyttige formål efter FBL § 4, stk. 1. Vedtægtsmæssige uddelinger efter  

 FBL § 4, stk. 2, kvalificerer ikke til fradrag efter § 5, stk. 1. Se  

 TOLD-SKAT Nyt 1991.23.1365 (TfS 1991,572), hvor en hjælpefond for personalet  

 i en virksomhed ikke blev anset for berettiget til fradrag for hensættelse  

 til jubilæumsudgifter samt til konsolideringsfradrag vedrørende udgifter til  

 julefrokost.
 Hensættelser efter FBL § 4, stk. 3, berettiger først til fradrag efter FBL  

 § 5, stk. 1, i det indkomstår, hvori hensættelsen er endeligt uddelt, se  

 S.C.5.2.3.
S.C.5.2.5.2 Konfirmerede fonde Ved bek. nr. 527 af 17. juni 1996 er de kommunale skattemyndigheder  

 tillagt kompetencen til efter lovens § 5, stk. 2, at tillade fonde at  

 foretage fradrag for andre hensættelser.
Der er tale om  

 konsolideringshensættelser, men i modsætning til konsolideringshensættelserne  

 efter § 5, stk. 1, foretages de ikke på baggrund af foretagne uddelinger.
Det  

 er derimod en betingelse for dispensation efter § 5, stk. 2, at der i en  

 kongeligt konfirmeret fundats findes særlige forpligtelser til at foretage  

 konsolidering.
Det er desuden en betingelse, at det af fundatsen fremgår,  

 hvad begrundelsen for den særlige konsolideringsforpligtelse er.
Det er ikke tilstrækkelig begrundelse for fradrag for ekstraordinære  

 konsolideringshensættelser, at der i fundatsen er mulighed for at foretage  

 opsparing i ekstraordinært omfang.
Et kvalificeret formål med den ekstraordinære  

 konsolidering er derimod efter praksis, at fonden ellers ikke som påkrævet i  

 fundatsen vil kunne fastholde kontrollen over et aktieselskab el. lign.
De materielle fondslove regulerer i et vist omfang fondens mulighed for og  

 pligt til at foretage konsolidering, jf.
FL § 29 og EFL §§ 40-42. Afgørelse  

 om dispensation efter § 5, stk. 2, kan på denne baggrund træffes efter  

 forudgående høring af fondsmyndigheden.
 Idet der både i § 5, stk. 1 og 2, er tale om fradrag for konsolidering,  

 skal det i dispensationen udtrykkeligt nævnes, at der ikke kan foretages  

 fradrag for hensættelser til konsolidering efter § 5, stk. 1, ved siden af  

 fradrag for hensættelser efter § 5, stk. 2. I dispensationen bør det  

 endvidere nævnes, at såfremt der forekommer tilfælde, hvor fonden foretager  

 meget store uddelinger, således at fradraget i medfør af stk. 1 overstiger  

 det tilladte fradrag efter stk. 2, vil fonden kunne vælge at foretage fradrag  

 efter stk. 1 i stedet for efter stk. 2.
S.C.5.2.6 Prioriteringsreglen Ifølge FBL § 6 anses rente- og udbytteindtægter, der efter reglen i § 3,  

 stk. 2, og § 8, stk. 3, er skattefri, samt udbytter, der er skattefri efter §  

 10, for uddelt eller hensat før nogen del af den skattepligtige indkomst.  

 Dette indebærer, at fonde og foreninger ved indkomstopgørelsen alene kan  

 foretage fradrag for uddelinger og hensættelser som nævnt i §§ 4 og 5, jf. §  

 9, stk. 1, i det omfang disse uddelinger mv. tilsammen overstiger de nævnte  

 skattefritagne indtægtsarter.
Denne prioriteringsregel omfatter alene indtægter, der er skattefri i  

 henhold til § 3, stk. 2, § 8, stk. 3 og § 10, herunder de 34 pct. af udbytte  

 fra minoritetsaktier, der i medfør af § 10, stk. 3 og 4, ikke skal medregnes  

 ved indkomstopgørelsen.
Skattefri avancer mv., gaver, der er fritaget for  

 beskatning efter § 3, stk. 3, og ikke-erhvervsmæssige kontingenter mv., der  

 tilfalder arbejdsmarkedssammenslutninger, skal ikke anses for uddelt før  

 nogen del af indkomsten.
Det er desuden alene fradrag efter §§ 4 og 5, der  

 skal reduceres med de nævnte skattefri indtægter.
Fradrag for  

 driftsomkostninger og fremført underskud skal derimod ikke reduceres.
 Medfører prioriteringsreglen, at der ikke er fradragsret for en  

 hensættelse som nævnt i § 4, stk. 3, eller at fradraget er begrænset, skal  

 der ikke foretages efterbeskatning for den del af hensættelsen, der ikke  

 medførte fradrag, jf. § 4, stk. 5, sidste pkt.
 Der skal tages højde for prioriteringsreglen ved opgørelse af det  

 fradragsberettigede nettokurstab efter FBL § 3, stk. 2, 4. pkt., jf.  

 TOLD-SKAT Nyt 1992.15.449 (TfS 1992,409) (Skm.), se tillige S.C.5.1.3.
S.C.6 Foreninger, der er omfattet af fondsbeskatningsloven Det fremgår af fondsbeskatningsloven (FBL), jf. lovbek. nr. 869 af 30.  

 sep. 1996 at foreninger, der er omfattet af lov om fonde og visse foreninger  

 (FL) er skattepligtige i henhold til FBL § 1, stk. 1, nr. 2 og 3. De  

 foreninger, der er omfattet af skattepligten i FBL, er de såkaldte  

 brancheforeninger (S.C.6.2) og arbejdsmarkedssammenslutninger (S.C.6.3).  

 Brancheforeninger og arbejdsmarkedssammenslutninger behandles ikke ens på  

 alle punkter i skattemæssig henseende, jf. nedenfor.
Foreninger med velgørende, kulturelle eller fritidsbetonede formål er ikke  

 omfattet af FL og dermed ikke skattepligtige efter FBL.
Såfremt disse  

 foreninger opfylder betingelserne for at blive anset for selvstændige  

 skattesubjekter, vil de almindeligvis være skattepligtige efter SEL § 1, stk.  

 1, nr. 6, i det omfang, de har indkomst ved erhvervsmæssig virksomhed.
Om  

 indkomstopgørelsen for sådanne foreninger henvises til S.C.8. Om skattepligt  

 for sådanne foreninger henvises til S.A.1.8, 1.9. og 1.10.3.
Vedrørende grænsedragningen mellem arbejdsmarkedssammenslutninger, FBL § 1, stk. 1, nr. 3, og brancheforeninger mv., FBL § 1, stk. 1, nr. 2,  

 se S.A.1.9.
S.C.6.1 Generelle regler Skatteprocenten for foreninger er den samme som selskabsskatteprocenten.
 For indkomståret 1996 er skatteprocenten 34. Om acontoskatteordningen  

 henvises til S.E.1.1, samt skm. bek. nr. 649 af 26. juli 1995, § 12.
SEL's regler om ligning og opkrævning finder anvendelse, jf.
FBL § 15,  

 stk.
1. Efter FBL § 15, stk. 2, kan foreninger, der er omfattet af lovens § 1,  

 nr. 2 og 3, dog i stedet for selvangivelse indgive erklæring, såfremt de ikke  

 oppebærer rente- og udbytteindkomst ud over 200.000 kr.
Oppebærer foreningen  

 indkomst fra erhvervsmæssig virksomhed, skal der dog altid indgives  

 selvangivelse om denne indkomst.
Det er desuden en betingelse, at foreningen ikke i  

 årets løb har oppebåret væsentlige ekstraordinære indtægter, såsom  

 skattepligtige avancer eller lign., eller tidligere har hensat beløb til  

 uddelinger, som ikke er anvendt eller beskattet.
I givet fald skal der  

 indgives sædvanlig selvangivelse.
En brancheforening opfyldte betingelserne i  

 FBL § 15, stk. 2, om i stedet for selvangivelse at indsende en erklæring.
Der  

 var derfor ikke hjemmel til, at skattemyndighederne kunne kræve selvangivelse  

 og foretage en skatteansættelse, jf.
TfS 1996,12 (LSR).
 Erklæringen skal vedlægges årsregnskabet og skal som selvangivelsen  

 indsendes til den kommunale skattemyndighed.
For foreninger, der oprettes den 1. juli 1994 eller senere, eller som  

 ændrer deres regnskabsår den 1. juli 1994 eller senere, skal regnskabsåret  

 omfatte en periode på 12 måneder, der afsluttes ved udgangen af et kvartal.  

 En forenings første regnskabsperiode, og ved omlægning af regnskabsperioden  

 en senere periode, kan dog omfatte et kortere eller længere tidsrum, men  

 højst 18 måneder, jf.
FL § 50, stk. 1.
FBL § 10, stk. 1, 2 og 3 indeholder regler, der svarer til SEL § 13, stk.  

 1, nr. 2 og § 13, stk. 3 om skattefrit udbytte og § 13, stk. 4, om udbytte,  

 der medregnes ved indkomstopgørelsen med 66 % af beløbet.
Udbytte af  

 næringsaktier medregnes dog med hele beløbet.
FBL § 11, stk. 2, indeholdt  

 tidligere en henvisning til den tidligere bestemmelse i SEL § 17, stk. 2, om  

 udlandslempelse.
Bestemmelsen om udlandslempelse er imidleritd ophævet med en  

 særlig overgangsordning.
Reglerne i SEL § 17, stk. 2, 4 og 5, finder  

 tilsvarende anvendelse, jf.
FBL § 11, stk. 2. Det samme gælder SEL § 13, stk.  

 5, jf.
FBL § 10, stk. 4. Se S.C.5.1. Ved lov nr. 487 af 12. juni 1996 blev  

 der indsat en § 12 i FBL.
Bestemmelsen vedrører tvungen sambeskatning.
Se  

 S.C.5.1.
 Vedrørende driftsomkostninger, afskrivninger og underskudsfremførsel, se  

 S.C.5.1.1-3.
 En brancheforening, der i h.t. bindende aftale afholder udgifter vedr.  

 foreningens virksomhed over en flerårig periode, kan fratrække udgifterne i  

 de år, de afholdes.
 Om driftsomkostninger for arbejdsmarkedssammenslutninger, se S.C.6. 3.1.
 Om indkomst, som omhandlet i SEL § 3, stk. 5, se S.C.5.1.
 FBL indeholder i §§ 16 til 22 en række regler, der finder anvendelse ved  

 overgang til beskatning efter lovens regler.
S.C.6.1.1 Bundfradrag Bundfradrag for brancheforeninger mv. omfattet af FBL § 1, stk. 1, nr. 2,  

 foretages efter samme regler som for fonde, se nærmere S.C.5.2.1, dog således  

 at fradraget udgør 200.000 kr., jf.
FBL § 3, stk. 2. FBL § 8, stk. 3  

 indeholder en tilsvarende bestemmelse, der gælder for  

 arbejdsmarkedssammenslutninger omfattet af FBL § 1, stk. 1, nr. 3.
S.C.6.1.2 Konsolideringsfradrag Foreninger, der er omfattet af FBL, kan efter FBL § 5, stk. 3, jf. § 9,  

 stk. 1, foretage et fradrag for hensættelser til konsolidering af  

 foreningsformuen.
Fradraget kan højst udgøre en andel af foreningsformuen svarende til den  

 procent, hvormed reguleringstallet for indkomståret efter PSL § 20 er ændret  

 i forhold til reguleringstallet for det foregående indkomstår.
Procenten  

 beregnes med en decimal.
I 1995 var reguleringstallet 124,5 og i 1996 127,9.
 Konsolideringsfradraget for indkomståret 1996 kan således højst udgøre 2,7  

 pct. af foreningsformuen. (For indkomståret 1997 udgør procenten 0,6).
 Ansvarlig indskudskapital i helejede datterselskaber indgik i grundlaget  

 for beregning af konsolideringsfradrag for en arbejdsmarkedssammenslutning,  

 jf.
 Skat 1988.10.617 (TfS 1988,553) (SD).
Konsolideringsfradraget skal beregnes på grundlag af foreningens  

 nettoformue, idet der ikke i FBL eller dens forarbejder er holdepunkter for  

 alene at fastsætte fradraget på grundlag af foreningens aktiver.
TfS 1996,835  

 (HRD).
S.C.6.1.3 Prioriteringsreglen Ifølge FBL § 6 anses indtægter, der efter reglen i § 3, stk. 2, og § 8,  

 stk. 3, er skattefri, samt udbytter, der er skattefri efter § 10, for uddelt  

 eller hensat før nogen del af den skattepligtige indkomst.
Dette indebærer,  

 at foreninger (i lighed med hvad der gælder for fonde), ved  

 indkomstopgørelsen alene kan foretage fradrag for uddelinger og hensættelser  

 som nævnt i FBL §§ 4-5, jf. § 9, stk. 1, i det omfang disse uddelinger mv.  

 tilsammen overstiger de nævnte skattefritagne indtægtsarter.
Denne prioriteringsregel omfatter alene indtægter, der er skattefri i  

 henhold til § 3, stk. 2, § 8, stk. 3, og § 10, herunder de 34 pct. af udbytte  

 fra minoritetsaktier, der i medfør af § 10, stk. 3 og 4, ikke skal medregnes  

 ved indkomstopgørelsen.
Skattefri avancer mv., gaver der ikke medregnes ved  

 opgørelsen af den skattepligtige indkomst, jf. § 3, stk. 3, og  

 ikke-erhvervsmæssige kontingenter mv., der tilfalder  

 arbejdsmarkedssammenslutninger, skal ikke anses for uddelt før nogen del af  

 indkomsten.
Det er desuden alene fradrag efter §§ 4 og 5, der skal reduceres  

 med de nævnte skattefri indtægter.
Fradrag for driftsomkostninger og fremført  

 underskud skal derimod ikke reduceres.
 Medfører prioriteringsreglen, at der ikke er fradragsret for en  

 hensættelse som nævnt i § 4, stk. 3, eller at fradraget er begrænset, skal  

 der ikke foretages efterbeskatning for den del af hensættelsen, der ikke  

 medførte fradrag, jf. § 4, stk. 5, sidste pkt.
S.C.6.1.4 Hensættelser til almenvelgørende eller på anden måde  

 almennyttige formål De nævnte foreninger, der er omfattet af FBL, kan foretage fradrag for  

 hensættelser til almenvelgørende eller på anden måde almennyttige formål  

 efter samme regler som fonde, jf.
FBL § 4, stk. 3. Se nærmere S.C.5.2.4.
FBL § 4, stk. 6, hvorefter de kommunale skattemyndigheder kan give særlig  

 dispensation, gælder også for brancheforeninger mv., jf.
S.C.5.2.4.2.
 Foreninger har dog ikke mulighed for at opnå dispensation efter FBL § 4,  

 stk. 7.
 S.C.6.2 Særregler - Brancheforeninger mv.
Ifølge FBL § 3, stk. 1, opgøres den skattepligtige indkomst for  

 foreninger, der er omfattet af FBL § 1, stk. 1, nr. 2, efter  

 skattelovgivningens almindelige for indregistrerede aktieselskaber gældende  

 regler med de undtagelser, der følger af FBL § 3, stk. 2 og §§ 4 til 6. Se  

 også ovenfor S.C.5.1. Brancheforeninger skal - i modsætning til  

 arbejdsmarkedssammenslutninger som nævnt i § 1, nr. 3 - ved  

 indkomstopgørelsen medregne kontingentindtægter, løbende ydelser m.m.
To foreninger, omfattet af FBL § 1, stk. 1, nr. 2, der ville yde et  

 rentefrit lån til et ikke interesseforbundet selskab, skulle ved  

 indkomstopgørelsen hvert år i lånets løbetid medregne et beløb svarende til  

 markedsrenten af det udlånte beløb.
Rentebeløbet ansås ikke for en uddeling.  

 TfS 1994,257 (BF).
S.C.6.2.1 Gaver De særlige regler om dispensation for beskatning af gaver i FBL § 3, stk.  

 3 og 4, gælder ikke for foreninger, der er omfattet af FBL § 1, stk. 1, nr.  

 2. Brancheforeninger mv. er således skattepligtige af gaver.
S.C.6.2.2 Uddelinger Brancheforeninger mv., der er omfattet af FBL § 1, stk. 1, nr. 2, kan som  

 fonde foretage fradrag for almenvelgørende eller på anden måde almennyttige  

 og andre vedtægtsmæssige uddelinger, jf.
FBL § 4, stk. 1 og 2. Se nærmere  

 S.C.5.2.3.
S.C.6.3 Særregler - Arbejdsmarkedssammenslutninger For arbejdsmarkedssammenslutninger som nævnt i FBL § 1, stk. 1, nr. 3,  

 gælder reglerne i FBL §§ 8 og 9, jf.
FBL § 3, stk. 4.  

 Arbejdsmarkedssammenslutninger skal ved indkomstopgørelsen med en række  

 undtagelser medregne de samme arter af indtægter, som fonde og øvrige  

 foreninger, jf.
FBL § 8, stk. 1, sidste pkt.
Arbejdsmarkedssammenslutninger  

 skal ved indkomstopgørelsen medregne indkomst ved erhvervsmæssig virksomhed,  

 rente- og udbytteindtægter efter LL § 16 A, skattepligtige ejendomsavancer,  

 aktieavancer og indkomst efter KGL.
Også fortjeneste og tab på ombygnings- og  

 forbedringsudgifter, særindretninger m.v. indvundet ved afståelse af lejede  

 lokaler, jf.
LL § 14 J, og fortjeneste og tab ved afståelse m.v. af goodwill,  

 tidsbegrænsede rettigheder m.m. jf.
LL § 16 E skal medregnes, jf. lov nr. 428  

 af 25. juni 1993.
I loven er fastsat en række overgangsregler.
LL § 16 B finder tilsvarende  

 anvendelse på de her omtalte foreninger.
Ved lov nr. 313 af 17. maj 1995 - om  

 ophævelse af lov om særlig indkomstskat - blev FBL § 8, stk. 1, 3 og 4. pkt.  

 ændret. Ændringen har virkning fra og med indkomståret 1996. Herefter skal  

 beløb omfattet af LL § 16 G og indkomst som nævnt i AL §§ 6, 29 og 29 S samt  

 § 13, stk. 6 også medregnes.
Den skattepligtige indkomst opgøres under et og  

 i øvrigt efter skattelovgivningens almindelige for indregistrerede  

 aktieselskaber gældende regler med de undtagelser, der følger af FBL §§ 8 og  

 9.
Gaver, løbende ydelser og kontingenter medregnes derimod ikke til  

 arbejdsmarkedssammenslutningers skattepligtige indkomst, jf. § 8, stk. 1.  

 Herved adskiller arbejdsmarkedssammenslutningers indkomstopgørelse sig fra  

 indkomstopgørelsen for andre foreninger omfattet af FBL.
Såfremt  

 arbejdsmarkedssammenslutningen har foretaget opdeling af kontingentet, skal  

 den erhvervsmæssige del af kontingentet dog medregnes.
S.C.6.3.1 Driftsomkostninger Arbejdsmarkedssammenslutninger kan ved indkomstopgørelsen efter FBL § 8,  

 stk. 2, kun foretage fradrag for driftsudgifter, der vedrører indtægter, der  

 er skattepligtige.
Vejledende ved afgørelsen af, om en driftsomkostning  

 vedrører en skattepligtig indkomst, er princippet bag SEL § 9, stk. 1.
 Udgifter, der alene afholdes med henblik på foreningsvirksomhed, herunder  

 ikke-erhvervsmæssig kontingentopkrævning mv., kan herefter ikke fradrages ved  

 indkomstopgørelsen.
Udgifter, der både vedrører erhvervelsen af skattepligtige og skattefrie  

 indtægter, skal i mangel af andre holdepunkter fordeles efter forholdet mellem den  

 skattepligtige og skattefri indtægt.
Tilsvarende gælder ved blandet  

 benyttelse af afskrivningsberettigede aktiver.
I tilfælde hvor en  

 arbejdsmarkedssammenslutning alene har skattepligtige indtægter i form af  

 renter af bankindeståender, udlån, udbytter, obligationer, pantebreve og lignende passivt  

 kapitalafkast, må der udøves et skøn over, hvad formueadministration af de  

 nævnte indtægter koster, idet der er holdepunkt for at henføre den del af de  

 samlede driftsudgifter til de omhandlede renteindtægter og udbytter, som må  

 antages at være medgået til ren formueadministration, jf. i øvrigt TOLD-SKAT  

 Nyt 1993.1.37 (TfS 1992,589) (LSR).
Udgifter, der afholdes i forbindelse med en erhvervsvirksomhed, som  

 arbejdsmarkedssammenslutningen driver under normale vilkår, er fuldt  

 fradragsberettigede.
Overstiger udgiften i et år indtægten fra virksomheden,  

 skal underskuddet fradrages i den øvrige skattepligtige indkomst opgjort  

 efter § 8.
Imidlertid vil udgiften ved visse aktiviteter, der må anses for at være af  

 erhvervsmæssig art, på trods heraf ikke kunne fradrages ved  

 indkomstopgørelsen, fordi aktiviteten skal henføres til den skattemæssigt  

 uvedkommende del af foreningens virke, der finansieres af skattefri  

 kontingenter.
En arbejdsmarkedssammenslutning vil ofte drive eksempelvis  

 undervisnings-, forlags-, informations- og konsulentvirksomhed.
I det omfang  

 sådanne aktiviteter i overvejende grad stilles til rådighed for  

 sammenslutningens medlemmer, vil aktiviteten som hovedregel være  

 underskudsgivende.
Et sådant underskud vil i almindelighed ikke kunne  

 fradrages ved indkomstopgørelsen, med mindre underskuddet må anses for  

 enkeltstående, idet driften i øvrigt må anses for erhvervsmæssigt anlagt.
S.C.6.3.2 Renteudgifter og kurstabsfradrag Renteudgifter kan fradrages fuldt ud uden hensyn til lånets art eller  

 benyttelse, jf.
FBL § 8, stk. 2, sidste pkt.
Ved lov nr. 399 af 22. maj 1996  

 blev FBL § 8, stk. 2, ændret. Ændringen har virkning fra og med indkomståret  

 1996. Herefter kan også kurstabsfradrag i forbindelse med omlægning af  

 kontantlån, jf.
LL § 6, fradrages fuldt ud, selv om tabene ikke vedrører  

 skattepligtige indtægter.
S.C.6.3.3 Uddelinger Arbejdsmarkedssammenslutninger kan foretage fradrag for uddelinger til  

 almenvelgørende eller på anden måde almennyttige formål efter reglerne i FBL § 4, stk. 1, jf. § 9, stk. 1, se nærmere S.C.5.2.3 og S.C.5.2.1.
En arbejdsmarkedssammenslutning, omfattet af FBL § 1, stk. 1, nr. 3, blev  

 anset for berettiget til fradrag for uddelinger til almenvelgørende og  

 almennyttige formål efter FBL § 4, stk. 1, uanset at sådanne formål ikke var hjemlet i  

 sammenslutningens vedtægter, jf.
Told-Skat Nyt 1993.24.1138 (TfS 1993,587)  

 (LSR).
 For arbejdsmarkedssammenslutninger omfattet af FBL § 1, stk. 1, nr. 3, og  

 brancheforeninger omfattet af FBL § 1, stk. 1, nr. 2, må det herefter lægges  

 til grund, at der efter FBL § 4, stk. 1 og 3, jf. § 9, stk. 1, ikke kan  

 stilles krav om, at uddelinger og hensættelser til almenvelgørende eller  

 almennyttige formål skal fremgå af organisationernes vedtægter.
For så vidt angår fonde skal det almenvelgørende eller almennyttige formål  

 derimod fortsat fremgå af den uddelende fonds vedtægter, jf.
FL § 6, stk. 1,  

 nr. 3 og 8.
 Uanset om der er tale om en fond eller en arbejdsmarkedssammenslutning  

 skal skattemyndighederne fremdeles foretage en selvstændig vurdering af,  

 hvorvidt formålet må anses for almenvelgørende eller almennyttigt, ligesom  

 der skal foretages en vurdering af de enkelte uddelinger (TfS 1994,404).
Arbejdsmarkedssammenslutninger kan som hidtil ikke foretage fradrag for  

 uddelinger til andre formål end almenvelgørende eller på anden måde  

 almennyttige formål, jf.
FBL § 4, stk. 2.
En arbejdsmarkedsorganisation havde organiseret en hjælpefond, en  

 dispositionsfond og en uddannelsesfond.
Da fondene ikke var egentlige fonde,  

 skulle uddelinger fra disse derfor opfylde betingelserne i FBL § 4, stk. 1,  

 jf. § 9, stk. 1, om fradragsret for almenvelgørende eller almennyttige  

 uddelinger.
 Da en ubestemt videre kreds ikke kunne komme i betragtning som modtagere  

 af uddelinger fra hjælpefonden og uddannelsesfonden, og da udbetalingerne  

 havde nær sammenhæng med fagforeningsmæssige formål, kunne uddelingerne til  

 disse fonde ikke fradrages ved indkomstopgørelsen (HRD af 26/3 1996 - TfS  

 1996,314). Se tillige TfS 1996,511 (LSR).
S.C.7 Andelsbeskatning (beskatning på grundlag af særlig beregnet  

 indkomst) S.C.7.1 Fællesregler I SEL § 1, stk. 1, nr. 3, jf. lov nr. 922 af 21. oktober 1996 er der  

 fastsat en fælles skattepligtsbestemmelse for alle selskaber og foreninger,  

 hvis skattepligtige indkomst ikke opgøres på grundlag af en indkomstopgørelse  

 men som en procentdel af formuen (andelsbeskatning). I SEL § 1, stk. 1, nr.  

 3, er det fastsat som betingelser for at være omfattet af andelsbeskatningen,  

 at der er tale om andelsselskaber med mindst 10 medlemmer, samt at  

 omsætningen med ikke-medlemmer maksimalt må udgøre 25%.
I tilknytning til disse to betingelser er der i SEL § 1, stk. 2 og 3,  

 fastsat nærmere regler.
I stk. 3 er der således givet nærmere retningslinjer  

 for, hvornår 25%-grænsen må anses for overskredet væsentligt eller  

 længerevarende, således at andelsforeningen ikke længere kan anses for  

 omfattet af § 1, stk. 1, nr. 3, og dermed af andelsbeskatningen.
Se nærmere  

 S.A.1.4.1. Samme opdeling, som foretages ved opgørelsen af 25%-grænsen, skal  

 efter stk. 2 foretages ved opgørelsen af andelsforeningens skattepligtige  

 indkomst.
Se nærmere nedenfor.
 Opgørelsesreglerne for den skattepligtige indkomst for de tre typer  

 andels-selskaber findes i SEL §§ 14-16 A jf. § 8, stk. 2: Indkøbsforeninger  

 (§ 15), produktions- og salgsforeninger (§ 16) samt blandede foreninger (§ 16  

 A).
Ved formueopgørelsen, som lægges til grund for indkomstopgørelsen, skal  

 der jf.
SEL § 14, stk. 2 som hovedregel anvendes skattelovgivningens  

 almindelige regler, dvs.
SL §§ 12-14, LL § 18 A bortset fra stk. 1, 2. pkt.'s  

 bestemmelse om 40%»s-nedslaget, LL § 18 B, stk. 1, og samme lovs §§ 18  

 C, 19, 20, 21 og 21 A.
Ved opgørelsen af formuen bortses der fra den del af indkomstårets  

 overskud, der som dividende eller efterbetaling udloddes for det pågældende  

 indkomstår.
Endvidere bortses der fra andele i andre andelsforeninger  

 omfattet af § 1, stk. 1, nr. 3.
 De beløb, der således kan holdes uden for medlemsforeningens  

 formueopgørelse, er ikke alene beløb, der er tegnet eller indbetalt som  

 ansvarlig kapital, men også reserver, der er henlagt af foreningens overskud,  

 som ansvarlig for foreningens forpligtelser.
 Den omtalte regel medfører, at beløb af den nævnte art kun indgår i  

 formuen ét sted, nemlig i den forening, hvor de er posteret som  

 egenkapital.
Andre indeståender skal behandles efter de sædvanlige regler for  

 formueopgørelse.
Således skal varetilgodehavender og lign. medregnes som  

 aktiv i kreditorforeningen og kan fradrages af debitorforeningen.
Det samme gælder indestående på driftsfonds- eller driftslånskonti og  

 lign., når medlemsforeningen i henhold til vedtægterne i den forening, hvori  

 kontiene er oprettet, er kreditor for indeståendet.
Indskud på an delskonto  

 el. lign. i andre foreninger, end de her omtalte, skal ligeledes medregnes  

 til formuen hos medlemsforeningen.
Af en indkøbsforenings vedtægter fremgik, at de akkumulerede overskud  

 skulle opføres som gæld i foreningens regnskab på særskilt konto for hvert  

 medlem.
Indeståendet på disse konti kunne ikke medregnes til foreningens  

 formue og derfor heller ikke indgå ved beregningen af foreningens indkomst,  

 se Skat 1989.5.397 (TfS 1989,308).
 I en kendelse fra LSR er det afgjort, at en kooperativ forening, der havde  

 modtaget tilskud fra Den Europæiske Udviklings- og Garantifond for  

 Landbruget, ikke kunne fradrage nogen del heraf ved formueopgørelsen, da LL §  

 27 C (nu § 27 B, stk. 1) ikke finder anvendelse for kooperative foreninger,  

 og der heller ikke i skattelovgivningens almindelige regler om  

 formueopgørelse er hjemmel for fradraget, se LSR 1981.93.
Andelsforeninger efter SEL § 1, stk. 1, nr. 3 er ikke omfattet af reglerne  

 i KGL, jf. denne lovs § 2.
S.C.7.2 Indkøbsforeninger Indkøbsforeninger, jf.
SEL § 15, stk. 1, er andelsforeninger, der driver  

 virksomhed således, at foreningen har til formål at indkøbe, fremskaffe eller  

 fremstille varer eller at levere tjenesteydelser til medlemmernes forbrug.
På  

 grundlag af den opgjorte formue, skal indkomsten beregnes på følgende måde:
S.C.7.2.1 Procentindkomsten Indkomsten opgøres som 4% af en så stor del af formuen, som svarer til  

 forholdet mellem andelsforeningens omsætning med medlemmer og den samlede  

 omsætning, og 6% af den resterende del af formuen.
Omsætning med medlemmer udgør andelsforeningens salg til medlemmer til  

 anvendelse ved udøvelsen af medlemmets bedrift eller ved udøvelsen af  

 medlemsforeningers medlemmers bedrift.
Omsætning med medlemmer udgør  

 endvidere salg til medlemmer af færdigvarer og hjælpestoffer til anvendelse i  

 produktionen.
Omsætning med andelsforeninger, der udelukkende driver virksomhed som  

 indkøbsforeninger, eller med indkøbsforeningsfunktionen i andelsforeninger  

 som nævnt nedenfor i § 16 A om blandede foreninger, og som ikke er medlemmer, skal hverken medregnes ved opgørelsen af andelsforeningens omsætning med  

 henholdsvis medlemmer og ikke-medlemmer eller ved opgørelsen af den samlede  

 omsætning.
S.C.7.3 Produktions- og salgsforeninger Produktions- og salgsforeninger jf.
SEL § 16, stk. 1, er andelsforeninger,  

 der driver virksomhed som produktions- og salgsforeninger, således at  

 foreningen har til formål at bearbejde, forædle eller sælge medlemmernes  

 produkter eller tjenesteydelser.
På grundlag af den opgjorte formue jf.  

 S.C.7.1, skal indkomsten beregnes på følgende måde efter § 16, stk. 2-4:
S.C.7.3.1 Procentindkomsten Indkomsten opgøres som 4% af en så stor del af formuen, som svarer til  

 forholdet mellem andelsforeningens omsætning med medlemmer og den samlede  

 omsætning, og 6% af den resterende del af formuen.
Overstiger omsætningen med  

 ikke-medlemmer ikke 3% af den samlede omsætning, ansættes indkomsten dog til  

 4% af formuen.
 Omsætning med medlemmer udgør andelsforeningens opkøb af råvarer eller  

 produkter hos medlemmer, som er produceret af medlemmer eller af  

 medlemsforeningers medlemmer, samt opkøb af færdigvarer og hjælpestoffer hos  

 ikke-medlemmer til anvendelse i produktionen.
 Omsætning med andelsforeninger, der udelukkende driver virksomhed som  

 produktions- og salgsforeninger, eller med produktions- og  

 salgsforeningsfunktionen i andelsforeninger som nævnt nedenfor i SEL § 16 A,  

 stk. 1, og som ikke er medlemmer, skal hverken medregnes ved opgørelsen af  

 andelsforeningens omsætning med henholdsvis medlemmer og ikke-medlemmer eller  

 ved opgørelsen af den samlede omsætning.
S.C.7.3.2 Detailsalg De tidligere særlige regler for produktions- og salgsforeningernes  

 detailsalg er ophævet ved ovennævnte ændringslov nr. 374 af 18. maj 1994  

 (Andelsselskaber). Dette indebærer udelukkende, at der ikke er adgang til at  

 opgøre indkomsten ved detailsalg efter en almindelig indkomstopgørelse.
Detailsalget vil i stedet indgå i andelsbeskatningen, såfremt det giver  

 udslag i en forøget formue hos andelsselskabet.
Ophævelsen af reglen vil ikke  

 påvirke andelsselskabets omsætningsfordeling.
Da der er tale om en  

 produktions- og salgsforening vil det afgørende for omsætningsfordelingen  

 være andelsselskabets opkøb.
Det er således uden betydning, at der sker salg  

 til ikke-medlemmer, ligesom det er uden betydning, hvis salget skulle gå til medlemmers  

 private forbrug.
Det er dog en forudsætning, at andelsselskabet fortsat har  

 karakter af en produktions- og salgsforening.
S.C.7.4 Blandede foreninger I SEL § 16 A er der fastsat særlige regler for opgørelsen af den  

 skattepligtige indkomst i blandede andelsselskaber, der både fungerer som  

 indkøbsforeninger og som produktions- og salgsforeninger.
Bestemmelsen er  

 indsat, da det ikke er muligt for disse andelsselskaber at foretage en samlet  

 opgørelse af henholdsvis omsætningen med medlemmer og omsætningen med  

 ikke-medlemmer, idet der ikke i en samlet opgørelse tages højde for den del  

 af omsætningen, der er omsætning med medlemmer både i  

 indkøbsforeningsfunktionen og i produktions- og salgsforeningsfunktionen.
 Efter stk. 1 skal således andelsforeninger, der både driver virksomhed som  

 indkøbsforening efter § 15, og produktions- og salgsforening, jf. § 16,  

 foretage en opdeling af virksomheden i henholdsvis en  

 indkøbsforeningsfunktion og en produktions- og salgsforeningsfunktion.  

 Fordelingen af omsætningen skal foretages særskilt for de to funktioner efter  

 reglerne ifølge § 15, stk. 3, og § 16, stk. 3.
Som nævnt skal omsætningsfordelingen på samme måde som for de rene  

 foreninger også anvendes ved afgørelsen af, om 25%-grænsen for omsætning med  

 ikke-medlemmer må anses for overskredet.
Afgørelsen af, om omsætning med  

 ikke-medlemmer overskrider 25% foretages dog på grundlag af et vægtet  

 gennemsnit af de to opgørelser.
Det er en betingelse, at 25%-grænsen ikke  

 væsentligt eller længerevarende (over en 3-årig periode) overskrides i den  

 funktion, der har den største omsætning med såvel medlemmer som  

 ikke-medlemmer.
Efter SEL § 16 A, stk. 2, skal indkøbsforeningsfunktionens omsætning med  

 andelsforeninger, der udelukkende driver virksomhed som indkøbsforening eller  

 med indkøbsforeningsfunktion i andelsforeninger som nævnt i stk. 1, som ikke  

 er medlemmer, hverken medregnes ved opgørelsen af indkøbsforeningsfunktionens  

 omsætning med henholdsvis medlemmer og ikke-medlemmer eller ved opgørelsen af  

 den samlede omsætning.
Produktions- og salgsforeningsfunktionens omsætning  

 med andelsforeninger, der udelukkende driver virksomhed som produktions- og  

 salgsforening, eller med produktions- og salgsforeningsfunktionen i  

 andelsforeninger som nævnt i stk. 1, som ikke er medlemmer, skal hverken  

 medregnes ved opgørelsen af produktions- og salgsforeningsfunktionens  

 omsætning med henholdsvis medlemmer og ikke-medlemmer eller ved opgørelsen af  

 den samlede omsætning.
Såfremt andelsforeningens formue kan opgøres som hørende til henholdsvis  

 indkøbsforeningsfunktionen og produktions- og salgsforeningsfunktionen, skal  

 indkomstopgørelsen efter SEL § 16 A, stk. 3, foretages særskilt på grundlag  

 af de to formueopgørelser efter reglerne i § 15, stk. 2, og § 16, stk. 2.  

 Indkomstopgørelsen kan dog altid foretages på grundlag af den samlede formue  

 og et vægtet gennemsnit af de to opgørelser efter stk. 1, 1. og 2. pkt.
Den  

 beregnede skattepligtige indkomst beskattes med 14,3 pct., jf.
SEL § 19, stk.  

 1.
 Følgende eksempler viser opgørelse af vægtet gennemsnit af omsætning med  

 ikke-medlemmer i en blandet forening.
Eksempel A Ved opgørelsen af den skattepligtige indkomst skal der også foretages en  

 opdeling af formuen i henholdsvis en formue med relation til  

 indkøbsfunktionen og en formue med relation til produktions- og  

 salgsforeningsfunktionen.
 Såfremt andelsforeningen er i stand til at foretage en opdeling af formuen  

 under hensyntagen til de aktiver og passiver, der faktisk anvendes ved hver  

 funktion, skal denne opdeling anvendes ved opgørelsen af den skattepligtige  

 indkomst, jf. bestemmelsen i § 16 A, stk. 3, 1. pkt.
 Såfremt dette ikke er muligt eller ønskeligt, kan indkomstopgørelsen dog  

 altid foretages på grundlag af et vægtet gennemsnit af de to opgørelser  

 vedrørende omsætningsfordelingen.
Eksempel B Salg i indkøbsforeningen ................. 50 mio. kr.
 Opkøb i produktions- og salgsforeningen... 75 mio. kr.
--------------------------------------------------------------------------- Beregningsgrundlag ....................... 125 mio. kr.
--------------------------------------------------------------------------- Omsætning med ikke-medlemmer i indkøbsforeningen ........................ 10 mio. kr.
Omsætning med ikke-medlemmer i produktions- og salgsforeningen .......... 5 mio. kr.
--------------------------------------------------------------------------- Omsætning med ikke-medlemmer i alt .................................... 15 mio. kr.
--------------------------------------------------------------------------- Omsætning med ikke-medlemmer i procent af beregningsgrundlaget .......... 12% --------------------------------------------------------------------------- Den skattepligtige indkomst skal herefter opgøres som 6% af 12% af formuen  

 og 4% af resten.
S.C.8 Skattepligtig indkomst begrænset til visse indtægtsarter S.C.8.1 Foreninger mv. hjemmehørende her i landet Foreninger, stiftelser og korporationer mv., der er skattepligtige i  

 henhold til SEL § 1, stk. 1, nr. 6, er subjektivt fuldt skattepligtige, men  

 skattepligten indtræder kun, hvis foreningen mv. objektivt set har indtægter  

 ved erhvervsmæssig virksomhed, samt fortjeneste eller tab ved afhændelse,  

 afståelse eller opgivelse af formuegoder, der har eller har haft tilknytning  

 til den erhvervsmæssige virksomhed.
Foreningen er pligtig til at selvangive  

 sin skattepligtige indkomst, uanset om den erhvervsmæssige virksomhed giver  

 underskud, og selv om dette forhold må antages at være af længere varighed.
 Om disse foreninger mv. se også skd.cirk. af 7. nov. 1988, pkt. 52-54.
 Når en hidtil skattefri forening påbegynder erhvervsmæssig virksomhed,  

 skal den som anført under S.B.1.2 selvangive sin indkomst første gang for det  

 indkomstår, som følger umiddelbart efter udløbet af den regnskabsperiode,  

 hvori den erhvervsmæssige virksomhed er påbegyndt.
Har foreningen ejet fast ejendom og driftsmidler forud for påbegyndelsen  

 af den erhvervsmæssige virksomhed, og overgår disse aktiver til anvendelse i  

 denne virksomhed, kan der foretages afskrivninger herpå efter  

 skattelovgivningens almindelige regler.
Driftsmidler, der efter reglerne i AL medregnes i  

 saldoværdien, indgår i denne i overgangsåret med deres handelsværdi, jf.  

 princippet i AL § 32. Dette gælder også for de af AL § 3, stk. 1, og 2,  

 omfattede driftsmidler (med levealder under 3 år eller med en anskaffelsessum på  

 8.600 kr. eller derunder), som er anskaffet af foreningen før skattepligtens  

 indtræden, og som overgår til anvendelse i den erhvervsmæssige virksomhed.
 Foreningen kan således ikke vælge at fradrage handelsværdien i  

 overgangsåret.
Afskrivning - Aktiver anskaffet før 1.1.1982 Afskrivning efter AL på bygninger og på installationer, der er anskaffet  

 af foreningen før 1. jan. 1982, foretages årligt med procentdele af den fulde  

 afskrivningsberettigede anskaffelsessum, men summen af de årlige  

 skattemæssige afskrivninger kan dog ikke overstige anskaffelsessummen med fradrag af de  

 normalafskrivninger, som foreningen kunne have foretaget i årene forud for  

 overgangsåret, såfremt skattemæssige afskrivninger på bygningen eller  

 installationen kunne have været foretaget fra anskaffelsen, jf. princippet i  

 § 3 i ændringslov nr. 183 af 31. maj 1968 til AL og skd.cirk. nr. 167 af 9.  

 juli 1968, pkt. 54.
Aktiver anskaffet efter 1.1.1982 Afskrivning efter AL på bygninger og på installationer, der er anskaffet  

 af foreningen efter 1. jan. 1982, foretages årligt med procentdele af den  

 fulde afskrivningsberettigede anskaffelsessum, men summen af de anvendte  

 afskrivningsprocenter kan ikke overstige 100 minus summen af de  

 normalafskrivningsprocenter, som foreningen kunne have anvendt i årene forud  

 for overgangsåret, se E.C.4.
S.C.8.1.1 Erhvervsmæssig virksomhed (afgrænsning af begrebet) Ved bedømmelsen af, om der foreligger erhvervsmæssig virksomhed, er det  

 uden betydning, om virksomheden er tilrettelagt sådan, at der med denne  

 tilsigtes et overskud, jf. skd. 19.7. Skattepligten er alene knyttet til  

 arten af den virksomhed, der udøves, se t&s nyt 1991.19.1074 (TfS  

 1991,395).
 Spekulationsavancer kan ikke anses for erhvervsmæssig virksomhed og er  

 derfor ikke skattepligtige for de her omhandlede foreninger.
Indkomst, der hidrører fra leverance til medlemmer, anses dog ikke for  

 indvundet ved erhvervsmæssig virksomhed, jf.
SEL § 1, stk. 6. Se skd. 50.179  

 hvor dette også gjaldt leverancer til medlemmer af en indkøbsforening, der  

 organisatorisk opfyldte betingelserne for skattepligt efter den hidtil  

 gældende SEL § 1, stk. 1, nr. 3a, men hvis skattepligt var omfattet af den  

 ligeledes hidtil gældende SEL § 1, stk. 1, nr. 6, fordi medlemskredsen alene  

 bestod af koncernforbundne selskaber.
Da foreningen kun leverede til disse  

 medlemmer, havde den således ikke erhvervsmæssig indkomst.
Det er kun indkomst ved leverance til medlemmerne, der holdes uden for  

 foreningens erhvervsmæssige virksomhed, derimod er indtægter, som foreningen  

 indtjener ved salg til ikke-medlemmer af produkter, som foreningens medlemmer sælger til foreningen, omfattet af skattepligten, se også Skat 1990.9.704 (TfS 1990,403) omtalt under S.A.1.4.1.1.
Det er desuden kun leverancer til foreningens egne medlemmer, der ikke  

 betragtes som erhvervsmæssig virksomhed.
Hvis foreningen derfor har indtægt  

 ved leverancer til medlemsforeningers medlemmer, er denne indtægt  

 indkomstskattepligtig for foreningen.
 Efter SEL § 1, stk. 5, betragtes indtægt ved næringsvirksomhed eller anden  

 forretningsvirksomhed samt overskudsandel fra en erhvervsvirksomhed, der ikke  

 drives af foreningen selv, som erhvervsmæssig indtægt for foreningen.
Begrebet »erhvervsmæssig« omfatter principielt driften af alle  

 virksomheder, der kan indbringe en fortjeneste, se således UfR 1971.78, hvor  

 en forening blev anset for skattepligtig af afgifter, den modtog for at  

 repræsentere ikke-medlemmer.
I LSR 1967.95 blev en forening anset for  

 skattepligtig af indtægt fra ikke-medlemmers annoncer i medlemsbladet, se  

 S.C.8.1.7. Endvidere er en forening anset skattepligtig efter et  

 næringssynspunkt af fortjeneste ved salg af nogle parcelhuse, som foreningen  

 selv opførte med videresalg for øje, se RR 1965, SM 44 (SKD).
En vognmandsforening indgik transportkontrakter med kunderne, hvorefter  

 foreningen skaffede vognmænd til de enkelte opgaver.
Vognmændene udskrev  

 derefter regning til foreningen, ligesom betaling for opgaverne indgik  

 direkte til denne, der herefter fordelte de enkelte beløb efter de enkelte  

 vognmænds regninger med fradrag af 6% til dækning af foreningens  

 omkostninger.
 Vestre Landsret statuerede ved dom af 31. maj 1989, at indtægter fra  

 fordelingsordningen var omfattet af SEL § 1, stk. 4 (nu stk. 6), da  

 formidling af kørselsopgaver til medlemmer måtte anses som en ydelse til  

 medlemmerne og derfor ikke skattepligtige, se Skat 1989.8.585 (TfS 1989,392).
 I kendelse offentliggjort i Skat 1990.6.470 (TfS 1990,284) fastslog LSR,  

 at en selvejende institution, der drev socialpædagogisk virksomhed for børn  

 og unge henvist af det offentlige, var omfattet af SEL § 1, stk. 1, nr. 6.  

 Vederlaget fra det offentlige blev anset for opnået ved erhvervsmæssig  

 virksomhed.
 I t&s nyt 1991.19.1074, anså Højesteret en selvejende institution, der  

 drev virksomhed bl.a. med udlejning af skibe, for erhvervsmæssig, og  

 indtægten ved virksomheden var derfor omfattet af SEL § 1, stk. 1, nr. 6.
 En fond, der bl.a. ejede en række anpartsselskaber, hvis formål var at  

 være komplementar i kommanditselskaber, og som også ejede et  

 administrationsselskab, der stod for det daglige arbejde i fonden og dens  

 selskaber, blev anset for skattepligtig af gaver, ydet af kommanditister i  

 nævnte kommanditselskaber, idet fondens medvirken ved gennemførelse af  

 investeringsprojekter i disse selskaber blev anset for erhvervsmæssig  

 virksomhed, se TOLD-SKAT Nyt 1993.10.440 HRD (TfS 1992,356).
 Indtægter ved ande- og bingospil ved arrangementer for medlemmer af den  

 arrangerende forening og medlemmernes nærmeste pårørende betragtes ikke som  

 indvundet ved erhvervsmæssig virksomhed og er derfor ikke skattepligtig, jf.  

 skd. 67.385.
Hvis en forening mod betaling påtager sig en opgave, som skal udføres af  

 dens medlemmer, f.eks. omdeling af telefonbøger, er foreningen skattepligtig  

 af indtægterne, hvis det er den, som har indgået aftalen og modtager  

 betalingen.
Medlemmerne skal derimod ikke beskattes, medmindre de modtager  

 vederlag fra foreningen for deres arbejde.
En gensidig forsikringsforening, som var omfattet af SEL § 1, stk. 1, nr.  

 6, ansås ikke for skattepligtig af indtægter hidrørende fra tegning af  

 gensidige forsikringer, hvorimod provisionsindtægter og overskudsandele fra  

 samarbejdet med et forsikringsselskab, som havde dækningsrisikoen, ansås for  

 indtægt ved erhvervsmæssig virksomhed.
Disse provisionsindtægter mv. ansås  

 ikke som vederlag for foreningens arbejde for medlemmerne, se skd. 71.679.
Salg af varer fra 2 andelsselskaber til et af disse selskaber stiftet  

 aktieselskab, som skulle være medlem af begge andelsselskaber var omfattet af  

 andelsselskabernes erhvervsmæssige virksomhed.
Køb af varer fra  

 aktieselskabet faldt ikke ind under lempelsesreglen, jf.
Skat 1989.6.467.  

 (TfS 1989.357).
En sammenslutning af rejsedeltagere ansås for en forening og ikke som en  

 selvejende institution.
Rejseforeningens overskud ved arrangementet af  

 medlemmernes fællesrejser ansås for indtægt hidrørende fra omsætning fra  

 medlemmerne og derfor skattefri i medfør af SEL § 1, stk. 4 (nu stk. 6), se  

 Skat 1985.8.219 (LSR).
FDM's provisionsindtægter ved formidling af salg af bl.a. selskabsrejser  

 fra et rejsebureau til foreningens medlemmer ansås som indvundet ved  

 leverance til medlemmerne.
Det blev lagt til grund, at FDM udover  

 salgsbestræbelser havde ydet medlemmerne en særlig aktiv vejledning og  

 service.
Det kunne ikke tillægges betydning, at provisionen ikke var betalt  

 af medlemmerne, jf.
 ØLD af 14.10.1985, se Skat 1985.11.307.
S.C.8.1.2 Overskudsandele Hvis en forening mv. har fået tillagt en andel i overskuddet af en  

 erhvervsvirksomhed, som foreningen ikke selv driver, er dette overskud  

 omfattet af skattepligten.
Det er uden betydning, på hvilken baggrund foreningen har fået tillagt  

 overskudsandelen, men det er derimod afgørende for beskatningen, at andelen  

 beregnes på grundlag af virksomhedens nettooverskud.
En indtægtsandel, der  

 beregnes på grundlag af omsætning, arbejdsløn, formue el. lign. medfører ikke  

 skattepligt.
Endvidere er det en forudsætning, at den virksomhed, der yder  

 overskudsandelen, selv er indkomstskattepligtig af overskuddet, jf.
LSR  

 1978.202.
 Ifølge SEL § 1, stk. 5, sidste punktum, gælder skattepligten ikke hjælpe-  

 og understøttelsesfonds for de i en virksomhed ansatte eller deres pårørende,  

 selv om fonden har andel i virksomhedens nettooverskud.
S.C.8.1.3 Fast ejendom Foreninger mv. er desuden skattepligtige, når de har indtægt ved drift,  

 udlejning eller bortforpagtning af fast ejendom.
Udlejning af lokaler til  

 foreningsmedlemmer er ikke omfattet af skattepligten, idet denne udlejning  

 betragtes som leverance til medlemmer, se SEL § 1, stk. 6.
 Såfremt der i ejendommen findes lokaler, som foreninger anvender til eget  

 ikke-erhvervsmæssig brug (mødelokaler, administrationslokaler) eller til hele  

 eller delvise friboliger, er den hertil svarende lejeværdi heller ikke  

 omfattet af skattepligten.
 En ejerforening ansås ikke for skattepligtig af lejeværdien af en  

 ejerlejlighed, som foreningen ejede, og som blev benyttet til  

 viceværtslejlighed, da viceværtslejligheden skulle tjene ejendommens  

 administration.
S.C.8.1.4 Aktieudbytte Udbytte af aktier og anparter mv. skal kun medregnes til foreningens  

 skattepligtige indkomst, hvis foreningen besidder de pågældende værdipapirer  

 i næringsøjemed.
Ved besiddelse af aktier mv. uden for næringsvirksomhed hører udbyttet  

 ikke til foreningens erhvervsmæssige indtægt.
Endvidere er det i bek. om  

 opkrævning m.v. af indkomst- og formueskat, nr. 768 af 19. september 1995, §  

 38, nr. 3, jf. § 42, bestemt, at de udbyttegivende selskaber ikke skal  

 indeholde udbytteskat af sådant udbytte, når foreningen kan forevise et  

 udbyttefrikort.
 Dette udstedes af ligningsmyndigheden på foreningens hjemsted.
S.C.8.1.5 Renteindtægter Heller ikke renteindtægt af obligationer, pantebreve og lign. værdipapirer  

 henregnes til erhvervsmæssig indtægt.
Dog skal obligationsrenter medregnes  

 til den skattepligtige indkomst, når de har direkte tilknytning til den  

 erhvervsmæssige virksomhed, jf.
LSR 1971.109.
Renter af bankindestående er normalt heller ikke skattepligtigt for  

 foreningen, men i det omfang disse indeståender eller rentebærende aktiver i øvrigt  

 bruges som driftskapital i en erhvervsvirksomhed, skal også sådanne renter  

 medregnes ved indkomstopgørelsen, jf. ØLD af 15. april 1969 (skd. 10.165).
LSR 1983.153 omhandlede spørgsmålet, om et selskab med begrænset ansvar,  

 der var skattepligtigt i henhold til SEL § 1, stk. 1, nr. 6, var  

 indkomstskattepligtigt af renteindtægter fra sparekassekonto og renter af  

 pante- og gældsbrev, der var dets eneste indtægter.
Selskabets formål var  

 bl.a. at finansiere erhvervsvirksomheder og beboelsesejendomme i  

 lokalsamfund.
Eventuelt overskud skulle anvendes til fremme af selskabets formål og  

 eventuelt til almennyttige eller velgørende formål.
Retten fandt ikke, at  

 selskabet var skattepligtigt af de omhandlede renteindtægter.
En forening, hvis formål var at hjælpe og bistå vurderingsmænd ansat i en  

 kreditforening samt at formidle vurderingsarbejde til medlemmerne, fik hos  

 kreditforeningen et rentefrit lån på 1,5 mio. kr.
Beløb blev anvendt dels til  

 dækning af diverse omkostninger i forbindelse med stiftelsen, dels indsat i  

 bank og anbragt i værdipapirer.
Da de oppebårne renter og udbytter således  

 ikke hidrørte fra erhvervsmæssigt drevet virksomhed, ansås disse ikke for  

 skattepligtige for foreningen, se LSR 1985.42.
En forenings indestående på indskudskonto for investeringsfond har ikke en  

 så nær tilknytning til erhvervet, at renter af indeståendet hører til  

 erhvervsindtægten jf.
TfS 1996,532 (HRD). Renter af indskud i Grundejernes Investeringsfond skal ligeledes ikke medregnes til en forenings indkomst,  

 da bindingsbeløbet tilhører indskyderen og derfor ikke kan henføres til  

 ejendommens driftskapital, jf.
LSR 1972.8.
LSR 1982.76 omhandlede en forening, hvis medlemmer var ansat i en større  

 offentlig virksomhed, og som havde til formål at varetage medlemmernes  

 interesser over for et bestemt forsikringsselskab.
Medlemmerne tegnede deres  

 forsikringer i dette selskab gennem foreningen, og efter aftale med selskabet  

 udførte foreningen forskellige administrative opgaver for dette.
Selskabet  

 godtgjorde foreningen derfor enten med et fast beløb pr. forsikring eller i  

 form af provision.
Retten fandt, at foreningen drev erhvervsmæssig  

 virksomhed, og at dens indeståender på anfordringskonto og postgiro måtte  

 anses for driftskapital, således at renterne heraf var skattepligtige.
S.C.8.1.6 Ikke-erhvervsmæssige indtægter Skattefrie, ikke-erhvervsmæssige indtægter består hovedsagelig af beløb,  

 som tilflyder en forening mv., uden at denne skal udfolde nogen væsentlig  

 aktivitet for at oppebære den.
Som typiske indtægter af denne art kan nævnes  

 kontingenter, gaver og tilskud.
Et sponsortilskud til en idrætsforening blev ikke anset  

 for skattepligtig indkomst for foreningen, da beløbet ikke tilgik en  

 erhvervsmæssig virksomhed.
Betingelsen om kommunikation og rådgivning, som  

 fulgte sponsortilskuddet, måtte blot betragtes som et forhold, der reducerede  

 værdien af den gave, der blev ydet.
For tilskuddenes vedkommende er det uden  

 betydning, om de ydes af offentlige eller private midler, se i øvrigt skd.  

 65.156.
TfS 1994,432 (BF). En medarbejderforening, der var underafdeling af en  

 fagforening, overvejede at stifte en forening (F) med det formål at uddele  

 ophavsretsmidler til efteruddannelsesprojekter.
Ophavsretsmidlerne skulle  

 komme fra to kilder, dels fra arbejdsgiveren dels fra fagforeningens  

 ophavsretsfond.
 Ligningsrådet, der havde anset F for omfattet af SEL § 1, stk. 1, nr. 6 og  

 ikke af FBL § 1, stk. 1, nr. 2, fandt, at F's indtægter var skattefri,  

 ikke-erhvervsmæssige indtægter.
 Rådet havde lagt til grund, at medarbejderforeningens enkelte medlemmer i  

 medfør af ophavsretsloven og fotografiloven havde visse ophavsrettigheder.
Herudover fandt Rådet, at medarbejderne kollektivt og uden vederlag havde  

 overdraget disse rettigheder til medarbejderforeningen/ fagforeningen, der  

 havde videreoverdraget rettighederne til F.
Erhvervelsen og udnyttelsen af  

 denne immatrielle ret for F fandtes ikke at være af en sådan art, at den  

 kunne karakteriseres som erhvervsmæssig virksomhed, jf.
SEL § 1, stk. 1, nr.  

 6. De omtalte indtægter tilflød F, uden at F skulle udfolde nogen væsentlig  

 aktivitet for at oppebære dem.
Se også om samme afgørelse S.C.8.1.9.
S.C.8.1.7 Fradragsberettigede udgifter Efter bestemmelsen i SEL § 9, stk. 1, kan foreninger mv. ved opgørelsen af  

 den skattepligtige indkomst kun fratrække de udgifter, som vedrører de  

 indtægtskilder, der skal medregnes i den skattepligtige indkomst.
Desuden  

 skal udgifterne være fradragsberettigede efter skattelovgivningens  

 almindelige regler.
I LSR 1977.6 er det afgjort, at udgifter til byggelånsrenter og  

 ejendomsskatter i byggeperioden kunne fradrages, selv om der ikke i de pågældende  

 indkomstår var oppebåret lejeindtægter, idet ejendommen skulle anvendes  

 erhvervsmæssigt.
Driftsudgifter, der opfylder betingelserne for fradrag efter de  

 almindelige skatteregler, og som alene vedrører erhvervsindtægten, kan  

 umiddelbart indgå i indkomstopgørelsen.
Omvendt skal udgiftsposter holdes  

 uden for opgørelsen af den skattepligtige indkomst, hvis de enten ikke er  

 fradragsberettigede i almindelighed, eller hvis de ikke har tilknytning til  

 erhvervet.
Således LSR 1967.7, hvor en forening, der havde påtaget sig en  

 løbende forpligtelse, ikke kunne fratrække ydelsen i indkomstopgørelsen, selv  

 om den opfyldte betingelserne for fradrag efter LL § 14, stk. 2 (nu § 12,  

 stk. 2), da forpligtelsen ikke vedrørte den skattepligtige indkomstkilde.
Der  

 er ej heller fradragsret for gaver i henhold til LL § 8 A.
I de fleste foreninger med både skattepligtige og skattefrie  

 bruttoindtægter vil der være udgiftsposter, som ikke entydigt kan henføres  

 til erhvervsindtægten og heller ikke entydigt er erhvervsindtægten  

 uvedkommende.
Til brug ved indkomstopgørelsen må der ske en opdeling af  

 sådanne udgiftsposter således, at den del, som vedrører erhvervsindtægten,  

 udskilles til fradrag ved indkomstopgørelsen.
Opdelingen må foretages efter  

 et skøn, som for den enkelte forening medfører et rimeligt resultat.
Der kan  

 ikke opstilles generelle regler for skønnet, men for visse kategorier af  

 erhvervsvirksomhed har der i praksis udviklet sig retningslinier for skønnet.
 I foreninger, som foretager indkøb af varer til levering både til  

 medlemmer og ikke-medlemmer, vil den del af fællesomkostningerne, der  

 vedrører leverancer til ikke-medlemmer, som oftest kunne udregnes efter  

 forholdet mellem bruttoindtægten for disse leverancer og den samlede  

 bruttoindtægt ved leverancer til medlemmer og ikke-medlemmer.
En ikke offentliggjort LSR-kendelse af 21. dec. 1982 vedrørte en forening,  

 der ved opgørelsen af sit erhvervsmæssige overskud havde fratrukket sine  

 fællesomkostninger fuldt ud, idet disse omkostninger af foreningen blev  

 betragtet som alene tjenende omsætningen med ikke-medlemmer, medens de  

 omkostninger, som var afhængige af aktiviteten, var fradraget forholdsmæssigt  

 efter omsætningens fordeling på medlemmer og ikke-medlemmer.
Retten udtalte,  

 at fællesomkostninger ligeledes måtte fordeles, og at opdelingen af den  

 fradragsberettigede omkostningsandel måtte ansættes skønsmæssigt, således at  

 den del af fællesomkostningerne, der vedrørte leverancer til ikkemedlemmer,  

 blev udregnet efter forholdet mellem bruttoindtægten for disse leverancer og  

 den samlede bruttoindtægt ved leverancer til medlemmer og ikke-medlemmer.
 Det er dog en forudsætning for denne metode, at medlemmer betaler samme  

 pris for samme varer som ikke-medlemmer.
Ved drift af fast ejendom med udlejning af lejligheder såvel til medlemmer  

 som til ikke-medlemmer, vil udgifter til prioritetsrenter, ejendomsskatter,  

 forsikring og udvendig vedligeholdelse mv. kunne fordeles på grundlag af de  

 oppebårne lejeindtægter, således at den del af udgifterne, som svarer til  

 forholdet mellem lejeindtægter fra ikke-medlemmer og de samlede  

 lejeindtægter, anses for udgifter, der vedrører den erhvervsmæssige aktivitet  

 i foreningen og er dermed fradragsberettigede.
Det er også her en  

 forudsætning for fordeling af udgifter på grundlag af lejeindtægter, at disse  

 udredes med samme beløb af medlemmer og ikke-medlemmer for ensartede  

 lejligheder.
Ofte er denne forudsætning ikke til stede i  

 andelsboligforeninger, hvor boligbidrag fra medlemmerne afviger væsentligt i  

 størrelse fra huslejer, som udredes af ikke-medlemmer for tilsvarende  

 lejligheder.
Det er derfor nødvendigt, hvis man vil benytte indtægterne som  

 fordelingsgrundlag, at reducere eller forøge boligbidragene fra medlemmerne  

 til beløb, som kunne være opnået som leje for lejlighederne ved udleje til  

 ikke-medlemmer.
Fordelingen kan dog også foretages på et andet grundlag,  

 f.eks. på grundlag af lejlighedens areal.
En sådan arealmæssig fordeling kan  

 dog ikke anvendes, hvis ejendommen omfatter flere udlejningskategorier, så  

 som beboelseslejligheder, erhvervslokaler eller garager.
 I LSR 1967.94 og 95, hvor foreninger blev anset for skattepligtige af  

 annonceindtægter i medlemsbladet fra ikke-medlemmer, blev det fastslået, at  

 det ikke var muligt at udskille visse af de med bladets fremstilling  

 forbundne udgifter som særligt vedrørende disse annonceindtægter, og samtlige  

 udgifter ved bladets drift kunne derfor fratrækkes ved opgørelsen af  

 overskuddet fra bladet, men der kunne dog ikke derved fremkomme en  

 skattepligtig indkomst lavere end 0.
I TfS 1994,432 (BF) blev en forenings udgifter til indkøb af teknisk  

 udstyr for opfyldelse af dens vedtægtsmæssige formål om at stille teknisk  

 udstyr til rådighed for medlemmerne til brug for deres faglige ajourføring,  

 ikke anset for fradragsberettiget af Ligningsrådet, da udgifterne ikke var  

 knyttet til indkomsterhvervelsen.
Se også S.C.8.1.9.
S.C.8.1.8 Salg af formuegoder Hvis et formuegode har haft tilknytning til den indkomstskattepligtige  

 virksomhed, medregnes den skattemæssige fortjeneste eller tab ved  

 indkomstopgørelsen efter skattelovgivningens almindelige regler, uanset om  

 bruttoindtægten ved virksomheden har været beskeden, eller driften  

 skattemæssigt har givet underskud i hele besiddelsestiden.
Såfremt formuegodet har haft tilknytning til såvel den skattepligtige som  

 til den skattefrie virksomhed, skal hele den skattemæssige avance eller hele  

 det skattemæssige tab påvirke indkomsten.
Et selskab, der ejedes af en række  

 landmænd og mejerier, havde gennem en årrække drevet virksomhed med  

 produktion og salg af emballage til fødevarer.
Omsætningen var i stigende  

 grad faldet på ikke-medlemmer (til 79%), og det herved indvundne overskud var  

 beskattet i medfør af SEL § 1, stk. 1. nr. 6, jf. § 1, stk. 5. LSR fandt, at  

 der i forbindelse med et påtænkt salg af selskabets aktiviteter til et 100%  

 ejet selskab kunne ske beskatning af genvundne afskrivninger i et omfang, der  

 maksimalt svarede til summen af afskrivninger, som gennem årene var bragt til  

 fradrag ved indkomstopgørelserne.
Beregningen skulle dog foretages ud fra et  

 gennemsnit af den procentvise omsætning med ikke-medlemmer fra skatteåret  

 1979/80 og fremefter, indtil overdragelsen skete.
Hvis formuegodet er en samlet enhed, f.eks. en fast ejendom, og det kan  

 godtgøres, at kun en nærmere bestemt fysisk del har haft tilknytning til  

 erhvervsvirksomheden, er det dog kun den på denne del faldende fortjeneste,  

 der kommer til beskatning.
Således vil f.eks. en andelsboligforening kun  

 blive beskattet af fortjeneste ved lejlighedernes salg som ejerlejligheder,  

 for så vidt angår lejligheder, der har været udlejet til ikke-andelshavere.  

 Fortjeneste ved salg af andelslejligheder, der kun har været udlejet til  

 andelshavere, omfattes ikke af beskatningen, selv om salget sker til  

 ikke-andelshavere.
S.C.8.1.9 Særlige fradrag for udlodninger eller henlæggelse til  

 almenvelgørende eller på anden måde almennyttige formål Udlodninger Foruden driftsomkostninger kan foreninger mv. foretage fradrag for  

 udlodninger til fyldestgørelse af vedtægtsmæssige formål, der kan anses for  

 almenvelgørende eller på anden måde almennyttige, jf.
SEL § 3, stk. 2.  

 Tilsvarende fradragsret ydes for beløb, der henlægges til sikring af eller  

 til senere anvendelse til sådanne formål, jf.
SEL § 3, stk. 3.
 Fradrag efter SEL § 3, stk. 2 og 3 vil i almindelighed forudsætte, at der  

 i vedtægterne er eller optages en bestemmelse om, hvorledes der skal  

 forholdes med foreningens mv. midler i tilfælde af dens opløsning, idet det  

 må være sikret, at midlerne i så fald går til formål, der kan godkendes som  

 almenvelgørende eller på anden måde almennyttigt.
Hvor foreningen mv. ved siden af erhvervsmæssig indkomst har andre  

 ikke-erhvervsmæssige indkomstkilder, anses disse ikke-erhvervsmæssige  

 indkomster for udloddet først.
Foreninger mv. vil derfor kun kunne foretage fradrag  

 for regnskabsårets udlodninger til kvalificerede formål i det omfang,  

 udlodningerne overstiger regnskabsårets ikke-erhvervsmæssige indkomster.
I TfS 1994,432 (BF) havde Ligningsrådet anset en forening, der overvejedes  

 stiftet af en medarbejderforening under en fagforening, for omfattet af SEL §  

 1, stk. 1, nr. 6. Rådet havde også anset vedtægtsmæssige uddelinger til  

 medlemmernes studierejser til udlandet for at vedrøre den  

 ikke-erhvervsmæssige indtægt og følgelig ikke skattepligtige indkomst,  

 ligesom de nævnte udgifter ikke ville være fradragsberettigede ved opgørelsen  

 af eventuel erhvervsmæssig indtægt, jf.
SEL § 9, stk. 1.
 Ligningsrådet fandt allerede af den grund, at den personkreds, der kunne  

 komme i betragtning ved tildeling af studierejselegater fra foreningen, var  

 for snæver til at kunne begrunde, at uddelingen kunne anses for led i at  

 realisere et almennyttigt formål, at sådanne uddelinger ikke kunne fradrages  

 efter SEL § 3, stk. 2 og 3.
Ligningsrådet havde i den forbindelse henset til, at kun fastansatte på en  

 enkelt arbejdsplads var berettiget til at søge.
Endvidere var henset til, at  

 uddeling af midler til studieophold m.m. måtte formodes at have ret snævert  

 fagspecifikt indhold med karakter af efteruddannelse eller ajourføring.  

 Afgørelsen er også omtalt i S.C.8.1.6.
Henlæggelser Foreninger mv. kan foretage fradrag for henlæggelser til sikring af eller  

 til senere anvendelse til almenvelgørende eller på anden måde almennyttige  

 formål, jf.
SEL § 3, stk. 3.
 Om almennyttebegrebet og kravene til vedtægterne, se S.C.5.2.3.1 og  

 S.C.5.2.4.
 Formålet med fradragsretten for hensættelser er at give foreninger mv.  

 mulighed for uden beskatning at opspare med henblik på senere at realisere et  

 almennyttigt eller almenvelgørende projekt.
 Anvendes beløbene til andre end de almenvelgørende eller på anden måde  

 almennyttige formål, skal beløbene med tillæg på 25 pct. medregnes ved  

 opgørelsen af den skattepligtige indkomst for det indkomstår, hvori de  

 anvendes.
 Er foreningens øvrige indkomst negativ for disse år, beskattes beløbene  

 med tillæg med den for det pågældende skatteår gældende skatteprocent.
 Der gælder ingen individualiseringskrav til de beløb, der henlægges, for  

 de foreninger mv., der er fritaget for selvangivelsespligt, som nævnt under  

 S.A.3.2.
 Selvangivelsespligtige foreninger mv. skal derimod foretage en  

 individualisering af hensættelserne.
 Se nærmere skd.cirk. af 7. nov. 1988, pkt. 55 og 56.
S.C.8.2 Udenlandske selskaber og foreninger Når udenlandske selskaber og foreninger, jf.
S.A.2, er skattepligtige her  

 til landet, er den objektive skattepligt begrænset til de indtægter, der  

 begrunder skattepligten, jf.
SEL § 2, stk. 2, jf. stk. 1. I denne indkomst  

 kan der kun fratrækkes udgifter i det omfang, de vedrører de skattepligtige  

 indtægter, jf.
 SEL § 9, stk. 1.
 Ved indtræden af begrænset skattepligt efter SEL § 2 finder SEL § 4 A om  

 indgangsværdier anvendelse, hvis selskabet ikke umiddelbart forinden har  

 været fuldt skattepligtigt, jf. stk. 5.
 For indkomstopgørelse gælder i vidt omfang samme regler, som er anført  

 ovenfor under S.C.8.1 om her i landet hjemmehørende foreninger mv., for så  

 vidt angår deres indtægt ved skattepligtig virksomhed.
 Når udenlandske selskaber og foreninger skal medregne alle indtægter af  

 deres skattepligtige aktiviteter her i landet, vil de regnskabsmæssige  

 udgifter herved normalt have en sådan tilknytning til indtægtserhvervelsen,  

 at der ikke er behov for en opdeling af udgifterne i en skattepligtig og  

 skattefri del i samme omfang som nævnt ovenfor vedrørende danske foreninger.
Indtægterne for her i landet skattepligtige udenlandske selskaber og  

 foreninger kan ofte være vanskelige at udskille fra selskabernes globale  

 virksomhed, og selskaberne kan være interesserede i at tilpasse indtægterne  

 efter beskatningsforholdene i de berørte lande.
I SEL § 12, stk. 2, jf. stk.  

 1, er der givet bestemmelser, som åbner adgang for ligningsmyndighederne til  

 at imødegå dette.
Der henvises herom til S.D.4.
Fradrag for renter og kurstab for en herværende filial af et amerikansk  

 selskab blev ikke indrømmet vedrørende et internt lån fra hovedkontoret.
Et  

 lån fra moderselskabet blev anset for at vedrøre filialens drift, selv om en  

 del af låneprovenuet var anvendt til udlodning til moderselskabet, idet  

 selskabets eneste virksomhed var den danske filials aktivitet, og  

 investeringerne i filialen langt oversteg det optagne lån.
HD af 18. dec.  

 1992, TOLD SKAT Nyt 1993.4.143 (TfS 1993,7).
 En bankfilial kunne ikke fradrage renter og kurstab af indskudskapital,  

 stillet til rådighed af selskabet, samt indskudskapital i form af lån fra en  

 søsterfilial, idet de ikke vedrørte egentlige bankforretninger, og således  

 ikke var omfattet af særreglen for finansforetagender i kommentar til  

 modeloverenskomstens artikel 7, pkt. 18. TOLD SKAT Nyt 1993.12.584. (LSR)  

 (TfS 1993,288).
Kendelsen var indbragt for domstolene for så vidt angår spørgsmålet om  

 indskudskapital, lånt af søsterfilialen.
Sagen er hævet efter ØL's til  

 kendegivelse af, at retten tiltræder Landsskatterettens afgørelse i det  

 omfang den er indbragt for domstolene.
TfS 1996,715.
Virksomhed bestående i at modtage lån på engrosbasis og videreudlåne disse  

 ansås for omfattet af begrebet finansforetagende, og en dansk filial ville  

 derfor principielt kunne fratrække renteudgifter til hovedkontoret vedrørende  

 virksomheden med videreudlån.
TfS 1994,552 (BF).
Ved opgørelsen af den begrænset skattepligtige indkomst for borerigge,  

 hvor der var udført arbejde offshore i en skattepligtsperiode på under  

 èt år fandt Ligningsrådet ikke, at der kunne accepteres fradrag for indirekte  

 omkostninger for perioden efter tidspunktet for skattepligtens ophør.  

 Ligningsrådet fandt det ikke godtgjort, at indirekte omkostninger der var  

 afholdt før skattepligtens indtræden, kunne anses for afholdt med henblik på  

 udførelsen af den indgående kontrakt.
TfS 1995, 646. Afgørelsen er påklaget.
Til brug ved indkomstopgørelsen for udenlandske forsikringsselskabers  

 forsikringsvirksomhed her i landet er der i SEL § 12, stk. 3, givet specielle  

 regler.
Se herom S.C.1.3.2.2.
S.C.8.2.1 Flere indtægtsarter samtidig Et udenlandsk selskab mv., der er skattepligtigt for så vidt angår flere  

 af de i bestemmelserne i SEL § 2, stk. 1, litra a, b og f, nævnte  

 indtægtskilder, skal foretage en samlet opgørelse af disse indtægter.
Er  

 indkomsten fra den ene af indtægtskilderne negativ, skal den bringes til  

 fradrag i en positiv indkomst fra andre kilder.
Den kan således ikke valgfrit  

 overføres som underskud til efterfølgende indkomstår efter LL § 15.
S.C.8.2.2 Udbytte fra danske selskaber Udenlandske selskaber og foreninger er i henhold til SEL § 2, stk. 1,  

 litra c, jf. § 3, stk. 6, skattepligtige her i landet, i det omfang de  

 oppebærer udbytteindtægter, i hvilke der i henhold til KSL § 65 skal  

 foretages indeholdelse af udbytteskat.
Se afsnit S.A. 2.6. Se også samme  

 sted, om udbytte, som et selskab, der er hjemmehørende i en stat, der er  

 medlem af EU, modtager fra et selskab, som er hjemmehørende her i landet.
Udbytteindtægter, som er omfattet af LL § 16 A, stk. 1, eller  

 afståelsessummer omfattet af LL § 16 B, medfører ligeledes begrænset  

 skattepligt.
Der henvises til skd.cirk. nr. 136 af 7. nov. 1988, pkt. 17, og  

 skd.cirk. nr. 183 af 11. dec. 1995 om lov nr. 312 af 17. maj 1995  

 (International beskatning).
Skattepligten for ovenstående indkomstkilder er endeligt opfyldt ved den  

 af det danske selskab indeholdte udbytteskat på 25 pct. jf.
KSL § 65 eller  

 ved erlæggelse af den skat, som skal betales i medfør af KSL § 65A stk. 2 på  

 30 pct.
Udbyttet mv. skal således ikke tillægges andre indtægter, hvoraf  

 selskabet måtte være skattepligtig, ligesom eventuel negativ indkomst fra  

 andre indkomstkilder, der måtte begrunde en begrænset skattepligt for det  

 pågældende selskab, ikke kan bringes til fradrag i aktieudbyttet mv.
Der  

 henvises til skd.cirk. nr. 136 af 7. nov. 1988, pkt. 67.
 Om tilbagesøgning af udbytteskat i henhold til en DBO, se D.D.2, art. 10  

 og D.E.
S.C.8.2.3 Arbejdsudleje Udenlandske selskaber og foreninger mv., som oppebærer indkomst her fra  

 landet, der i medfør af KSL § 43, stk. 2, litra h, skulle henregnes til  

 A-indkomst, hvis den udbetaltes til en person, skal i henhold til SEL § 2,  

 stk. 1 e, jf.
KSL § 65 B svare en skat på 30 pct. af den omhandlede  

 bruttoindtægt.
 Bestemmelsen omfatter vederlag i penge samt i forbindelse hermed ydet fri  

 kost og logi til personer, der for selskabets regning stilles til rådighed  

 for at udføre arbejde her i landet.
 Skattepligten er endeligt opfyldt ved skattens indeholdelse.
S.C.8.2.4 Konsulenthonorar Udenlandske selskaber og foreninger mv., som oppebærer indkomst som  

 rådgiver, konsulent eller anden medhjælp for virksomhed her i landet, er  

 skattepligtig til Danmark jf.
SEL § 2 stk. 1, litra f.
Skattepligten er dog betinget af, at en person der er eller har været  

 skattepligtig her i landet i medfør af KSL § 1 nr. 1 har direkte eller  

 indirekte del i ledelsen af, kontrollen med eller kapitalen i det udenlandske  

 selskab mv., og at personen inden for de seneste 5 år forud for ophøret af  

 den fulde skattepligt har haft direkte eller indirekte del i ledelsen af,  

 kontrollen med eller kapitalen i den virksomhed her i landet, der udreder  

 vederlaget.
Der henvises til skd.cirk. nr. 136 af 7. nov. 1988, pkt. 20. Se  

 også S.A. 2.8.
S.C.8.2.5 Royalty Udenlandske selskaber og foreninger mv. er skattepligtig her i landet i  

 medfør af SEL § 2 stk. 1, litra g, når de oppebærer royalty hidrørende fra  

 kilder her i landet jf.
KSL § 65C, stk. 4.
Royaltyindtægten omfattet af bestemmelsen beskattes med en bruttoskat på  

 30 pct., som opkræves ved indeholdelse.
Der henvises til skd.cirk. nr. 136 af  

 7. nov. 1988, pkt. 21. Se også S.A. 2.9.
 Skattepligten er endeligt opfyldt ved skattens indeholdelse.
S.C.9 Genbeskatning af underskud LL § 33 D indeholder regler om genbeskatning af tidligere foretagne  

 fradrag for underskud i den skattepligtige danske indkomst vedrørende  

 udenlandske filialer (faste driftsteder). Reglerne finder tilsvarende  

 anvendelse på underskud af fast ejendom i en fremmed stat.
Anvendelse af  

 henlæggelser til investeringsfonds til forlods afskrivning på et aktiv anses  

 også i denne forbindelse som underskud.
Reglerne i LL § 33 D finder kun anvendelse, hvis selskabet har valgt  

 lempelse efter exemptionsmetoden af dansk beskatning i henhold til en  

 dobbelbeskatningsoverenskomst med det land, hvor det faste driftssted er  

 beliggende, jf.
LL § 33 D, stk. 1, 1. og sidste pkt.
 De særlige regler om genbeskatning af underskud i et sambeskattet  

 udenlandske selskab findes i LL § 33 E, se herom S.D.5.2.
Ved lov nr. 312 af 17. maj 1995 er LL § 33 D ændret således, at der nu er  

 indført begrænsninger for fradag af underskud fra et fast driftssted i en  

 fremmed stat, se herom ligningsvejledningen for 1995, pkt.
S.C.9.
 LL § 33 D som affattet ved lov nr. 487 af 12. juni 1996 finder anvendelse  

 på underskud for indkomstår, der påbegyndes efter den 6. dec. 1995, jf.  

 lovens § 12, stk. 12. De tidligere regler finder fortsat anvendelse på  

 underskud, fra indkomstår, der er påbegyndt inden den 6. december 1995.
Fast driftsted i eksemptionsland Efter LL § 33 D, stk. 1 behandles overskud eller underskud i et fast  

 driftssted i en fremmed stat behandles efter reglerne i § 33 D, stk. 2-4,  

 hvis Danmarks dobbeltbeskatningsoverenskomst med den pågældende stat  

 medfører, at Danmark skal lempe dobbeltbeskatning af overskud i det fast driftssted  

 efter eksemptionsmetoden.
Med fast driftssted i en fremmed stat sidestilles fast ejendom i en  

 fremmed stat.
Såfremt en person eller et selskab mv. har flere faste  

 driftsteder i samme stat, anses de i denne henseende som et fast driftssted.
 Som underskud anses også benyttelse af henlæggelser til etableringskonti  

 til forlods afskrivning på et aktiv.
 Ved eksemptionsmetoden forstås, at Danmark skal nedsætte den danske skat  

 med den del deraf, som efter forholdet mellem overskuddet i det fast  

 driftssted og den samlede beskattede indkomst falder på førstnævnte del af  

 indkomsten uanset størrelsen af den skat, der er betalt til den fremmede  

 stat.
 Genbeskatning af underskud ved ophør mv.
Har en person eller et selskab mv. ved opgørelsen af skattepligtig  

 indkomst foretaget fradrag for underskud i et fast driftssted i en fremmed  

 stat, skal der i efterfølgende indkomstår, hvor der er overskud heraf, eller  

 hvor det faste driftssted eller en del heraf afhændes eller ophører, ske  

 genbeskatning af et beløb, svarende til de tidligere fradragne underskud.
I  

 efterfølgende indkomstå skal der ved opgørelsen af skattepligtig indkomst  

 medregnes et beløb svarende til det fradragne underskud indtil der er sket  

 beskatning af et beløb svarende til det fradragne underskud.
Maksimum Der skal dog højst medregnes et beløb svarende til overskud eller  

 fortjeneste i det faste driftssted, som medregnes ved indkomstopgørelsen  

 eller skatteberegningen for samme indkomstår, jf. § 33 D, stk. 2.
Begrænsning af fra drag for underskud Har en person eller et selskab mv. underskud i fast driftssted i en  

 fremmed stat, kan dette underskud kun fradrages ved opgørelsen af  

 skattepligtig indkomst, i det omfang underskuddet overstiger overskud eller  

 fortjeneste i det faste driftssted for tidligere indkomst, som ikke er  

 indgået ved beregningen efter § 33 D, stk. 2 eller stk. 3.
Undtagelser Reglerne om genbeskatning af tidligere fradragne underskud og om  

 begrænsning af fradrag for underskud gælder dog ikke, i det omfang  

 overskuddet eller fortjenesten for efterfølgende henholdsvis tidligere  

 indkomstår modsvares af personens eller selskabets negative indkomst ved  

 anden virksomhed i samme indkomstår.
 Hvis et overskud har medført beskatning i henhold til § 33 E, stk. 9,4.  

 pkt., finder § 33 D, stk. 2 og 3 heller ikke anvendelse.
Koncerninternt salg Afhændes et fast driftssted eller en del heraf beliggende i fremmed stat, Færøerne eller Grønland til et koncernforbundet selskab mv., jf.
KGL 6 B,  

 stk. 3, eller flyttes ledelsens sæde, jf.
SEL § 5, stk. 7, skal fratrukket  

 underskud, der ikke modsvares af senere års overskud, medregnes ved  

 opgørelsen af den skattepligtige indkomst.
Dette gælder, uanset hvilken  

 lempelsesmetode der anvendes. § 33 D, stk. 1, 2.-4. pkt., finder tilsvarende  

 anvendelse.
Undtagelse Stk. 5 finder ikke anvendelse, hvis det faste driftssted, jf. stk. 1, 2.  

 og 3. pkt., overdrages til et selskab omfattet af sambeskatning med det  

 overdragelsen selskab, jf.
SEL § 31, hvis underskud fra det faste driftssted  

 efter udenlandske regler overføres til det erhvervede selskab.
I så fald  

 foretages genbeskatning af fratrukne underskud, der ikke modsvres af senere  

 års overskud, efter bestemmelserne i § 33 E hos det erhvervede selskab.  

 Tilsvarende finder stk. 5 ikke anvendelse, hvis selskabet, efter at ledelsens  

 sæde er flyttet, jf.
SEL § 5, stk. 7, omfattes af sambeskatning efter SEL §  

 31.
Kontrol indenfor 5 år Eventuelt underskud, der ikke er genbeskattet, medregnes ved opgørelsen af  

 den tidligere ejers skattepligtige indkomst, hvis det faste driftssted er  

 solgt til et selskab, som den tidligere ejer alene eller sammen med  

 koncernforbundne selskaber mv. inden 5 år efter salget opnår kontrol over,  

 jf.
KGL § 6 B, stk. 3.
Tilsvarende gælder, hvis en fast ejendom inden 5 år efter salget  

 generhverves af den tidligere ejer eller et hermed koncernforbundet selskab,  

 jf.
KGL § 6 B, stk. 3.
Fusion   

 § 33 D, stk. 2 finder ikke anvendelse på afhændelser og ved ophør, når et  

 selskab fusionerer efter reglerne i fusionsskatteloven, hvis underskud for  

 det faste driftssted efter udenlandske regler overføres til det modtagende  

 selskab og det modtagende selskabs overskud beskattes her i landet efter  

 lovgivningens almindelige regler.
I så fald foretages genbeskatning af  

 underskud og fradragsbegrænsning efter § 33 D, stk. 2 og 3 hos det modtagende  

 selskab.
S.C.9.1 Underskudsfremførsel begrænset ved koncernintern erhvervelse af  

 fast driftsted eller fast ejendom Adgangen til at fremføre medrykket underskud fra fast driftssted eller  

 fast ejendom beliggende i udlandet erhvervet indenfor koncernen fra og med  

 den 6. dec. 1995 er begrænset således at, fremførsel alene kan ske til  

 modregning i overskud fra samme faste driftssted eller faste ejendm, jf.
LL §  

 5 H.
Efter denne bestemmelse kan underskud fra et fast driftssted eller en  

 fast ejendom beliggende i en fremmed stat, Færøerne eller Grønland, erhvervet  

 af skattepligtige omfattet af SEL § 1 eller FBL § 1 fra et koncernforbundet  

 selskab mv., jf.
KGL § 6 B, stk. 3, alene fremføres efter § 15 til modregning  

 i senere overskud fra samme faste driftssted eller faste ejendom.
Undtagelse § 5 H, stk. 1 finder ikke anvendelse, hvis overskud i selskabet mv.,  

 hvorfra det faste driftssted eller den faste ejendom blev erhvervet, på  

 overdragelsestidspunktet beskattes her i landet efter skattelovgivningens  

 almindelige regler, og selskabet ikke selv har erhvervet det faste driftssted  

 eller den faste ejendom fra et koncernforbundet selskab mv., jf.
KGL § 6 B,  

 stk. 3.
