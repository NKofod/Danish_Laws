Fremsat den 27. marts 2003 af  

 beskæftigelsesministeren (Claus Hjort Frederiksen) Forslag til Lov om tidsbegrænset ansættelse  

1) § 1.  

  

 Lovens formål er at forbedre kvaliteten af tidsbegrænset ansættelse ved at  

 anvende princippet om ikke-forskelsbehandling, og at fastsætte rammer, der  

 skal  

 forhindre misbrug hidrørende fra flere på hinanden følgende tidsbegrænsede  

 ansættelsesforhold.
 § 2.  

  

 Loven gælder for lønmodtagere, der ikke i medfør af en kollektiv overenskomst  

 er sikret de rettigheder, der som minimum svarer til bestemmelserne i  

 direktiv  

 1999/70/EF af 28. juni 1999 om rammeaftalen vedrørende tidsbegrænset  

 ansættelse, der er indgået af EFS, UNICE og CEEP.
Stk. 2.  

  

 Loven  

 gælder ikke for 1)  

 	  

    

 lønmodtagere, der af  

 et vikarbureau stilles til rådighed for en brugervirksomhed, 2)  

 	  

    

 elever omfattet af  

 lov om erhvervsgrunduddannelse m.v., lov om grundlæggende social- og  

 sundhedsuddannelser,  

 lov om landbrugsuddannelser og lov om erhvervsuddannelser, og 3)  

 	  

    

 lønmodtagere, hvis  

 ansættelsesforhold er indgået i forbindelse med særlige offentlige eller  

 offentligt støttede programmer med henblik på uddannelse, integration og  

 omskoling.
 Stk. 3.  

  

 Forsvarsministeren kan efter høring af de relevante lønmodtagerorganisationer  

 undtage væbnede styrkers personale i aktiv tjeneste fra denne lov.
 Stk. 4.  

  

 For  

 lønmodtagere, der ikke er omfattet af en kollektiv overenskomst, der sikrer  

 de  

 i stk. 1 nævnte rettigheder, finder §§ 3-7 ikke anvendelse, hvis  

 det  

 i det enkelte ansættelsesforhold skriftligt aftales, at lønmodtageren er  

 sikret  

 disse rettigheder i henhold til en nærmere angiven kollektiv overenskomst,  

 som  

 er gældende på den virksomhed, hvor lønmodtageren er ansat. § 8,  

 stk. 1-3, finder alene anvendelse i de i § 8, stk. 4, nævnte  

 tilfælde.
 § 3.  

  

 Ved  

 lønmodtager forstås i denne lov en person, der modtager vederlag for  

 personligt  

 arbejde i tjenesteforhold.
 Stk. 2.  

  

 Ved  

 tidsbegrænset ansat forstås i denne lov en lønmodtager i et  

 ansættelsesforhold,  

 der er etableret direkte mellem lønmodtageren og en arbejdsgiver, når  

 tidspunktet for ansættelsesforholdets udløb er fastsat ud fra objektive  

 kriterier, såsom en bestemt dato, fuldførelsen af en bestemt opgave eller  

 indtrædelsen af en bestemt begivenhed.
 Stk. 3.  

  

 En  

 lønmodtager anses i denne lov ikke for at være tidsbegrænset ansat, hvis  

 ansættelsesforholdet  

 er fastsat til udløb, når lønmodtageren når den alder, der gælder for  

 tilbagetrækning fra det pågældende erhverv eller den pågældende virksomhed,  

 eller lønmodtageren kan oppebære folkepension eller alderspension fra  

 arbejdsgiveren.
 Stk. 4.  

  

 Ved en  

 sammenlignelig fastansat forstås i denne lov en fastansat i samme virksomhed,  

 der er i et tidsubegrænset ansættelsesforhold, og som udfører samme eller  

 tilsvarende arbejde, idet der tages hensyn til kvalifikationer og  

 færdigheder.
 Stk. 5.  

  

 Hvis der  

 ikke findes nogen sammenlignelig fastansat i samme virksomhed, og hvis der  

 ikke  

 foreligger en kollektiv overenskomst, der finder anvendelse, eller som i  

 øvrigt  

 regulerer spørgsmålet, anvendes til sammenligning de kollektive  

 overenskomster,  

 som sædvanligvis er gældende inden for vedkommende eller tilsvarende faglige  

 område.
 § 4.  

  

 Ansættelsesvilkårene for en tidsbegrænset ansat må ikke være mindre gunstige  

 end de, der gælder for en sammenlignelig fastansat, hvis forskelsbehandlingen  

 udelukkende er begrundet i ansættelsesforholdets tidsbegrænsede varighed, og  

 den ikke er begrundet i objektive forhold.
 Stk. 2.  

  

 Princippet  

 om forholdsmæssig aflønning og forholdsmæssige rettigheder anvendes, hvor  

 rettigheder optjenes eller erhverves i forhold til ansættelsestidens længde.
 Stk. 3.  

  

 Hvis ret  

 til særlige ansættelsesvilkår kræver en bestemt anciennitet, skal kravet være  

 det samme for tidsbegrænset ansatte som for fastansatte, medmindre kravet om  

 forskellig anciennitet er begrundet i objektive forhold.
§ 5.  

  

 Fornyelse af flere på hinanden følgende tidsbegrænsede ansættelsesforhold kan  

 kun ske, hvis fornyelsen er begrundet i objektive forhold, jf. dog  

 undtagelsen  

 i stk. 2. Det gælder fx fornyelse, 1)  

 	  

    

 der skyldes  

 uforudseelige forfald som sygdom, graviditet, barsel, orlov, borgerligt  

 ombud, 2)  

 	  

    

 der følger efter  

 ophør af tids- eller opgavebestemt akkord, eller 3)  

 	  

    

 der er nødvendig til  

 løsning, herunder udbedring, af en oprindelig bestemt arbejdsopgave af  

 midlertidig karakter.
Stk. 2.  

  

 For ansatte, der  

 er beskæftiget med undervisnings- og forskningsvirksomhed ved statslige  

 institutioner samt selvejende institutioner, der er overvejende finansieret  

 af  

 tilskud fra staten, og hvor staten fastsætter eller aftaler løn- og  

 ansættelsesvilkår, gælder, at fornyelse af flere på hinanden følgende  

 tidsbegrænsede ansættelsesforhold højst kan ske 2 gange.
Bestemmelsen finder  

 dog ikke anvendelse for ansatte, der er beskæftiget med undervisning ved frie  

 grundskoler, efterskoler, husholdnings- og håndarbejdsskoler samt ved private  

 gymnasier.
 § 6.  

  

 Arbejdsgiveren  

 skal informere de tidsbegrænset ansatte om, hvilke stillinger, der kan søges  

 på  

 virksomheden for at sikre, at de har samme mulighed for at få en fast  

 stilling  

 som andre ansatte.
 Stk. 2.  

  

 Arbejdsgiveren skal så vidt muligt lette adgangen til passende faglig  

 uddannelse for sine tidsbegrænset ansatte, så de kan forbedre deres  

 færdigheder, deres karrieremuligheder og få større beskæftigelsesmæssig  

 mobilitet.
 § 7.  

  

 Tidsbegrænset ansatte medregnes ved opgørelsen af, hvorvidt der i henhold til  

 lovgivning, kollektiv overenskomst eller praksis skal oprettes  

 samarbejdsorganer, så længe ansættelsen varer.
 Stk. 2.  

  

 Arbejdsgiveren bør så vidt muligt overveje at give passende informationer om  

 tidsbegrænset ansættelse i virksomheden til de eksisterende  

 samarbejdsorganer.
 § 8.  

  

 En  

 lønmodtager, hvis rettigheder i henhold til denne lov er krænket, kan  

 tilkendes  

 en godtgørelse.
 Stk. 2.  

  

 En  

 lønmodtager, hvis løn i strid med loven er lavere end en sammenlignelig  

 fastansats, har krav på forskellen.
 Stk. 3.  

  

 Afskediges  

 en lønmodtager, fordi denne har rejst krav i henhold til denne lov, skal  

 arbejdsgiveren betale en godtgørelse.
 Stk. 4.  

  

 For  

 lønmodtagere, der er omfattet af en kollektiv overenskomst som nævnt i  

 § 2, stk. 1, jf. herved tillige § 2, stk. 2, kan sager om  

 krænkelse af rettighederne efter denne kollektive overenskomst, sammenholdt  

 med  

 stk. 1-3, som ikke bliver behandlet ad fagretlig vej, afgøres ved de  

 civile domstole.
 § 9.  

  

 Loven træder i kraft den 1. juni 2003.
 § 10.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger Forslaget gennemfører Rådets direktiv 1999/70/EF af 28.  

 juni 1999 om rammeaftalen vedrørende tidsbegrænset ansættelse, der er indgået  

 af EFS (Den Europæiske Faglige Samarbejdsorganisation), UNICE  

 (Sammenslutningen  

 af Industri- og Arbejdsgiverorganisationer i Europa) og CEEP (Det Europæiske  

 Center for Offentlig Virksomhed). Direktivet er optrykt som bilag 1 til dette  

 lovforslag.
Forslaget skal ses i sammenhæng med forslaget til lov om ændring  

 af  

 lov om retsforholdet mellem arbejdsgivere og funktionærer.
 Direktivet skulle have været gennemført senest den 10. juli  

 2002. Da arbejdsmarkedets parter skulle bruge mere tid end forudset for at  

 indgå de nødvendige aftaler, er udarbejdelsen af lovforslaget imidlertid  

 blevet  

 forsinket.
Baggrunden for direktivet er, at Kommissionen i 1990  

 fremsatte tre forslag til direktiver om forskellige former for atypisk  

 arbejde,  

 hvori tidsbegrænset ansættelse også indgik.
Da forslagene om atypisk arbejde  

 endnu ikke var vedtaget i Rådet i 1994, annoncerede Kommissionen i juli 1994,  

 at hvis forslagene ikke var vedtaget ved udgangen af 1994, ville Kommissionen  

 iværksætte proceduren efter aftalen om social- og arbejdsmarkedspolitikken.  

 Kommissionen iværksatte på den baggrund i september 1995 proceduren efter  

 aftalen om social- og arbejdsmarkedspolitikken.
EFS, UNICE og CEEP indgik i  

 december 1997 en rammeaftale om deltidsarbejde, der blev gennemført ved lov  

 nr.  

 443 af 7. juni 2001 om gennemførelse af deltidsdirektivet.
Den 18. marts 1999  

 indgik EFS, UNICE og CEEP en rammeaftale om tidsbegrænset ansættelse.
Den 1.  

 maj 1999 sendte Kommissionen forslag til direktiv vedrørende rammeaftalen til  

 Rådet.
Direktivet blev vedtaget den 28. juni 1999. Direktivets formål er at  

 iværksætte den rammeaftale om tidsbegrænset ansættelse, som arbejdsmarkedets  

 parter på europæisk plan indgik.
 Rammeaftalen fastlægger de generelle principper og  

 minimumsforskrifter, der skal gælde for tidsbegrænset ansættelse, idet  

 parterne  

 erkender, at det ved den nærmere gennemførelse heraf er påkrævet at tage  

 hensyn  

 til de særlige nationale, sektorbestemte eller årstidsbetingede realiteter.  

 Aftalen vedrører ansættelsesvilkårene for tidsbegrænset ansatte.
 Formålet med aftalen er at forbedre kvaliteten ved  

 tidsbegrænset ansættelse ved at bruge et ikke-diskriminationsprincip, og at  

 fastsætte rammer, der skal forhindre misbrug hidrørende fra flere på hinanden  

 følgende tidsbegrænsede ansættelsesforhold.
Rammeaftalen finder anvendelse på alle lønmodtagere, der er  

 tidsbegrænset ansatte.
Personer, der af et vikarbureau stilles til rådighed  

 for  

 en brugervirksomhed, er dog undtaget for aftalen.
Det skal hertil bemærkes,  

 at  

 Rådet i øjeblikket forhandler et forslag til direktiv om vikarbureauarbejde.
Det fremgår af en fælleserklæring fra Rådet og  

 Kommissionen, at arbejdsmarkedets parter har påpeget, at rammeaftalen ikke  

 omfatter de væbnede styrkers personale i aktiv tjeneste.
Derudover giver  

 aftalen mulighed for at undtage erhvervsmæssig grunduddannelse og  

 lærlingeuddannelse og ansættelsesforhold, der er indgået i forbindelse med  

 særlige offentlige eller offentligt støttede programmer med henblik på  

 uddannelse, integration og omskoling.
I rammeaftalen er der indført et princip om  

 ikke-diskrimination.
En tidsbegrænset ansats ansættelsesvilkår må ikke være  

 mindre gunstige end en sammenlignelig fastansats, hvis forskelsbehandlingen  

 udelukkende er begrundet i ansættelsesforholdets tidsbegrænsede varighed,  

 medmindre forskelsbehandlingen er objektivt begrundet.
Desuden fastslår  

 rammeaftalen, at hvis retten til særlige ansættelsesvilkår kræver en bestemt  

 anciennitet, skal ancienniteten være den samme for tidsbegrænset ansatte som  

 for fastansatte, medmindre kravet om forskellig anciennitet er objektivt  

 begrundet.
Hvor det er hensigtsmæssigt, gælder det såkaldte pro rata princip,  

 det vil sige rettigheder i forhold til ansættelsesperioden.
For at forhindre misbrug på grund af flere på hinanden  

 følgende tidsbegrænsede ansættelsesforhold kræver rammeaftalen, at der -  

 under  

 hensyntagen til behovene inden for bestemte sektorer eller blandt bestemte  

 kategorier af lønmodtagere - skal fastsættes bestemmelser enten  

  

 om  

  

 objektive omstændigheder, der kan begrunde fornyelse af sådanne  

 ansættelsesforhold,  

  

 om  

  

 den maksimale samlede varighed af flere på  

 hinanden følgende tidsbegrænsende ansættelser, eller  

  

 om  

  

 antallet af  

 gange sådanne ansættelsesforhold kan fornys.
Hvis det er hensigtsmæssigt  

 fastsættes desuden, hvornår tidsbegrænsede ansættelser er flere på hinanden  

 følgende eller anses som tidsubegrænsede ansættelser.
Desuden fastslår rammeaftalen, at en arbejdsgiver skal  

 informere sine tidsbegrænset ansatte om ledige, faste stillinger, der kan  

 søges  

 i virksomheden, ligesom arbejdsgiveren så vidt muligt skal gøre det lettere  

 for  

 tidsbegrænset ansatte at få adgang til passende faglig uddannelse.  

 Tidsbegrænset ansatte skal også indgå ved beregningen af, hvorvidt der skal  

 oprettes organer til repræsentation af lønmodtagerne.
Derudover bør  

 arbejdsgiveren så vidt muligt overveje at give passende informationer om  

 tidsbegrænset ansættelse i virksomheden til eksisterende organer, der  

 repræsenterer lønmodtagerne.
Endelig fremgår det af rammeaftalen, at  

 gennemførelsen af aftalen ikke må medføre generelle forringelser i det  

 eksisterende beskyttelsesniveau, ligesom bestemmelser, der er gunstigere for  

 lønmodtageren end rammeaftalens, kan opretholdes eller indføres.
Medlemslandene skulle gennemføre direktivet senest den 10.  

 juli 2001 ved lovgivning, administrative bestemmelser eller ved at sikre, at  

 arbejdsmarkedets parter gennemfører direktivet ved overenskomst.
Fristen  

 kunne  

 om nødvendigt udskydes med 1 år for at tage hensyn til særlige vanskeligheder  

 eller til gennemførelse af kollektive overenskomster.
Da arbejdsmarkedets  

 parter gav udtryk for, at de ønskede at gennemføre direktivet ved kollektive  

 overenskomster samt ønskede fristen for gennemførelsen udskudt, blev det  

 meddelt Kommissionen, at fristen for gennemførelse af direktivet blev udskudt  

 til den 10. juli 2002. Arbejdsmarkedets parter har løbende redegjort for  

 omfanget af indgåede overenskomster, der gennemfører direktivet.
Der er indgået implementeringsaftaler på det  

 (amts)kommunale område og på størstedelen af det private arbejdsmarked.
På  

 det  

 største private område har Landsorganisationen i Danmark og Dansk  

 Arbejdsgiverforening den 7. august 2002 derudover indgået en supplerende  

 aftale  

 for at gennemføre direktivet på hele DA/LO-området.
For at sikre en fyldestgørende gennemførelse af direktivet  

 er det nødvendigt at vedtage supplerende lovgivning, der sikrer rettighederne  

 for de tidsbegrænset ansatte lønmodtagere, der ikke er omfattet af en  

 kollektiv  

 overenskomst, som gennemfører direktivet.
Dette lovforslag tager sit  

 udgangspunkt i de aftaler, som arbejdsmarkedets parter har indgået, jf.  

 målsætningen i Folketingets motiverede dagsorden fra den 30. november 1993  

 (Folketingets forhandlinger - dagsordensforslag spalte 2781, som vedtaget  

 spalte 2814).
Loven vil alene gælde for de tidsbegrænset ansatte, der  

 ikke i medfør af en kollektiv overenskomst eller i medfør af en individuel  

 aftale efter § 2, stk. 2, har rettigheder, der som minimum svarer  

 til  

 direktivets.
Loven viger for indgåede aftaler, der gennemfører direktivet om  

 tidsbegrænset ansættelse.
Det vil gælde såvel tidligere indgåede aftaler som  

 aftaler, der indgås efter lovens ikrafttræden.
Økonomiske og administrative konsekvenser for det  

 offentlige Parterne på det (amts)kommunale område har indgået en  

 aftale, der gennemfører direktivet, hvorfor lovforslaget ikke får økonomiske  

 og  

 administrative konsekvenser for det (amts)kommunale område som arbejdsgiver.  

 På  

 det statslige område har parterne endnu ikke indgået en aftale, der  

 gennemfører  

 direktivet.
Det skønnes, at implementeringen af direktivet kan medføre  

 merudgifter, dels som følge af en mindre reduktion i fleksibiliteten på det  

 statslige  

 arbejdsmarked, særligt på undervisnings- og forskningsområdet, hvor  

 tidsbegrænsede ansættelser har været udbredt, dels som følge af justeringer i  

 tidsbegrænset ansattes løn- og ansættelsesforhold, hvor der måtte konstateres  

 forskelsbehandling.
Det er ikke muligt nærmere at angive merudgifternes  

 omfang,  

 idet merudgifterne vil afhænge af, hvordan man konkret indretter sig på de  

 statslige arbejdspladser og i hvilket omfang, parterne på det statslige  

 arbejdsmarked finder, at det er nødvendigt med tilpasninger i løn- og  

 ansættelsesforhold.
Eventuelle merudgifter forudsættes afholdt indenfor de  

 pågældende ministeriers rammer.
Det skønnes ikke, at lovforslaget har  

 administrative konsekvenser af betydning.
 Forslaget skønnes ikke at medføre økonomiske og administrative  

 konsekvenser for det offentlige i øvrigt.
 Økonomiske og administrative konsekvenser for  

 erhvervslivet m.v.
På det private område har arbejdsmarkedets parter indgået  

 en række aftaler, der gennemfører direktivet.
Ud over finanssektoren og  

 SALA/LO-området er der indgået en række aftaler mellem organisationerne på  

 DA/LO-området, ligesom der er indgået en aftale mellem DA og LH.
Derudover  

 har  

 DA og LO indgået en supplerende aftale, som sikrer gennemførelsen af  

 direktivet  

 på hele DA/LO-området.
Store dele af det private arbejdsmarked har således  

 gennemført direktivet, hvorfor lovforslaget ikke medfører økonomiske  

 konsekvenser for disse dele af erhvervslivet.
Uden for de områder, hvor der er indgået aftaler, der  

 gennemfører direktivet, kan der være individuelle arbejdsaftaler og  

 arbejdsvilkår, der uden objektiv begrundelse forskelsbehandler tidsbegrænset  

 ansatte i forhold til tidsubegrænset ansatte.
Det er imidlertid ikke muligt  

 at  

 vurdere, om og i givet fald i hvilket omfang en sådan forskelsbehandling  

 finder  

 sted, men idet der ikke er holdepunkter for at antage, at der finder en sådan  

 forskelsbehandling sted i nævneværdigt omfang, vurderes forslaget ikke at  

 have  

 økonomiske konsekvenser af betydning for disse dele af erhvervslivet.
 Erhvervs- og Selskabsstyrelsen har vurderet, at  

 lovforslaget kun har små administrative konsekvenser, hvorfor lovforslaget  

 ikke  

 har været sendt til vurdering i Testpanelet.
Miljømæssige konsekvenser Lovforslaget har ingen miljømæssige konsekvenser.
Ligestillingsmæssige konsekvenser I det omfang tidsbegrænset ansatte i dag måtte blive  

 behandlet mindre gunstigt end sammenlignelige fastansatte, vil lovforslaget  

 betyde en forbedring af kvaliteten af tidsbegrænsede ansættelser.
På de  

 områder  

 hvor flere kvinder end mænd generelt er ansat i tidsbegrænsede stillinger,  

 vil  

 forslaget have positive ligestillingsmæssige konsekvenser.
Forholdet til EU-retten Lovforslaget gennemfører Rådets direktiv 1999/70/EF af 28.  

 juni 1999 om rammeaftalen vedrørende tidsbegrænset ansættelse, der er indgået  

 af EFS, UNICE og CEEP.
Lovforslaget tager udgangspunkt i direktivets  

 bestemmelser og går ikke videre end direktivets krav.
Høring Lovforslaget har været sendt til høring hos Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Landsorganisationen i Danmark, Funktionærernes og Tjenestemændenes Fællesråd,  

 Akademikernes Centralorganisation, Finanssektorens Arbejdsgiverforening,  

 Ledernes Hovedorganisation, Kommunernes Landsforening, Amtsrådsforeningen,  

 Københavns og Frederiksberg kommuner, Centralorganisationernes Fællesudvalg  

 og  

 Kommunale Tjenestemænd og Overenskomstansatte.
Derudover har forslaget været  

 sendt til høring hos Personalestyrelsen, Søfartsstyrelsen, Erhvervs- og  

 Selskabsstyrelsen og Advokatsamfundet.
Vurdering af  

 konsekvenser af lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Ikke muligt at angive eventuelt omfang Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ikke muligt at angive eventuelt omfang Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget gennemfører Rådets direktiv 1999/70/EF af 28.  

 juni 1999 om rammeaftalen vedrørende tidsbegrænset ansættelse, der er indgået  

 af EFS, UNICE og CEEP.
Bemærkninger til de enkelte bestemmelser Til § 1 I § 1 foreslås lovens formål beskrevet.
Som det fremgår af rammeaftalen, er tidsubegrænset  

 ansættelse den sædvanlige ansættelsesmåde, og en ansættelsesmåde der anses  

 for  

 at bidrage til at sikre livskvaliteten for de berørte lønmodtagere og at  

 fremme  

 produktionen.
Men tidsbegrænset ansættelse er i visse sektorer og erhverv en  

 ansættelsesform, der passer både arbejdsgivere og lønmodtagere.
Som det fremgår af § 1, er lovens formål at forbedre  

 kvaliteten af tidsbegrænset ansættelse ved at forhindre forskelsbehandling af  

 tidsbegrænset ansatte.
Derudover har loven til formål at fastsætte rammer,  

 der  

 forhindrer misbrug, som skyldes gentagne tidsbegrænsede ansættelser.
Til § 2 Af forslaget til § 2 fremgår hvilke personer, der er  

 omfattet af loven.
Med bestemmelsen i  

  

 stk. 1  

  

 foreslås, at loven kun finder anvendelse på en lønmodtager, der ikke i medfør  

 af en kollektiv overenskomst mindst opnår den beskyttelse, der fremgår af  

 direktivet om tidsbegrænset ansættelse.
Den kollektive overenskomst kan være  

 indgået før lovens ikrafttræden eller på et senere tidspunkt.
Den kollektive  

 overenskomst skal således ikke leve op til lovens krav men alene til  

 direktivets.
Den kollektive overenskomst kan fx have udmøntet rammeaftalens  

 bestemmelse i § 5 om misbrug på anden vis end loven.
 I forslaget til  

  

 stk. 2  

  

 udnyttes rammeaftalens muligheder for at undtage en række lønmodtagere fra  

 loven.
For det første undtages lønmodtagere, der af et vikarbureau  

 stilles til rådighed for en brugervirksomhed.
Vikarbureauvikarerne blev  

 undtaget fra rammeaftalen, fordi arbejdsmarkedets parter på europæisk plan  

 havde til hensigt at overveje behovet for at indgå en aftale om disse  

 lønmodtagere svarende til aftalen om tidsbegrænset ansættelse.
En sådan  

 aftale  

 blev imidlertid ikke indgået.
Efterfølgende har Kommissionen oversendt et  

 forslag til direktiv om vikarbureauvikarer til Rådet, som i øjeblikket  

 behandler direktivforslaget.
For det andet undtages elever omfattet af lov om  

 erhvervsgrunduddannelse m.v., lov om grundlæggende social- og  

 sundhedsuddannelser, lov om landbrugsuddannelser og lov om  

 erhvervsuddannelser.  

 Det fremgår af rammeaftalen, at medlemsstaterne efter høring af  

 arbejdsmarkedets parter kan beslutte, at aftalen ikke finder anvendelse i  

 forbindelse med erhvervsmæssig grunduddannelse og lærlingeuddannelse.
Denne  

 undtagelse har parterne på både det private og det (amts)kommunale område  

 benyttet, hvorfor disse elever også undtages i loven.
Det er i rammeaftalen  

 ikke nærmere defineret, hvilke uddannelser begreberne erhvervsmæssig  

 grunduddannelse og lærlingeuddannelse dækker over.
I overensstemmelse med den  

 almindelige danske forståelse af begreberne undtages elever i henhold til de  

 4  

 nævnte love.
For det tredje undtages lønmodtagere, hvis  

 ansættelsesforhold er indgået i forbindelse med særlige offentlige eller  

 offentligt støttede programmer med henblik på uddannelse, integration og  

 omskoling.
Det fremgår af rammeaftalen, at medlemsstaterne efter høring af  

 arbejdsmarkedets parter kan beslutte, at aftalen ikke finder anvendelse ved  

 sådanne ansættelsesforhold.
Denne undtagelse har parterne på både det private  

 arbejdsmarked og i et vist omfang det (amts)kommunale område benyttet.
Der skal være tale om ansættelsesforhold, hvis formål er  

 uddannelse, integration og omskoling.
Det kan fx være forsikrede ledige eller  

 kontanthjælpsmodtagere, der som led i aktivering er i jobtræning, jf. lov om  

 en  

 aktiv arbejdsmarkedspolitik § 12 og lov om aktiv socialpolitik  

 § 16,  

 stk. 2, nr. 2, revalidender, der optrænes med en løntilskudsordning i en  

 virksomhed,  

 jf. lov om aktiv socialpolitik § 60, eller personer med varig nedsat  

 arbejdsevne, der er ansat i fleksjob i en virksomhed, jf. § 71 i lov om  

 aktiv socialpolitik.
 I forbindelse med direktivets vedtagelse erindrede Rådet og  

 Kommissionen i en fælleserklæring om, at arbejdsmarkedets parter havde  

 påpeget,  

 at rammeaftalen ikke omfattede de væbnede styrkers personale i aktiv  

 tjeneste.  

 Det foreslås derfor i s  

  

 tk. 3  

  

 at  

 give forsvarsministeren bemyndigelse til at undtage denne gruppe.  

 Forsvarsministeren kan først undtage gruppen efter at have hørt de relevante  

 lønmodtagerorganisationer.
Selv om en lønmodtager ikke er dækket af en overenskomst,  

 der gennemfører direktivet, foreslås det i  

  

 stk. 4  

  

 ,  

 at lønmodtageren og arbejdsgiveren kan aftale, at bestemmelserne i en  

 kollektiv  

 overenskomst, der gennemfører direktivet, skal gælde for  

 ansættelsesforholdet.  

 Det kræver for det første, at der gælder en sådan overenskomst for andre  

 ansatte på virksomheden.
For det andet kræver det en skriftlig aftale, der  

 angiver den overenskomst, hvis bestemmelser skal gælde for  

 ansættelsesforholdet.
Det er en betingelse for aftalens gyldighed, at denne  

 er  

 skriftlig.
Det forudsættes, at lønmodtageren får kopi af de relevante  

 overenskomstbestemmelser.
Det er bestemmelserne i §§ 3-7, som lønmodtageren og  

 arbejdsgiveren kan aftale sig ud af.
Derimod finder bestemmelsen i § 8  

 om  

 blandt andet godtgørelse fortsat anvendelse, hvis lønmodtageren ikke kan få  

 ført sin sag i det fagretlige system.
Det vil lønmodtageren ofte ikke kunne,  

 og  

 lønmodtageren skal derfor på samme måde som andre lønmodtagere, der af en  

 eller  

 anden grund ikke via det fagretlige system kan forfølge et krav på  

 godtgørelse,  

 kunne forfølge et sådant krav efter reglerne i § 8 ved de civile  

 domstole.
 Bestemmelsen i stk. 4 svarer i øvrigt til bestemmelsen  

 i § 1, stk. 2, i lov om gennemførelse af dele af  

 arbejdstidsdirektivet.
Til § 3 I § 3 foreslås en række begreber defineret.
Det foreslås i  

  

 stk. 1  

  

 ,  

 at der indsættes en definition af lønmodtagerbegrebet.
Definitionen svarer  

 til  

 den nu sædvanlige definition i den arbejdsretlige lovgivning, jf. lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet, ferieloven, deltidsloven og lov om gennemførelse af  

 dele  

 af arbejdstidsdirektivet.
I  

  

 stk. 2  

  

 foreslås begrebet en tidsbegrænset ansat defineret.
Definitionen svarer til  

 rammeaftalens definition.
Der er herefter tale om en tidsbegrænset ansat, når  

 ansættelsesforholdet er etableret direkte mellem lønmodtageren og  

 arbejdsgiveren, og når ansættelsesforholdet er fastsat til at udløbe fx til  

 en  

 bestemt dato, når en opgave er løst, eller når en bestemt begivenhed  

 indtræder.  

 Arbejdsmarkedets parter har i implementeringsaftalerne også brugt denne  

 definition.
Terminologisk er der således tale om, at begrebet »tidsbegrænset«  

 ansat fremover ikke kun dækker et ansættelsesforhold, der er begrænset i tid,  

 men også ansættelsesforhold, der er begrænset til en opgaves udførelse eller  

 en  

 begivenheds indtræden.
 Kravet om at ansættelsesforholdet skal være etableret  

 direkte mellem lønmodtageren og arbejdsgiveren hænger sammen med, at  

 vikarbureauvikarer er undtaget fra lovens og direktivets område.
I dansk ret har man hidtil brugt begrebet tids- og  

 opgavebegrænsede ansættelser om sådanne ansættelsesforhold, hvor formålet med  

 ansættelsen er at få dækket et konkret, men ikke tidsubegrænset,  

 arbejdskraftsbehov eller at få løst en bestemt opgave.
Der kan fx være tale  

 om  

 åremålsansættelser, akkorder inden for bygge- og anlægssektoren, om  

 barselvikariater eller sæsonarbejde.
Definitionen er i overensstemmelse med  

 dansk ret, sådan som denne generelt set kan udledes af domspraksis på fx  

 funktionærområdet.
Der henvises i denne forbindelse til den juridiske  

 litteratur, fx Lars Svenning Andersen: Funktionærret 2. udgave s. 452: »Det  

 er sjældent,  

 at funktionærer ansættes til  

  

 opgavebestemt  

 arbejde  

  

 , men dette er som nævnt i overensstemmelse med funktionærlovens  

 forarbejder.
Problemstillingen vil primært her være at sikre sig  

 tilstrækkeligt  

 præcist fra parternes side, hvornår en opgave anses for fuldført, så  

 funktionæren i god tid inden sin fratræden kan indrette sig herpå.« For at sikre overensstemmelse med direktivets begreber er  

 det dog nødvendigt at præcisere, at lønmodtageren ikke ved tiltrædelsen må  

 være  

 i tvivl om, under hvilke betingelser det på forhånd er tilkendegivet, hvornår  

 ansættelsen ophører.
Dét er til gengæld også tilstrækkeligt.
 Som eksempel på opgavebegrænset ansættelse kan nævnes  

 ansættelse til assistance ved julehandlen eller med henblik på færdiggørelsen  

 af et årsregnskab.
 Som eksempel på begivenhedsbegrænset ansættelse kan nævnes,  

 at en barselsorlov ophører, eller at en bestemt persons sygefravær ophører.
Hvis en ansættelse således er gjort betinget af en bestemt  

 opgaves udførelse eller en bestemt begivenheds indtræden, ligger der netop  

 heri, at tidspunktet eller en dato ikke altid kan angives, og at der altså  

 ikke  

 også kan stilles krav om en tilkendegivelse af et mere eller mindre præcist  

 tidspunkt ved tiltrædelsen.
Derimod må det forventes, at arbejdsgiveren i  

 løbet  

 af ansættelsen holder lønmodtageren orienteret, efterhånden som  

 arbejdsgiveren  

 har mulighed for at sige noget nærmere om ansættelsens sandsynlige varighed.
 Hvis der i en konkret situation opstår tvivl om, hvorvidt  

 der er indgået en aftale om en tidsbegrænset ansættelse, er det den, der  

 påstår, at der er indgået en aftale om en tidsbegrænset ansættelse, der har  

 bevisbyrden for dette.
I nogle ansættelsesforhold kan det være aftalt, at  

 ansættelsen ophører uden varsel, når lønmodtageren når en vis  

 tilbagetrækningsalder eller får ret til at oppebære alderspension fra  

 arbejdsgiveren eller folkepension.
Sådanne ansættelsesforhold vil umiddelbart  

 kunne anses for at være omfattet af lovens og rammeaftalens definition på en  

 tidsbegrænset ansættelse, fordi ansættelsesforholdets udløb er fastsat ud fra  

 det objektive kriterium, at der indtræder en bestemt begivenhed.
Dette synes  

 i  

 denne lov ikke hensigtsmæssigt.
Der vil som oftest være tale om endog meget  

 lange ansættelsesforhold, som af både lønmodtageren og arbejdsgiveren i  

 øvrigt  

 betragtes som tidsubegrænsede.
For at sikre, at der ikke kan opstå tvivl om  

 rækkevidden af begrebet en tidsbegrænset ansat, foreslås det i  

  

 stk. 3  

  

 , at sådanne  

 ansættelsesforhold anses for at være tidsubegrænsede i denne lovs forstand.  

 Dette er i overensstemmelse med rammeaftalen, som giver medlemsstaterne og  

 arbejdsmarkedets parter mulighed for at fastsætte, hvornår tidsbegrænsede  

 ansættelser er at anse for tidsubegrænsede.
I  

  

 stk. 4  

  

 foreslås den person, som den tidsbegrænset ansatte skal sammenlignes med -  

 den  

 sammenlignelige fastansatte - defineret.
Definitionen svarer til  

 rammeaftalens  

 definition.
Sammenligningspersonen skal være ansat i den samme virksomhed som  

 den tidsbegrænset ansatte og være ansat i en tidsubegrænset stilling.
For at  

 kunne bruges som sammenligningsperson, skal den fastansatte udføre samme  

 eller  

 tilsvarende arbejde som den tidsbegrænset ansatte.
Begreberne samme arbejde  

 og  

 tilsvarende arbejde er ikke nærmere defineret i rammeaftalen.
Begrebet samme  

 arbejde kendes også fra ligelønsloven og loven om forbud mod  

 forskelsbehandling.
Tilsvarende arbejde vil sige arbejde, der ligger på linie  

 med det arbejde den tidsbegrænset ansatte udfører.
Ved sammenligningen skal der tages hensyn til den  

 fastansattes kvalifikationer og færdigheder.
Selv om den fastansatte er  

 sammenligningsperson på grund af det arbejde, der udføres, kan der således  

 fortsat være individuelle forhold, som fx uddannelse og erfaring, hos den  

 fastansatte, der skal tages hensyn til, når man sammenligner den  

 tidsbegrænset  

 ansatte med den fastansatte.
I  

  

 stk. 5  

  

 foreslås det at definere, hvem der er en sammenlignelig fastansat, hvis der  

 ikke er en sådan person i den virksomhed, hvor den tidsbegrænset ansatte er  

 ansat, og der derudover ikke er en kollektiv overenskomst, der finder  

 anvendelse på ansættelsesforholdet, eller den kollektive overenskomst, der  

 finder anvendelse på ansættelsesforholdet, ikke definerer  

 sammenligningspersonen i dette tilfælde.
Det fremgår af rammeaftalen, at  

 sammenligningen i en sådan situation skal ske i overensstemmelse med national  

 lovgivning, kollektive aftaler eller praksis.
I den situation foreslås det at  

 anvende de kollektive overenskomster, som sædvanligvis er gældende inden for  

 vedkommende eller tilsvarende faglige område.
Dette svarer til deltidslovens  

 § 3.
Til § 4 I § 4 foreslås princippet om ikke-forskelsbehandling  

 fastsat.
I  

  

 stk. 1  

  

 foreslås det, at tidsbegrænset ansatte ikke må have mindre gunstige  

 ansættelsesvilkår end fastansatte, udelukkende fordi de arbejder i en  

 tidsbegrænset ansættelse.
Hvis forskelsbehandlingen er begrundet i objektive  

 forhold, er forskelsbehandlingen dog lovlig.
At lønmodtageren er  

 tidsbegrænset  

 ansat kan således ikke i sig selv begrunde en forskelsbehandling.
En  

 tidsbegrænset ansat må derimod godt stilles bedre end en fastansat, da det  

 alene fremgår, at den tidsbegrænset ansatte ikke må behandles mindre gunstigt  

 end den fastansatte.
Det vil fx sige, at åremålstillæg fortsat er lovlige.
 Begrebet ansættelsesvilkår bruges i både rammeaftalen og i  

 parternes implementeringsaftaler, ligesom begrebet kendes fra deltidsloven.  

 Begrebet ansættelsesvilkår anses for at være synonymt med begrebet løn- og  

 arbejdsvilkår, som kendes fra lov om forbud mod forskelsbehandling på  

 arbejdsmarkedet m.v.
Derimod indføres der ikke særlige beskyttelsesregler for  

 tidsbegrænset ansatte i forbindelse med ansættelse.
Det vil fortsat være  

 arbejdsgiverens afgørelse - i respekt af eventuelle kollektive overenskomster  

 -  

 om den lønmodtager, der skal ansættes, skal arbejde i en tidsbegrænset eller  

 en  

 tidsubegrænset ansættelse.
Den særlige ansættelsessituation, når  

 tidsbegrænsede  

 ansættelsesforhold fornys, er dog reguleret i § 5.
En forflyttelse, som den ansatte ikke kan modsætte sig, er  

 omfattet af begrebet ansættelsesvilkår.
Hvis der i forbindelse med en  

 forflyttelse sker en forskelsbehandling af den tidsbegrænset ansatte i  

 forhold  

 til den fastansatte, skal det derfor vurderes, om denne forskelsbehandling er  

 objektivt begrundet.
Betingelserne for hvornår og hvordan afskedigelse kan finde  

 sted, er også en del af ansættelsesvilkårene.
Spørgsmålet om hvorvidt en  

 afskedigelse af en tidsbegrænset ansat er saglig, skal derfor afgøres på  

 samme  

 måde, som hvorvidt en afskedigelse af en fastansat er saglig.
Hvis forskelsbehandlingen er begrundet i objektive forhold,  

 er forskelsbehandlingen lovlig.
Det er i rammeaftalen ikke nærmere beskrevet,  

 hvornår en begrundelse er objektiv.
Begrebet kendes også fra  

 deltidsdirektivet,  

 hvor det heller ikke er uddybet.
Men begrebet objektivt begrundet kendes fra  

 EF-Domstolens praksis med hensyn til kønsdiskrimination, og det vil derfor  

 være  

 naturligt at drage paralleller til denne praksis.
Det er fastslået i  

 domstolens  

 praksis, at det er medlemsstaten, der skal bevise, at der er objektive  

 grunde,  

 der kan begrunde forskelsbehandlingen.
Hvis det kan godtgøres, at de valgte  

 midler er i overensstemmelse med et nødvendigt formål i medlemsstatens  

 politik  

 og er egnede og nødvendige til at nå formålet, er forskelsbehandlingen  

 objektiv.
Det fremgår blandt andet af domstolens praksis,  

  

 at  

  

 budgetmæssige hensyn eller stigning af omkostningerne ikke alene kan begrunde  

 en forskelsbehandling,  

  

 at  

  

 en forskelsbehandling begrundet i, at reglen  

 skulle sikre de ansattes motivation, engagement og arbejdsmoral, efter  

 omstændighederne ikke var objektiv, og  

  

 at  

  

 en timegrænse begrundet i, at  

 lønmodtagere, der var ansat med en arbejdstid under denne timegrænse, ikke  

 havde en integrationsgrad og et økonomisk afhængighedsforhold, der kunne  

 sammenlignes med andre arbejdstageres, ikke i sig selv kan være en objektiv  

 begrundelse.
Det foreslås i  

  

 stk. 2  

  

 ,  

 at princippet om forholdsmæssig aflønning og forholdsmæssige rettigheder  

 anvendes, hvor rettigheder optjenes eller erhverves i forhold til  

 ansættelsestidens længde.
Bestemmelsen betyder, at hvor rettigheder er  

 knyttet  

 til anciennitet, udmåles de i forhold hertil.
I  

  

 stk. 3  

  

 fastslås det i overensstemmelse med rammeaftalen, at hvis fastansatte har ret  

 til særlige ansættelsesvilkår, når de opnår en vis anciennitet, har  

 tidsbegrænset ansatte den samme ret, når de opnår den samme anciennitet.  

 Dette  

 gælder dog ikke, hvis kravet om forskellig anciennitet kan begrundes i  

 objektive forhold.
Med hensyn til begrebet objektive forhold henvises der til  

 ovenfor om stk. 1. Særlige ansættelsesvilkår kan fx være retten til  

 arbejdsgiverbetalt pensionsordning eller ret til løn under sygdom og barsel.
Til § 5 Efter rammeaftalen kan forhindring af misbrug ske enten  

  

 ved  

  

 at fastsætte objektive omstændigheder, der kan begrunde en fornyelse,  

  

 ved  

  

 at fastsætte den maksimale samlede varighed af flere på hinanden følgende  

 tidsbegrænsede ansættelser, eller  

  

 ved  

  

 at fastsætte antallet af gange  

 tidsbegrænsede ansættelser kan fornys.
 I § 5 fastsættes, hvornår tidsbegrænsede ansættelser  

 kan fornys, uden at der er tale om misbrug, jf. § 1.
Det fremgår af  

  

 stk. 1  

  

 ,  

 at hvis fornyelsen er begrundet i objektive forhold, er der ikke tale om  

 misbrug.
I aftalerne på DA/LO-området, på det (amts)kommunale område og på  

 SALA/LO-området har man ligeledes valgt at bruge muligheden for at fastsætte  

 objektive forhold, der kan begrunde en fornyelse.
Med hensyn til begrebet objektive forhold henvises til  

 ovenfor under § 4, stk. 1. Ved afgørelsen af om der er tale om en  

 objektiv begrundelse, skal der i henhold til rammeaftalen tages hensyn til  

 behovene og de særlige omstændigheder, der gør sig gældende inden for  

 bestemte  

 sektorer og erhverv - herunder sæsonbetonede aktiviteter - og blandt bestemte  

 kategorier af arbejdstagere.
Som det også fremgår af rammeaftalen, er  

 tidsbegrænsede ansættelser i visse sektorer, indenfor visse erhverv og ved  

 visse  

 former for aktiviteter en ansættelsesform, der passer både arbejdsgivere og  

 lønmodtagere.
Som det fremgår af § 5, skal der være tale om  

 fornyelse af flere på hinanden følgende tidsbegrænsede ansættelsesforhold.  

 Det  

 vil blandt andet sige, at der skal være en vis tidsmæssig sammenhæng mellem  

 de  

 tidsbegrænsede ansættelser, for at der kan være tale om flere på hinanden  

 følgende ansættelser, idet dog ansættelserne ikke nødvendigvis skal være i  

 umiddelbar tilknytning til hinanden.
Sæsonansættelser vil sædvanligvis ikke  

 have en sådan tidsmæssig sammenhæng, at man kan tale om en fornyelse af en  

 tidsbegrænset ansættelse, men der er snarere tale om flere adskilte  

 ansættelser.
Lovforslaget ændrer ikke den praksis, der allerede måtte findes  

 på  

 forskellige områder mht. den tidsmæssige sammenhæng, og hvornår der ikke  

 længere er tale om fornyelse af et tidsbegrænset ansættelsesforhold men to  

 selvstændige tidsbegrænsede ansættelsesforhold.
 Desuden skal der være tale om mindst to tidsbegrænsede  

 ansættelser.
 Der er i bestemmelsen angivet en række eksempler på,  

 hvornår en fornyelse er objektivt begrundet.
En objektiv begrundelse kan således være en ansats  

 uforudseelige forfald, fx på grund af sygdom eller orlov.
Den tidsbegrænset  

 ansatte kan således være ansat i et barselsvikariat for én konkret ansat og  

 efterfølgende blive ansat tidsbegrænset i et barselsvikariat for en anden  

 konkret ansat.
Eller den tidsbegrænset ansatte kan være barselsvikar og  

 efterfølgende sygevikar for den samme person.
At forfaldet skal være  

 uforudseeligt vil sige, at det ikke med rimelighed kan forventes, at  

 arbejdsgiveren kan planlægge sig ud af de problemer forfaldet medfører,  

 hvilket  

 i højere grad kan forventes af en større end en mindre arbejdsgiver.
Fornyelser, der følger efter ophør af tids- eller  

 opgavebestemte akkorder, anses også for at være begrundet i objektive  

 forhold.  

 Ansættelsesakkorder er kendetegnet ved, at arbejdet er tids- eller  

 opgavedefineret, at den samlede betaling er fastsat forud, og at aftalen er  

 bindende indtil det aftalte ophørstidspunkt eller opgavens afslutning.  

 Ansættelsesakkorder findes primært i bygge- og anlægssektoren.
At fornyelser  

 i  

 disse situationer kan være objektivt begrundet er i overensstemmelse med  

 rammeaftalen, hvor det fremgår, at ét af de forhold, der skal tages hensyn  

 til  

 ved gennemførelsen, er de særlige omstændigheder, der gør sig gældende inden  

 for bestemte sektorer og erhverv.
Da opremsningen i § 5 ikke er  

 udtømmende, vil også andre ansættelsesforhold i bestemte sektorer og erhverv,  

 der er kendetegnet ved gentagne tidsbegrænsede ansættelser, kunne være  

 objektivt begrundet.
Endelig nævnes som eksempel på en objektiv begrundet  

 fornyelse, at fornyelsen er nødvendig for, at en oprindelig bestemt  

 tidsbegrænset arbejdsopgave kan blive løst eller udbedret.
Det kan fx være  

 tilfældet, hvis lønmodtageren er blevet ansat i en fastsat periode for at  

 udføre en bestemt opgave, men det viser sig, at opgaven ikke kan løses inden  

 for den aftalte tid.
I den situation kan det være objektivt begrundet at  

 forny  

 den tidsbegrænsede ansættelse, da det er nødvendigt for at løse opgaven.
På  

 samme måde kan forlængelse af et sæsonarbejde, fordi sæsonen er blevet  

 længere  

 end oprindeligt forudsat, være en objektiv begrundelse for at forny en  

 tidsbegrænset ansættelse.
Der er som ovenfor nævnt ikke tale om en udtømmende liste  

 over objektive begrundelser.
Om en fornyelse er objektivt begrundet, beror på  

 en konkret vurdering af ansættelsesforholdet eller fx af den konkrete  

 bestemmelse i en kollektiv overenskomst, der fastlægger rammer eller vilkår  

 for  

 tidsbegrænsede ansættelser.
Da det fremgår af rammeaftalen, at der ved  

 fastlæggelsen af, om der er tale om en objektiv begrundelse, kan tages hensyn  

 til behovene og de særlige omstændigheder, der gør sig gældende inden for  

 bestemte sektorer og erhverv - herunder sæsonbetonede aktiviteter - og blandt  

 bestemte kategorier af arbejdstagere, vil det være naturligt, at  

 arbejdsmarkedets parter i kollektive overenskomster har fastsat rammer eller  

 vilkår for tidsbegrænsede ansættelser.
I implementeringsaftalerne på fx  

 DA/LO-området og det (amts)kommunale område har parterne i overensstemmelse  

 hermed fastsat, at en fornyelse er objektivt begrundet i de tilfælde, hvor  

 rammer eller vilkår for tidsbegrænsede ansættelser særligt fremgår af  

 kollektive overenskomster eller aftaler.
En lignende bestemmelse fremgår ikke  

 af lovforslaget, da kollektive overenskomster, der implementerer direktivet,  

 ikke er omfattet af loven i medfør af forslaget til § 2.
Som en undtagelse fremgår det af  

  

 stk. 2  

  

 , at der for ansatte, der er beskæftiget med undervisnings-  

 og forskningsvirksomhed ved statslige institutioner samt selvejende  

 institutioner, der er overvejende finansieret af tilskud fra staten, og hvor  

 staten fastsætter eller aftaler løn- og ansættelsesvilkår, gælder, at  

 fornyelse  

 af flere på hinanden følgende tidsbegrænsede ansættelsesforhold højst kan ske  

 2  

 gange.
Institutioner omfattet af stk. 2 er fx universiteter, videregående  

 uddannelsesinstitutioner, sektorforskningsinstitutioner, erhvervsskoler og  

 maritime uddannelsescentre.
 Undtagelsesbestemmelsen på dette særlige område er  

 motiveret af, at det vurderes, at det for de konkrete ansættelsesforhold er  

 vanskeligt at angive objektive begrundelser for forlængelse af tidsbegrænsede  

 ansættelsesforhold, fordi behovet for at kunne forlænge ansættelsesforholdene  

 er begrundet i sektorens særlige karakter og struktur.
Det pågældende undervisningsområde er kendetegnet ved  

 væsentlige udsving i søgningen til de enkelte uddannelser, fag og kurser.  

 Ligeledes er en betydelig del af den pågældende forskningsvirksomhed  

 finansieret af private fonde og de statslige forskningsråd som midlertidige  

 bevillinger.
Der er behov for at kunne bevare fleksibiliteten og dermed i et  

 vist omfang at kunne forlænge tidsbegrænsede ansættelsesforhold.
På linie med  

 øvrige  

 OECD-lande nødvendiggør hensynet til den videnskabelige konkurrence og  

 hensynet  

 til at bevare en dynamisk videnskabelig udviklingskultur på universiteterne,  

 der er kendetegnet ved en høj specialiseringsgrad, at blandt andet en del af  

 forskerne fortsat ansættes i tidsbegrænsede stillinger, der kan forlænges.
Af  

 den årsag er det fundet mest hensigtsmæssigt at anvende direktivets mulighed  

 for at fastsætte antallet af gange, et tidsbegrænset ansættelsesforhold kan  

 fornys.
Denne implementeringsform antages endvidere at være enklere at  

 administrere på disse områder.
Det foreslås derfor, at fornyelser af tidsbegrænsede  

 ansættelser på dette område falder uden for betingelserne i stk. 1 om, at  

 fornyelse kun kan ske, hvis der er en objektiv begrundelse herfor.
Til  

 gengæld  

 kan fornyelse kun ske op til 2 gange.
Undtagelsen finder dog ikke anvendelse for ansatte, der er  

 beskæftiget med undervisning ved frie grundskoler, efterskoler, husholdnings-  

 og håndarbejdsskoler samt ved private gymnasier.
Formålet er at sikre  

 ensartede  

 regler i forhold til den aftalte implementering for undervisere i fx  

 folkeskolen og ved det almene gymnasium.
Til § 6 § 6 vedrører de tidsbegrænset ansattes muligheder for  

 at opnå fast ansættelse.
I  

  

 stk. 1  

  

 foreslås det at sikre, at tidsbegrænset ansatte får oplysninger om ledige  

 stillinger, der kan søges på virksomheden.
Formålet er at fremme  

 tidsbegrænset  

 ansattes mulighed for at få en fast stilling.
Forslaget indebærer en pligt  

 for  

 arbejdsgiverne til at informere tidsbegrænset ansatte om ledige stillinger.  

 Dette gælder uanset, om arbejdsgiveren har pligt til at informere fastansatte  

 om ledige stillinger på virksomheden.
Arbejdsgiveren bestemmer, hvordan de  

 tidsbegrænset ansatte skal informeres.
Det fremgår af rammeaftalen, at en  

 sådan  

 information kan ske ved en generel meddelelse, der opslås på et passende sted  

 i  

 virksomheden.
En anden måde at informere på kunne være gennem et  

 personaleblad  

 eller på virksomhedens intranet.
Det foreslås i  

  

 stk. 2  

  

 ,  

 at arbejdsgiveren så vidt muligt skal lette de tidsbegrænset ansattes adgang  

 til passende faglig uddannelse.
Formålet er at forbedre de tidsbegrænset  

 ansattes færdigheder og karrieremuligheder og at få en større  

 beskæftigelsesmæssig mobilitet.
 Adgangen til uddannelse - og herunder også en faglig  

 uddannelse - kan være en del af ansættelsesvilkårene, som er omhandlet i  

 forslaget til § 4. Det vil altså sige, at arbejdsgiveren heller ikke med  

 hensyn til adgangen til uddannelse må forskelsbehandle den tidsbegrænset  

 ansatte, medmindre forskelsbehandlingen er begrundet i objektive forhold.
Selvom der måtte være tale om en objektivt begrundet  

 forskelsbehandling, sikres det i stk. 2, at hvis det er muligt for  

 arbejdsgiveren, skal arbejdsgiveren lette den tidsbegrænset ansattes mulighed  

 for faglig uddannelse.
Det kunne fx være, at arbejdsgiveren om muligt  

 stillede  

 teknisk udstyr eller faglitteratur til rådighed for den tidsbegrænset ansatte  

 under den faglige uddannelse, eller at arbejdstiden blev fleksibelt  

 tilrettelagt, så uddannelsen kunne følges samtidig med arbejdet.
Til § 7 § 7 handler om information og høring i forbindelse med  

 tidsbegrænset ansættelse og svarer til bestemmelsen herom i rammeaftalen.  

 § 7 giver ikke rettigheder for den tidsbegrænset ansatte selv.
Med bestemmelsen i  

  

 stk. 1  

  

 foreslås det at sikre, at hvis der skal oprettes et samarbejdsorgan, når der  

 er  

 et bestemt antal ansatte på en given virksomhed, da medregnes de  

 tidsbegrænset  

 ansatte heri.
Eksempler på sådanne samarbejdsorganer er sikkerhedsudvalg  

 efter  

 arbejdsmiljølovens § 7 og samarbejdsudvalg, der er oprettet i henhold  

 til  

 kollektive overenskomster.
Det samme gælder valg af tillidsrepræsentant.
Bestemmelsen i  

  

 stk. 2  

  

 har karakter af en hensigtserklæring.
Arbejdsgiveren bør om muligt overveje  

 at  

 give passende informationer om tidsbegrænset ansættelse til de eksisterende  

 samarbejdsorganer.
Formålet med hensigtserklæringen er at opfordre  

 arbejdsgiverne til at give allerede eksisterende samarbejdsorganer  

 informationer, så de i deres arbejde også kan inddrage aspekterne af, at der  

 på  

 virksomheden er lønmodtagere ansat i tidsbegrænsede stillinger.
Til § 8 § 8 er en sanktionsbestemmelse om lønmodtagerens krav  

 på godtgørelse fra arbejdsgiveren, hvis lønmodtageren forskelsbehandles i  

 forhold til en fastansat.
Krav fra organiserede lønmodtagere, der er omfattet af en  

 kollektiv overenskomst, som gennemfører direktivet, afgøres efter de  

 fagretlige  

 regler.
Dette gælder dog ikke, hvis lønmodtageren godtgør, at den pågældende  

 faglige organisation ikke agter at iværksætte fagretlig behandling af kravet,  

 jf. arbejdsretslovens § 11, stk. 2. Krav fra organiserede  

 lønmodtagere, der ikke er omfattet af en kollektiv overenskomst, afgøres ved  

 de  

 civile domstole.
Krav fra uorganiserede lønmodtagere afgøres ved de civile  

 domstole.
Hvis ansættelsesgrundlaget omfatter bestemmelser i en kollektiv  

 overenskomst, skal de civile domstole lægge bestemmelserne i den kollektive  

 overenskomst til grund.
 Krav fra lønmodtagere - organiserede eller uorganiserede -  

 der i medfør af individuel aftale efter § 2, stk. 2, er sikret  

 direktivets rettigheder i henhold til en kollektiv overenskomst, afgøres ved  

 de  

 civile domstole, hvis sagen ikke bliver behandlet ad fagretlig vej.
I  

  

 stk. 1  

  

 foreslås det, at lønmodtageren kan få en godtgørelse, hvis arbejdsgiveren har  

 krænket lønmodtagerens rettigheder efter loven.
Udmålingen af godtgørelsens  

 størrelse afhænger af de konkrete omstændigheder i den enkelte sag.
Der kan  

 være tale om ethvert ansættelsesvilkår sammenlignet med en fuldtidsansat,  

 medmindre der er en objektiv begrundelse for forskelsbehandlingen.
Det kunne  

 fx  

 være adgangen til særlige indkøbsordninger, muligheden for flextid eller  

 kantineordning.
Det foreslås i  

  

 stk. 2  

  

 ,  

 at den tidsbegrænset ansatte har krav på forskellen, hvis lønnen uretmæssigt  

 er  

 lavere end en sammenlignelig tidsubegrænset ansats.
Med løn menes alle  

 løndele,  

 herunder eventuelle pensionsbidrag.
I  

  

 stk. 3  

  

 foreslås indsat en viktimiseringsbestemmelse.
Hvis lønmodtageren bliver  

 afskediget, fordi han eller hun har rejst et krav i henhold til loven, skal  

 arbejdsgiveren betale en godtgørelse, der fastsættes ud fra omstændighederne  

 i  

 den konkrete sag.
Godtgørelse for usaglig afskedigelse kendes også fra fx  

 funktionærloven, kønsligestillingslovene og deltidsloven.
Muligheden for at  

 få  

 godtgørelse i henhold til denne bestemmelse medfører dog ikke, at en  

 lønmodtager, der også opfylder betingelserne for ret til godtgørelse for  

 usaglig afskedigelse i fx funktionærloven, får ret til godtgørelse efter  

 flere  

 regelsæt.
På de overenskomstdækkede områder er lønmodtagerne  

 beskyttet mod urimelige og usaglige afskedigelser, jf. fx Hovedaftalen mellem  

 LO og DA.
Det kan imidlertid tænkes, at en lønmodtager ikke kan få  

 sagligheden  

 af en afskedigelse prøvet fagretligt, fx fordi lønmodtageren ikke har opnået  

 den fornødne anciennitet.
I den situation sikrer forslaget til  

  

 stk. 4  

  

 , at den overenskomstdækkede  

 lønmodtager får den samme ret som den ikke-overenskomstdækkede lønmodtager  

 til,  

 at arbejdsgiveren skal betale en godtgørelse.
Da kravet på godtgørelse ikke  

 har  

 hjemmel i overenskomsten, skal sager herom føres ved de civile domstole.
På  

 samme måde beskyttes lønmodtagere, der efter aftale med arbejdsgiveren har  

 valgt at følge en overenskomst på virksomheden, der gennemfører direktivet.  

 Hvis disse lønmodtagere ikke kan få ført deres sag i det fagretlige system -  

 hvad de oftest ikke vil kunne - skal de kunne forfølge kravet ved de civile  

 domstole.
Til § 9 § 9 er lovens ikrafttrædelsesbestemmelse.
Det fremgår  

 heraf, at loven foreslås at træde i kraft den 1. juni 2003.
 Loven finder anvendelse på løbende ansættelsesforhold og  

 gælder derfor også for ansættelsesforhold, der er indgået inden lovens  

 ikrafttræden.
Til § 10 I § 10 foreslås det, at loven ikke skal gælde for  

 Grønland og Færøerne.
Bilag  

 1 RÅDETS DIREKTIV 1999/70/EF  

  

 af 28. juni 1999  

  

 om rammeaftalen vedrørende tidsbegrænset ansættelse,  

  

 der er indgået af EFS, UNICE og CEEP RÅDET FOR DEN EUROPÆISKE UNION HAR - under henvisning til traktaten om oprettelse af Det  

 Europæiske Fællesskab, særlig artikel 139, stk. 2, under henvisning til forslag fra Kommissionen, ud fra følgende betragtninger:
1)  

 	  

    

 Som følge af  

 Amsterdam-traktatens ikrafttræden er bestemmelserne i aftalen om social- og  

 arbejdsmarkedspolitikken - der er knyttet som bilag til protokollen om  

 social-  

 og arbejdsmarkedspolitikken, der igen er knyttet som bilag til traktaten om  

 oprettelse af Det Europæiske Fællesskab, blevet indsat i sidstnævnte traktat  

 som artikel 136-139; 2)  

 	  

    

 arbejdsmarkedets  

 parter kan i henhold til traktatens artikel 139, stk. 2, i fællesskab  

 anmode om, at aftaler, der indgås på fællesskabsplan, iværksættes ved en  

 afgørelse, som Rådet træffer på forslag af Kommissionen; 3)  

 	  

    

 i punkt 7 i  

 fællesskabspagten om arbejdstagernes grundlæggende arbejdsmarkedsmæssige og  

 sociale rettigheder, er det blandt andet fastsat, at etableringen af det  

 indre  

 marked skal føre til en forbedring af arbejdstagernes leve- og arbejdsvilkår  

 inden for Det Europæiske Fællesskab.
Dette skal opnås ved indbyrdes  

 tilnærmelse  

 på et stadigt stigende niveau af disse vilkår, bl.a. med hensyn til andre  

 former for arbejde end tidsubegrænset arbejde, såsom tidsbegrænset arbejde,  

 deltidsarbejde, vikarbureauarbejde og sæsonarbejde; 4)  

 	  

    

 Rådet har hverken  

 været i stand til at træffe en afgørelse om forslaget til Rådets direktiv  

 vedrørende konkurrenceforvridninger i forbindelse med visse  

 ansættelsesforhold  

1)  

 ,  

 som ændret, eller forslaget til direktiv om arbejdsvilkårene i forbindelse  

 med  

 visse ansættelsesforhold  

2)  

 ; 5)  

 	  

    

 i konklusionerne fra  

 Det Europæiske Råds møde i Essen understreges det, at det er nødvendigt at  

 træffe  

 foranstaltninger, som tager sigte på »fremme af vækstens evne til at øge  

 beskæftigelsen gennem en mere fleksibel tilrettelæggelse af arbejdet, således  

 at der både tages hensyn til arbejdstagernes ønsker og de konkurrencemæssige  

 krav«; 6)  

 	  

    

 i Rådets resolution  

 af 9. februar 1999 om 1999-retningslinjerne for beskæftigelsen opfordres  

 arbejdsmarkedets parter på alle relevante niveauer til at forhandle aftaler  

 om  

 en modernisering af arbejdets tilrettelæggelse, herunder smidige  

 arbejdsformer,  

 for at gøre virksomhederne produktive og konkurrencedygtige og opnå den  

 nødvendige ligevægt mellem fleksibilitet og sikkerhed; 7)  

 	  

    

 Kommissionen har i  

 overensstemmelse med artikel 3, stk. 2, i aftalen om social- og  

 arbejdsmarkedspolitikken konsulteret arbejdsmarkedets parter på  

 fællesskabsplan  

 om de mulige retningslinjer for en fællesskabsindsats vedrørende fleksibel  

 arbejdstid og arbejdstagernes sikkerhed; 8)  

 	  

    

 Kommissionen, der  

 efter denne konsultation har fundet, at en fællesskabsindsats var ønskelig,  

 har  

 atter konsulteret arbejdsmarkedets parter på fællesskabsplan om indholdet af  

 det påtænkte forslag, jf. artikel 3, stk. 3, i den pågældende aftale; 9)  

 	  

    

 de generelle  

 tværfaglige organisationer, dvs.
Sammenslutningen af Industri- og  

 Arbejdsgiverorganisationer i Europa (UNICE), Det Europæiske Center for  

 Offentlige Virksomheder (CEEP) og Den Europæiske Faglige  

 Samarbejdsorganisation  

 (EFS), har i en fælles skrivelse af 23. marts 1998 meddelt Kommissionen, at  

 de  

 ønskede at indlede den proces, der er omhandlet i artikel 4 i den pågældende  

 aftale; de anmodede i en fælles skrivelse Kommissionen om en yderligere frist  

 på tre måneder; Kommissionen imødekom denne anmodning og forlængede  

 forhandlingsperioden til den 30. marts 1999; 10)  

 	  

 de omtalte tværfaglige  

 organisationer indgik den 18. marts 1999 en rammeaftale vedrørende  

 tidsbegrænset ansættelse; de fremsendte en fælles anmodning til Kommissionen  

 om, at rammeaftalen iværksættes ved en afgørelse, som Rådet træffer på  

 forslag  

 af Kommissionen, jf. artikel 4, stk. 2, i aftalen om social- og  

 arbejdsmarkedspolitikken; 11)  

 	  

 Rådet har i sin  

 resolution af 6. december 1994 om »visse perspektiver for en social- og  

 arbejdsmarkedspolitik for Den Europæiske Union: Bidrag til økonomisk og  

 social  

 konvergens i Unionen«  

3)  

  anmodet  

 arbejdsmarkedets parter om at gøre brug af deres mulighed for at indgå  

 overenskomster, eftersom de som regel er tættere på de problemer og den  

 virkelighed, der findes på arbejdsmarkedet; 12)  

 	  

 i indledningen til den  

 europæiske rammeaftale om deltidsarbejde, der blev indgået den 6. juni 1997,  

 tilkendegav de underskrivende parter, at de havde til hensigt at overveje, om  

 det er nødvendigt at indgå lignende aftaler for andre fleksible  

 arbejdsformer; 13)  

 	  

 arbejdsmarkedets  

 parter har ønsket at være særligt opmærksom på tidsbegrænset ansættelse,  

 samtidig med at de har tilkendegivet, at de har til hensigt at overveje, om  

 det  

 er nødvendigt med en lignende aftale for arbejde formidlet af vikarbureauer; 14)  

 	  

 de underskrivende  

 parter har ønsket at indgå en rammeaftale om tidsbegrænset ansættelse og har  

 opregnet de generelle principper og minimumskravene for tidsbegrænsede  

 ansættelseskontrakter og ansættelsesforhold; de har givet udtryk for deres  

 ønske om at forbedre kvaliteten ved tidsbegrænset ansættelse gennem  

 anvendelsen  

 af princippet om ikke-diskrimination og ved at fastsætte de rammer, der skal  

 forhindre misbrug hidrørende fra anvendelsen af flere på hinanden følgende  

 tidsbegrænsede ansættelseskontrakter eller ansættelsesforhold; 15)  

 	  

 gennemførelsen af  

 rammeaftalen sker mest hensigtsmæssigt ved et direktiv, jf. traktatens  

 artikel  

 249; aftalen vil således blive bindende for medlemsstaterne med hensyn til,  

 hvilke mål der skal nås, hvorimod det overlades til medlemsstaterne at  

 bestemme  

 form og midler; 16)  

 	  

 i overensstemmelse med  

 subsidiaritetsprincippet og proportionalitetsprincippet i traktatens artikel  

 5  

 kan de mål, som forfølges med direktivet, ikke i tilstrækkelig grad opfyldes  

 af  

 medlemsstaterne, og de kan derfor bedre gennemføres på fællesskabsplan; dette  

 direktiv overskrider ikke det, der er nødvendigt for at nå disse mål; 17)  

 	  

 hvad angår de udtryk,  

 der er anvendt i rammeaftalen uden at være specifikt defineret deri,  

 overlader  

 direktivet det til medlemsstaterne at definere disse udtryk i  

 overensstemmelse  

 med national ret og/eller praksis, ligesom det er tilfældet med andre  

 direktiver,  

 der er vedtaget på det sociale område, og som anvender tilsvarende udtryk,  

 forudsat at nævnte definitioner ikke er i modstrid med rammeaftalens indhold; 18)  

 	  

 Kommissionen har i  

 overensstemmelse med sin meddelelse af 14. december 1993 om gennemførelsen af  

 protokollen om social- og arbejdsmarkedspolitikken og sin meddelelse af 20.  

 maj  

 1998 om tilpasning og udvikling af den sociale dialog på fællesskabsplan  

 udarbejdet sit forslag til direktiv under hensyntagen til de underskrivende  

 parters repræsentative status, deres mandat samt lovmæssigheden af de enkelte  

 bestemmelser i rammeaftalen; de underskrivende parter skal samlet have en  

 tilstrækkelig repræsentativ status; 19)  

 	  

 Kommissionen har i  

 overensstemmelse med sin meddelelse om gennemførelsen af protokollen om  

 social-  

 og arbejdsmarkedspolitikken informeret Europa-Parlamentet og Det Økonomiske  

 og  

 Sociale Udvalg og sendt dem aftalens tekst vedlagt forslaget til direktiv  

 samt  

 begrundelsen; 20)  

 	  

 Europa-Parlamentet  

 vedtog den 6. maj 1999 en beslutning om rammeaftalen mellem arbejdsmarkedets  

 parter; 21)  

 	  

 iværksættelsen af  

 rammeaftalen bidrager til gennemførelse af de mål, der er omhandlet i  

 traktatens artikel 136 UDSTEDT FØLGENDE DIREKTIV:
Artikel 1 Nærværende direktiv har til formål at iværksætte den i  

 bilaget indeholdte rammeaftale vedrørende tidsbegrænset ansættelse, som blev  

 indgået den 18. marts 1999 mellem de generelle tværfaglige organisationer  

 (EFS,  

 UNICE og CEEP).
Artikel 2 Medlemsstaterne sætter de nødvendige love og administrative  

 bestemmelser i kraft for at efterkomme nærværende direktiv senest den 10.  

 juli  

 2001 eller sikrer sig, at arbejdsmarkedets parter senest på denne dato har  

 indført de nødvendige bestemmelser ad aftalemæssig vej, idet medlemsstaterne  

 skal træffe de foranstaltninger, der er nødvendige for at de til enhver tid  

 kan  

 nå de resultater, der er foreskrevet i dette direktiv.
De underretter straks  

 Kommissionen herom.
 Medlemsstaterne kan, hvis særlige vanskeligheder gør det  

 påkrævet - efter høring af arbejdsmarkedets parter - eller hvis  

 gennemførelsen  

 sker ved kollektiv overenskomst, disponere over yderligere maksimalt et år.  

 De  

 skal straks underrette Kommissionen om disse forhold.
De i stk. 1 nævnte bestemmelser skal ved vedtagelsen  

 indeholde en henvisning til nærværende direktiv eller skal ved  

 offentliggørelsen ledsages af en sådan henvisning.
De nærmere regler for  

 henvisningen fastsættes af medlemsstaterne.
Artikel 3 Dette direktiv træder i kraft på dagen for offentliggørelsen  

 i De Europæiske Fællesskabers Tidende.
Artikel 4 Dette direktiv er rettet til medlemsstaterne.
 Udfærdiget i Luxembourg, den 28. juni 1999.
På Rådets vegne  

  

 M.
NAUMANN  

  

 Formand Bilag EFS - UNICE   CEEP  

  

 Rammeaftale om tidsbegrænset ansættelse Indledning Denne rammeaftale viser, hvilken rolle arbejdsmarkedets  

 parter kan have i forhold til den europæiske beskæftigelsesstrategi, der blev  

 vedtaget på det ekstraordinære topmøde i 1997 i Luxembourg, og bidrager  

 endvidere til, at der kan opnås en bedre balance mellem fleksible  

 arbejdstider  

 og sikkerhed i ansættelsen.
Parterne bag denne aftale erkender, at ansættelseskontrakter  

 af tidsubegrænset varighed er - og fortsat vil være - den ansættelsesform,  

 der  

 sædvanligvis anvendes mellem arbejdsgivere og arbejdstagere.
De erkender  

 ligeledes, at tidsbegrænsede ansættelseskontrakter i visse tilfælde opfylder  

 såvel arbejdsgivernes som arbejdstagernes behov.
 I denne aftale fastsættes de generelle principper og  

 minimumskrav, der skal gælde for tidsbegrænset ansættelse, idet parterne  

 erkender, at det ved den nærmere gennemførelse heraf er påkrævet at tage  

 hensyn  

 til de særlige nationale, sektorbestemte eller årstidsbetingede realiteter.  

 Aftalen viser, at arbejdsmarkedets parter er indstillet på at fastsætte en  

 generel ramme, som skal sikre ligebehandling for personer med tidsbegrænset  

 ansættelse, ved at de beskyttes mod forskelsbehandling, og som skal sikre, at  

 tidsbegrænsede ansættelseskontrakter grundlæggende anvendes på en, for både  

 arbejdsgivere og arbejdstagere, acceptabel måde.
Denne aftale omfatter personer med tidsbegrænset ansættelse,  

 dog undtaget personer der af et vikarbureau stilles til rådighed for en  

 brugervirksomhed.
Parterne har til hensigt at overveje behovet for at indgå  

 en  

 tilsvarende aftale om arbejde formidlet af vikarbureauer.
Denne aftale vedrører ansættelsesvilkårene for personer med  

 tidsbegrænset ansættelse, idet det erkendes, at medlemsstaterne træffer  

 afgørelse om spørgsmål angående den sociale lovgivning.
I den forbindelse  

 henviser arbejdsmarkedets parter til udtalelsen om beskæftigelse fra Det  

 Europæiske Råds møde i Dublin i 1996, hvori Rådet bl.a. understregede behovet  

 for at gøre sociale sikringsordninger mere beskæftigelsesvenlige ved at  

 udvikle  

 socialsikringssystemer, der kan tilpasses nye arbejdsmønstre og give en  

 passende  

 social beskyttelse til de berørte personer.
Parterne i nærværende aftale  

 gentager den holdning, der kom til udtryk i 1997-rammeaftalen om  

 deltidsarbejde, hvorefter den nævnte udtalelse om beskæftigelse straks bør  

 realiseres af medlemsstaterne.
 Det erkendes endvidere, at det er nødvendigt med nyskabelser  

 inden for de erhvervstilknyttede sociale sikringsordninger, således at de  

 tilpasses de nuværende forhold og især giver mulighed for at overføre  

 rettigheder.
 EFS, UNICE og CEEP anmoder Kommissionen om at forelægge  

 denne rammeaftale for Rådet, således at Rådet ved en afgørelse gør disse  

 forskrifter bindende i de medlemsstater, der er parter i aftalen om social-  

 og  

 arbejdsmarkedspolitikken, som er knyttet som bilag til protokollen (nr. 14)  

 om  

 social- og arbejdsmarkedspolitikken, som igen er knyttet som bilag til  

 traktaten om oprettelse af Det Europæiske Fællesskab.
 Denne aftales parter opfordrer Kommissionen til i sit  

 forslag om iværksættelse af aftalen at anmode medlemsstaterne om at sætte de  

 nødvendige love og administrative bestemmelser i kraft for at efterkomme  

 Rådets  

 afgørelse senest to år efter vedtagelsen eller sikre sig  

  

 (1)  

  

 , at  

 arbejdsmarkedets parter inden udgangen af denne periode har indført de  

 nødvendige foranstaltninger ad aftalemæssig vej.
 Såfremt særlige vanskeligheder i forbindelse med  

 gennemførelsen af afgørelsen gør det påkrævet, eller hvis gennemførelsen sker  

 ved kollektiv overenskomst, kan medlemsstaterne - efter høring af  

 arbejdsmarkedets parter - disponere over yderligere maksimalt et år til at  

 efterkomme afgørelsen.
 Parterne i nærværende aftale anmoder om, at arbejdsmarkedets  

 parter høres inden medlemsstaterne tager noget initiativ til at sætte de  

 nødvendige love og administrative bestemmelser i kraft.
 Med forbehold af de nationale domstoles og Domstolens  

 beføjelser anmoder parterne til denne aftale om, at ethvert spørgsmål, der  

 vedrører fortolkningen af denne aftale på europæisk plan, i første omgang af  

 Kommissionen forelægges parterne til udtalelse.
Generelle betragtninger 1.  

 	  

    

 Under henvisning til  

 aftalen om social- og arbejdsmarkedspolitikken, der er knyttet som bilag til  

 protokollen (nr. 14) om social- og arbejdsmarkedspolitikken, som igen er  

 knyttet som bilag til traktaten om oprettelse af Det Europæiske Fællesskab,  

 særlig artikel 3, stk. 4, og artikel 4, stk. 2, og ud fra følgende  

 betragtninger:
 2.  

 	  

    

 I henhold til  

 artikel 4, stk. 2, i aftalen om social- og arbejdsmarkedspolitikken kan  

 iværksættelsen af aftaler, der indgås på fællesskabsplan finde sted efter  

 fælles anmodning fra de underskrivende parter ved en afgørelse, som Rådet  

 træffer på forslag af Kommissionen.
 3.  

 	  

    

 I sit andet  

 høringsdokument vedrørende fleksibilitet i arbejdstiden og sikring af  

 arbejdstagere bekendtgjorde Kommissionen, at den havde til hensigt at  

 fremsætte  

 forslag om en bindende fællesskabsretsakt.
 4.  

 	  

    

 Europa-Parlamentet  

 opfordrede i sin udtalelse om forslaget til direktiv om deltidsarbejde  

 Kommissionen til straks at fremsætte forslag til direktiver om andre former  

 for  

 fleksibelt arbejde, såsom tidsbegrænset ansættelse og arbejde formidlet af  

 vikarbureauer.
 5.  

 	  

    

 I de konklusioner,  

 der blev vedtaget på det ekstraordinære topmøde i Luxembourg om  

 beskæftigelsen,  

 opfordrede Det Europæiske Råd arbejdsmarkedets parter til at forhandle  

 aftaler  

 om »en modernisering af arbejdets tilrettelæggelse, herunder smidige  

 arbejdsformer,  

 for at gøre virksomhederne produktive og konkurrencedygtige og opnå den  

 nødvendige ligevægt mellem fleksibilitet og sikkerhed«.
 6.  

 	  

    

 Tidsubegrænsede  

 ansættelseskontrakter, der er den sædvanlige ansættelsesform, bidrager til at  

 sikre livskvaliteten for de berørte arbejdstagere og at fremme  

 produktiviteten.
 7.  

 	  

    

 En anvendelse af  

 tidsbegrænsede ansættelseskontrakter, begrundet i objektive forhold, er en  

 måde, hvorpå man kan forhindre misbrug.
 8.  

 	  

    

 Tidsbegrænsede  

 ansættelseskontrakter er i visse sektorer, inden for visse erhverv og ved  

 visse  

 former for aktiviteter en beskæftigelsesform, der passer både arbejdsgivere  

 og  

 arbejdstagere.
 9.  

 	  

    

 Over halvdelen af de  

 personer, der i Den Europæiske Union er ansat på tidsbegrænsede kontrakter,  

 er  

 kvinder, og denne aftale kan derfor bidrage til i højere grad at sikre lige  

 muligheder for kvinder og mænd.
 10.  

 	  

    

 Denne aftale  

 overlader det til medlemsstaterne og til arbejdsmarkedets parter at tage  

 stilling til, hvorledes gennemførelsen af disse generelle principper,  

 minimumsforskrifter og bestemmelser sikres, således at der kan tages hensyn  

 til  

 forholdene i den enkelte medlemsstat og de særlige omstændigheder, der gør  

 sig  

 gældende inden for bestemte sektorer og erhverv, herunder sæsonbetonede  

 aktiviteter.
 11.  

 	  

    

 Denne aftale tager  

 hensyn til, at det er nødvendigt at forbedre reglerne inden for social- og  

 arbejdsmarkedspolitikken, at fremme Fællesskabets konkurrenceevne og at undgå  

 at pålægge administrative, finansielle og retlige byrder af en sådan art, at  

 de  

 hæmmer oprettelse og udvikling af små og mellemstore virksomheder.
 12.  

 	  

    

 Arbejdsmarkedets  

 parter er bedst placeret til at finde løsninger, som imødekommer  

 arbejdsgivernes og arbejdstagernes behov, og de bør følgelig have en særlig  

 rolle i forbindelse med gennemførelsen og anvendelsen af denne aftale.
 DE UNDERSKRIVENDE PARTER HAR INDGÅET FØLGENDE  

 AFTALE:
Formål (§ 1) Formålet med nærværende rammeaftale er:
a)  

 	  

    

 at forbedre  

 kvaliteten ved tidsbegrænset ansættelse gennem anvendelsen af princippet om  

 ikke-diskrimination b)  

 	  

    

 at fastsætte rammer,  

 der skal forhindre misbrug hidrørende fra flere på hinanden følgende  

 tidsbegrænsede ansættelseskontrakter eller ansættelsesforhold.
Anvendelsesområde (§ 2) 1.  

 	  

    

 Denne aftale finder  

 anvendelse på alle med tidsbegrænset ansættelse, som har en  

 ansættelseskontrakt  

 eller indgår i et ansættelsesforhold, som defineret ved lov, kollektiv aftale  

 eller gældende praksis i den enkelte medlemsstat.
 2.  

 	  

    

 Medlemsstaterne -  

 efter høring af arbejdsmarkedets parter - og/eller arbejdsmarkedets parter  

 kan  

 beslutte, at denne aftale ikke finder anvendelse i forbindelse med:
a)  

 	  

    

 erhvervsmæssig  

 grunduddannelse og lærlingeuddannelse b)  

 	  

    

 ansættelseskontrakter  

 eller ansættelsesforhold, der er indgået i forbindelse med særlige offentlige  

 eller offentligt støttede programmer med henblik på uddannelse, integration  

 og  

 omskoling.
Definitioner (§ 3) I denne aftale forstås ved:
 1.  

 	  

    

 »en person med  

 tidsbegrænset ansættelse«: en person, som har en ansættelseskontrakt, der er  

 indgået direkte mellem den pågældende og en arbejdsgiver, eller som indgår i  

 et  

 ansættelsesforhold, etableret direkte mellem den pågældende og en  

 arbejdsgiver,  

 når tidspunktet for ansættelseskontraktens eller ansættelsesforholdets udløb  

 er  

 fastlagt ud fra objektive kriterier, såsom en bestemt dato, fuldførelsen af  

 en  

 bestemt opgave eller indtrædelsen af en bestemt begivenhed.
 2.  

 	  

    

 »en sammenlignelig  

 fastansat«: en fastansat i samme virksomhed, der har en tidsubegrænset  

 ansættelseskontrakt eller indgår i et tidsubegrænset ansættelsesforhold, og  

 som  

 udfører samme eller tilsvarende arbejde/beskæftigelse, idet der tages hensyn  

 til kvalifikationer/færdigheder.
 Hvor der ikke  

 findes nogen sammenlignelig fastansat i samme virksomhed, skal  

 sammenligningen  

 ske ved henvisning til den kollektive aftale, der gælder på området, eller -  

 hvis en sådan ikke foreligger - til national lovgivning, kollektive aftaler  

 eller praksis.
Princippet om ikke-diskrimination (§ 4) 1.  

 	  

    

 Ansættelsesvilkårene  

 for personer med tidsbegrænset ansættelse må ikke være mindre gunstige end  

 de,  

 der gælder for sammenlignelige fastansatte, hvis dette udelukkende er  

 begrundet  

 i kontraktens tidsbegrænsede varighed, og forskelsbehandlingen ikke er  

 begrundet  

 i objektive forhold.
 2.  

 	  

    

 Hvor det er  

 hensigtsmæssigt, gælder princippet om pro rata temporis.
 3.  

 	  

    

 Gennemførelsesbestemmelserne  

 til efterlevelse af denne artikel fastsættes af medlemsstaterne - efter  

 høring  

 af arbejdsmarkedets parter - og/eller af arbejdsmarkedets parter under  

 hensyntagen til fællesskabsret, national lovgivning, kollektive aftaler eller  

 praksis.
 4.  

 	  

    

 Bestemmelser,  

 hvorefter der ved særlige ansættelsesvilkår kræves tilbagelagt en bestemt  

 tjenesteperiode, skal være de samme for personer med tidsbegrænset ansættelse  

 som for fastansatte, medmindre kravet om en forskellig ansættelsesperiode er  

 begrundet i objektive forhold.
Bestemmelser om misbrug (§ 5) 1.  

 	  

    

 For at forhindre  

 misbrug hidrørende fra anvendelsen af flere på hinanden følgende  

 tidsbegrænsede  

 ansættelseskontrakter eller ansættelsesforhold fastsættes, medmindre der  

 allerede findes tilsvarende retsregler, bestemmelser af medlemsstaterne -  

 efter  

 høring af arbejdsmarkedets parter i henhold til national lovgivning,  

 kollektive  

 aftaler eller praksis - og/eller af arbejdsmarkedets parter, hvorved der  

 tages  

 hensyn til behovene inden for bestemte sektorer og/eller blandt bestemte  

 kategorier af arbejdstagere og som regulerer et eller flere af følgende  

 forhold:
a)  

 	  

    

 objektive  

 omstændigheder der kan begrunde en fornyelse af sådanne kontrakter eller  

 ansættelsesforhold b)  

 	  

    

 den maksimale samlede  

 varighed af flere på hinanden følgende tidsbegrænsede ansættelseskontrakter  

 eller arbejdsforhold c)  

 	  

    

 antallet af gange  

 sådanne kontrakter eller ansættelsesforhold kan fornys.
 2.  

 	  

    

 Medlemsstaterne -  

 efter høring af arbejdsmarkedets parter - og/eller arbejdsmarkedets parter  

 fastsætter, hvor det er hensigtsmæssigt, under hvilke betingelser  

 tidsbegrænsede ansættelseskontrakter og ansættelsesforhold er at anse som:
a)  

 	  

    

 »flere på hinanden  

 følgende« b)  

 	  

    

 tidsubegrænsede  

 kontrakter eller ansættelsesforhold Information og beskæftigelsesmuligheder (§ 6) 1.  

 	  

    

 En arbejdsgiver skal  

 informere sine arbejdstagere med tidsbegrænset ansættelse om, hvilke ledige  

 stillinger der kan søges i virksomheden, for således at sikre, at de gives  

 samme mulighed for at få en fast stilling som andre ansatte.
En sådan  

 information kan ske ved en generel meddelelse, der opslås på et passende sted  

 i  

 virksomheden.
 2.  

 	  

    

 Arbejdsgivere skal,  

 så vidt det er muligt, gøre det lettere for personer med tidsbegrænset  

 ansættelse at få adgang til passende faglig uddannelse, således at de kan  

 forbedre deres færdigheder, deres karrieremuligheder og få en større  

 beskæftigelsesmæssig mobilitet.
Information og høring (§ 7) 1.  

 	  

    

 Personer med  

 tidsbegrænset ansættelse skal indgå ved beregningen af, om virksomheden  

 ligger  

 over den grænse, der er afgørende for, hvorvidt der i henhold til nationale  

 bestemmelser oprettes organer til repræsentation af arbejdstagerne, således  

 som  

 hjemlet i national ret og i fællesskabsretten.
 2.  

 	  

    

 Gennemførelsesbestemmelserne  

 til § 7, stk. 1, fastsættes af medlemsstaterne - efter høring af  

 arbejdsmarkedets parter - og/eller af arbejdsmarkedets parter under  

 hensyntagen  

 til national lovgivning, kollektive aftaler eller praksis og under  

 hensyntagen  

 til § 4, stk. 1.
 3.  

 	  

    

 Arbejdsgiverne bør,  

 så vidt det er muligt, overveje at give passende informationer om  

 tidsbegrænset  

 ansættelse i virksomheden til de eksisterende organer til repræsentation af  

 arbejdstagerne.
Afsluttende bestemmelser (§ 8) 1.  

 	  

    

 Medlemsstaterne  

 og/eller arbejdsmarkedets parter kan opretholde eller indføre bestemmelser,  

 der  

 er gunstigere for arbejdstagerne end dem, der er fastsat i denne aftale.
 2.  

 	  

    

 Denne aftale gælder  

 med forbehold af mere specifikke fællesskabsbestemmelser og i særdeleshed  

 fællesskabsbestemmelser vedrørende ligebehandling af eller lige muligheder  

 for  

 mænd og kvinder.
 3.  

 	  

    

 Gennemførelsen af  

 bestemmelserne i denne aftale udgør ikke en gyldig begrundelse for at sænke  

 det  

 generelle niveau for beskyttelse af arbejdstagerne på det område, der  

 omfattes  

 af denne aftale.
 4.  

 	  

    

 Denne aftale berører  

 ikke arbejdsmarkedets parters ret til på det relevante plan, herunder på  

 europæisk plan, at indgå aftaler om tilpasning og/eller supplering af  

 bestemmelserne heri på en måde, der tager højde for de berørte parters  

 særlige  

 behov.
 5.  

 	  

    

 Forebyggelse og  

 behandling af tvister og klager som følge af anvendelsen af denne aftale sker  

 i  

 overensstemmelse med national lovgivning, kollektive aftaler eller gældende  

 praksis.
 6.  

 	  

    

 De underskrivende  

 parter tager denne aftale op til revision fem år efter datoen for Rådets  

 afgørelse, såfremt en af aftalens parter anmoder herom.
Fritz VERZETNITSCH Formand for EFS Georges JACOBS Formand for UNICE Antonio CASTELLANO AUYANET Formand for CEEP Emilio GABAGLIO Generalsekretær i EFS Dirk F.
HUDIG Generalsekretær i UNICE Jytte FREDENSBORG Generalsekretær i CEEP Den 18. marts 1999 (1)  

 	  

    

 I henhold til artikel  

 2, stk. 4, i aftalen om social- og arbejdsmarkedspolitikken, der er  

 knyttet som bilag til protokollen (nr. 14) om social- og  

 arbejdsmarkedspolitikken, som igen er knyttet som bilag til traktaten om  

 oprettelse af Det Europæiske Fællesskab.
