A.16 Midlertidig indførsel af andre varer end transportmidler A.16.1 Fuldstændig toldfritagelse A.16.2 Delvis toldfritagelse A.16.3 Procedurer A.16.4 ATA-carnetordningen Formål Formålet med ordningen er gennem en forenkling og harmonisering af  

 procedurerne at fremme økonomiske, humanitære, kulturelle, sociale og  

 turistmæssige målsætninger.
 Ved anvendelse af ordningen kan der gives fuldstændig eller delvis  

 toldfritagelse for en række varer til nærmere bestemte formål, når de  

 indføres fra lande uden for EU og er bestemt til genudførsel i uforandret  

 stand.
 Der skelnes mellem fuldstændig toldfritagelse og delvis toldfritagelse.
Der gives midlertidig momsfrihed på de samme betingelser som  

 toldfritagelsen, dog kan der ikke gives momsfrihed ved midlertidig indførsel  

 med delvis toldfritagelse.
Se Momsvejledningen I.3.1.1/1996.
Det legale grundlag Reglerne for midlertidig indførsel af andre varer end transportmidler  

 findes i artiklerne 137-144 i toldkodeksen og hovedsageligt artikel 670-716 i  

 gennemførelsesbestemmelserne.
 Reglerne er baseret på forskellige internationale konventioner om  

 midlertidig indførsel.
 Reglerne om midlertidig momsfrihed findes i momslovens § 36, stk.1 og  

 Skatteministeriets bekendtgørelse nr. 1135 af 12. december 1995, der  

 endvidere sammen med de enkelte punktafgiftslove er grundlaget for at give  

 punktafgiftsfrihed.
A.16.1 Fuldstændig toldfritagelse A.16.1.1 Fagligt udstyr GB art. 671 og 672 Der gives toldfritagelse for fagligt udstyr, der indføres midlertidigt,  

 samt for reservedele, der efterfølgende indføres med henblik på reparation  

 heraf.
 Som fagligt udstyr anses håndværktøj, måleinstrumenter og andet udstyr,  

 herunder udstyr til brug for pressen samt til film-, radio- eller  

 tv-optagelser, samt tilbehør hertil, der indføres fra lande uden for EU af  

 personer, der skal udføre servicearbejde mv. i EU.
GB, bilag 90 I bilag 44 er optrykt en eksempelliste over de varer, der kan anses som  

 fagligt udstyr.
Betingelser Ordningen er betinget af, at det faglige udstyr:
1. tilhører og indføres af en fysisk eller juridisk person, der er  

 etableret uden for EU, 2. udelukkende anvendes af den person, der indrejser med udstyret, eller  

 under den pågældendes ledelse.
 Betingelse nr. 2 gælder ikke for udstyr til filmoptagelses- og  

 forevisningsapparater, kinematografisk udstyr - der indføres til brug ved  

 optagelse af film i henhold til aftaler om medproduktion indgået med personer  

 hjemmehørende i EU.
 Ved produktion af fælles radio- eller fjernsynsprogrammer kan fagligt  

 udstyr være omfattet af en lejekontrakt eller lignende kontrakt, i hvilken en  

 person etableret i EU, er part.
Genudførselsfrist Se oversigten A.16.3.5.
A.16.1.2 Varer til forevisning eller anvendelse på udstillinger, messer,  

 kongresser eller lignende arrangementer GB art. 673 Der kan gives toldfritagelse for varer, der skal udstilles eller  

 demonstreres ved et arrangement eller offentlig tilgængelig udstilling, samt  

 for varer, der er nødvendige for at kunne gennemføre udstillinger mv., fx  

 reklame-, bygge- eller dekorationsmaterialer.
 Ved arrangement forstås:
- udstillinger, messer, skuer og lignende arrangementer inden for handel,  

 industri, landbrug og håndværk, - udstillinger eller arrangementer, der hovedsagelig er foranstaltet i  

 filantropisk øjemed, - udstillinger eller arrangementer, der hovedsagelig er foranstaltet i  

 videnskabeligt, teknisk, håndværksmæssigt, kulturelt, sportsligt, religiøst,  

 kultisk, fagforeningsmæssigt eller turistmæssigt øjemed, eller med henblik på  

 at fremme den mellemfolkelige forståelse, - møder med deltagelse af repræsentanter for internationale organisationer  

 og grupper, - officielle ceremonier og arrangementer samt mindehøjtideligheder.
 Et arrangement omfatter ikke varer til udstillinger, der er tilrettelagt  

 på privat grundlag i varehuse og forretningslokaler med henblik på salg af de  

 indførte varer.
 Ordningen omfatter endvidere udstyr til brug ved internationale møder,  

 konferencer og kongresser, fx tolkeanlæg, lyd- og videooptagere og film af  

 undervisningsmæssig, videnskabelig eller kulturel karakter.
Sportsrekvisitter Desuden omfatter ordningen midlertidig indførsel af visse  

 sportsrekvisitter, fx kaproningsbåde, heste og uindregistrerede  

 motorkøretøjer, bestemt til anvendelse ved internationale idrætsstævner.
Genudførselsfrist Se oversigten A.16.3.5.
Konkurrenceheste Der findes en speciel forenklet toldprocedureordning vedrørende  

 midlertidig indførsel af konkurrenceheste fra de nordiske lande.
 Ordningen indebærer samtidig en forenkling af veterinærprocedurerne.
Ved indførslen her til landet, skal der afgives en formular for  

 midlertidig indførsel af en nordisk konkurrencehest.
Se bilag 45. Formularen  

 fås hos de nordiske hestesportsorganisationer.
Genudførselsfristen er fastsat  

 til 60 dage.
A.16.1.3 Undervisningsmateriale og videnskabeligt udstyr GB art. 674 og 676 Der kan gives toldfritagelse for undervisningsmateriale og videnskabeligt  

 udstyr, reservedele og tilbehør hertil, samt værktøj, der er specielt  

 fremstillet til vedligeholdelse, kontrol, justering eller reparation af det  

 midlertidigt indførte materiale og udstyr.
 Undervisningsmateriale er i denne forbindelse alt materiale, der  

 udelukkende er bestemt til brug ved undervisning eller faglig uddannelse.
GB bilag 91 Bilag 46 indeholder en liste over varer, der anses som  

 undervisningsmaterialer.
 Som videnskabeligt udstyr anses alt udstyr, der udelukkende er bestemt til  

 brug ved videnskabelig forskning eller undervisning, navnlig modeller,  

 instrumenter, apparater og maskiner.
GB bilag 91 I bilaget er nævnt følgende varer, der kan indføres i uddannelsesmæssigt,  

 videnskabeligt eller kulturelt øjemed:
- kostumer og sceneudstyr, som udlånes gratis til dramaturgiske selskaber  

 eller teatre, - partiturer, som udlånes gratis til koncertsale eller orkestre.
Betingelser Det er en betingelse for anvendelse af ordningen, at de omhandlede varer:
1. indføres af en undervisningsinstitution og anvendes under dennes  

 kontrol og ansvar, 2. anvendes til ikke- erhvervsmæssige formål, 3. under deres forbliven i EU's toldområde fortsat tilhører en person  

 etableret uden for EU.
Genudførselsfrist Se oversigten A.16.3.5.
A.16.1.4 Medicinsk-kirurgisk udstyr og laboratorieudstyr GB art. 677 Der kan gives toldfritagelse for medicinsk-kirurgisk udstyr og  

 laboratorieudstyr til hospitaler og klinikker.
Betingelser Betingelserne for anvendelse af ordningen er, at det omhandlede udstyr:
1. forsendes lejlighedsvis til gratis udlån, 2. er bestemt til anvendelse i diagnostisk eller terapeutisk øjemed.
 Som lejlighedsvis anses, at udstyret efter anmodning sendes til hospitaler  

 og klinikker, som på grund af ekstraordinære omstændigheder har akut behov  

 for sådant udstyr.
A.16.1.5 Udstyr til bekæmpelse af følgerne af katastrofer GB art. 678 Der kan gives toldfritagelse for udstyr, der er bestemt til anvendelse i  

 forbindelse med foranstaltninger til bekæmpelse af følgerne af evt.  

 katastrofer i EU.
Betingelser For at udstyr kan indføres under ordningen, skal der være tale om at  

 udstyret:
1. indføres til gratis udlån, 2. skal være bestemt til statslige institutioner eller andre godkendte  

 institutioner.
 Her i landet er det Milj styrelsen, der er godkendt.
Genudførselsfrist Se oversigten A.16.3.5.
Nordisk aftale Der er indgået en aftale med Norge om samarbejde over grænsen for at  

 forhindre eller begrænse skader på mennesker, ejendom eller milj et i  

 tilfælde af ulykker.
 Aftalen trådte i kraft den 9. august 1989.
A.16.1.6 Emballage GB art. 679 Der kan gives toldfritagelse for emballage.
 Som emballage anses:
- beholdere, der anvendes eller er bestemt til anvendelse som ydre eller  

 indre emballage for varer, - holdere, der anvendes eller er bestemt til oprulning, foldning eller  

 fastg ring af varer.
 Emballagematerialer som halm, papir, glasfiber og spåner, der indføres i  

 løs vægt anses ikke som omfattet af ordningen.
Betingelser Anvendelse af ordningen er betinget af, at emballagen:
1. hvis den indføres fyldt, erklæres at skulle genudføres tom eller fyldt, 2. hvis den indføres tom, erklæres at skulle genudføres fyldt.
Emballage, der er indført under ordningen, kan ikke anvendes mellem to  

 steder inden for EU, undtagen med henblik på udførsel af varer fra EU.
For  

 emballage, der indføres fyldt, gælder dette forbud dog først fra det  

 tidspunkt, emballagen er tømt.
 Emballage, der indføres fyldt og er forsynet med mærker, der ikke kan  

 slettes eller fjernes, og som viser, at emballagen tilhører en person der er  

 bosat uden for EU's toldområde kan indføres under ordningen ved mundtlig  

 angivelse, se A.16.3.3. Endvidere kræves der ikke sikkerhedsstillelse, se  

 A.16.3.4.
Genudførselsfrist Se oversigten A.16.3.5.
A.16.1.7 Modeller mv., måleinstrumenter, varer til forsøg eller  

 afprøvning, vareprøver, specialværktøj og -instrumenter GB art. 680 Der kan gives toldfritagelse for:
- forme, modeller, matricer, klicheer, tegninger, projekter og andre  

 lignende genstande til brug for produktion inden for EU samt måleudstyr mv.  

 til brug ved en fremstillingsproces når 75% af det, der produceres, udføres  

 fra EU, - måle-, kontrol- og afprøvningsinstrumenter samt lignende genstande, der  

 er bestemt til en person etableret i EU's toldområde, og som skal anvendes i  

 en fremstillingsproces, når mindst 75 % af den produktion, der er resultatet  

 af anvendelsen heraf, udføres fra toldområdet.
- specialværktøj og instrumenter, der gratis stilles til rådighed for en  

 person etableret i EU, og som skal anvendes ved fremstillingen af varer, der  

 alle skal udføres.
Ejendomsretten til de pågældende værktøjer og instrumenter  

 skal forblive hos en person etableret uden for EU.
Som eksempel kan nævnes  

 støbeforme, der indføres til fremstilling af nogle varer, der genudføres  

 sammen med formene efter endt produktion, - varer af enhver art, der skal bruges til forsøg, eksperimenter eller  

 demonstration, bortset fra forsøg, eksperimenter og demonstrationer, der  

 gennemføres i erhvervsmæssigt øjemed, - vareprøver, dvs. genstande, som er typiske for en særlig kategori af  

 allerede fremstillede varer, eller som er eksempler på varer, der påtænkes  

 fremstillet, men ikke identiske genstande, som indføres af samme person eller  

 forsendes til en enkelt modtager i en sådan mængde, at de betragtet under  

 èt ikke længere udgør vareprøver efter de almindelige handelssædvaner.
Betingelser 1. Varer, omfattet af 1., 2, 3. og sidste afsnit skal tilhøre en person  

 etableret uden for EU.
2. Varer, omfattet af sidste afsnit må kun anvendes til fremvisning eller  

 demonstration med henblik på indhentning af bestillinger på lignende varer,  

 der skal indføres i EU's toldområde.
Varerne må ikke sælges eller på nogen  

 måde anvendes til andet end demonstrationsbrug.
Genudførselsfrist Se oversigten A.16.3.5.
A.16.1.8 Erstatningsproduktionsmidler GB art. 681 Der kan gives toldfritagelse for erstatningsproduktionsmidler.
 Ved erstatningsproduktionsmidler forstås instrumenter, apparater og  

 maskiner, der foreløbigt og gratis stilles til en kundes rådighed af en  

 leverandør eller en reparatør af lignende varer, indtil selve varen leveres  

 eller er blevet repareret.
Genudførselsfrist Se oversigten A.16.3.5.
A.16.1.9 Varer til auktion, afprøvning, kunstgenstande, samlerobjekter og  

 antikviteter til udstilling samt udvalgssendinger GB art. 682 Der kan gives toldfritagelse for følgende varer:
- brugte varer, der indføres med henblik på salg ved auktion, - varer, der indføres som led i en salgskontrakt med forbehold af  

 tilfredsstillende afprøvning, - kunstgenstande, samlerobjekter og antikviteter der indføres til  

 udstilling med henblik på eventuelt salg, - udvalgssendinger til besigtigelse, bestående af forarbejdet pelsværk,  

 smykker, tæpper og juvelerarbejder, såfremt særlige kendetegn udelukker  

 indførsel som vareprøver.
Genudførselsfrist Se oversigten A.16.3.5.
IIA-certifikat Efter en aftale mellem UNESCO og World Customs Organization kan kunstnere  

 frit transportere kunst mellem aftalelandene, når det er kunstneren selv, som  

 rejser med egne værker.
 I forbindelse med midlertidig indførsel skal der ikke stilles sikkerhed  

 for told og afgifter.
Betingelse Det er en betingelse, at der i fortoldningsangivelsens rubrik 44 henvises  

 til certifikatet.
A.16.1.10 Film, magnetbånd og lydoptagelser GB art. 683 Der kan gives toldfritagelse for følgende varer:
- kinematografiske positivfilm, eksponerede og fremkaldte samt andre  

 indspillede billedmedier, der skal besigtiges inden deres erhvervsmæssige  

 anvendelse, - film, magnetbånd og film, påført magnetspor samt andre lyd- og  

 billedmedier, der er beregnet til lydindspilning, eftersynkronisering eller  

 reproduktion, - film, der viser produkters art, eller viser, hvorledes udenlandske  

 produkter eller materiel fungerer, forudsat at de ikke er bestemt til  

 offentlig forevisning med opkrævning af betaling, - informationsbærende medier med optagelser, der sendes gratis med henblik  

 på automatisk databehandling.
 - genstande (herunder køretøjer), der ifølge deres beskaffenhed kun kan  

 anvendes til at gøre reklame for et bestemt formål.
Genudførselsfrist Se oversigten A.16.3.5.
A.16.1.11 Rejsendes personlige effekter og varer, der indføres i  

 sportsøjemed GB art. 684 Der kan gives midlertidig toldfritagelse for følgende:
- rejsendes personlige effekter.
Se D.3. Rejsegods - varer, der indføres i sportsøjemed, herunder sportsudstyr og andre  

 genstande til den rejsendes brug ved sportskonkurrencer, sportsopvisninger  

 eller træning.
GB bilag 92 Eksempler over varer, der anses som personlige effekter og varer, der kan  

 indføres i sportsøjemed.
Se bilag 117 Genudførselsfrist Se oversigten A.16.3.5 A.16.1.12 Turistpropagandamateriale GB art. 684 a Der kan gives toldfritagelse for turistpropagandamateriale.
 Ved turistpropagandamateriale forstås varer, der har til formål at få  

 offentligheden til at gøre noget til at besøge et fremmed land, bl.a. for  

 dér at deltage i møder og arrangementer af kulturel, religiøs, turist-  

 og sportsmæssig eller faglig art .
GB bilag 93 Eksempler på varer, der betragtes som propagandamateriale.
Se bilag 47.
Genudførselsfrist Se oversigten A.16.3.5 A.16.1.13 Levende dyr GB art. 685 Der kan gives toldfritagelse for levende dyr af enhver art, der indføres  

 fx til dressur, optræning, avlsbrug eller veterinær behandling, og som  

 tilhører personer uden for EU.
GB bilag 93 Eksempler på til hvilken anvendelse dyr kan indføres.
Se bilag 48.
Genudførselsfrist Se oversigten A.16.3.5.
A.16.1.14 Velfærdsmateriel for søfolk GB art. 686 Der kan gives toldfritagelse for materiel bestemt til søfolks kulturelle,  

 undervisningsmæssige, rekreative, religiøse og sportslige aktiviteter.
GB bilag 94 Eksempler på velfærdsmateriel for søfolk.
Se bilag 49.
Betingelser For at det omhandlede materiel kan indføres under ordningen skal det  

 enten:
1. bringes i land fra et skib i international søtrafik for at blive  

 anvendt midlertidigt af mandskabet, 2. indføres for at blive midlertidigt anvendt i kulturelle eller sociale  

 institutioner, dvs. hjem, klubber og fritidslokaler for søfolk, der forvaltes  

 dels af officielle institutioner, dels af religiøse organisationer eller  

 andre organisationer, der arbejder gratis, samt steder, hvor der regelmæssigt  

 afholdes gudstjenester for søfolk, 3. bringes i land fra et udenlandsk skib i international fart til  

 reparation, 4. indføres til senere ombordtagning i et udenlandsk skib i international  

 fart, eller som bringes i land fra et skib til senere ombordtagning i et  

 andet udenlandsk skib i tilsvarende fart.
Genudførselsfrist Se oversigten A.16.3.5.
A.16.1.15 Materiel til opbygning, reparation og vedligeholdelse af  

 infrastrukturer i grænseområder GB art. 687 Der kan gives toldfritagelse for materiel af forskellig art, der anvendes  

 til opbygning, reparation og vedligeholdelse af infrastrukturer af almindelig  

 interesse i grænseområder ved EU's ydre grænse.
Betingelser Aktiviteten skal være under en offentlig myndigheds tilsyn og ansvar.
Genudførselsfrist Se oversigten A.16.3.5.
A.16.1.16 Varer, der indføres under særlige forhold, der er uden økonomisk  

 betydning GB art. 688 Der kan gives toldfritagelse for varer, der indføres midlertidigt under  

 særlige forhold, der er uden økonomisk betydning.
 Varer, der indføres lejlighedsvis for en periode på højst 3 måneder, og  

 hvis værdi ikke overstiger 30.000 kr anses for at være uden økonomisk  

 betydning.
 Ordningen kan blandt andet anvendes til midlertidig indførsel af  

 flyttegods i tilfælde, hvor indføreren ikke kan opnå definitiv toldfritagelse  

 på grund af en begrænset periode for opholdet her i landet.
Genudførselsfrist Se oversigten A.16.3.5.
A.16.1.17 Varer, der indføres lejlighedsvis GB art. 689 Der kan gives toldfritagelse for varer, der indføres lejlighedsvis.
 Ordningen kan anvendes i de tilfælde, hvor en vare kunne have været  

 indført med delvis toldfritagelse, og hvor varen forbliver inden for EU højst  

 3 måneder.
A.16.2 Delvis toldfritagelse TK art. 142 Varer, der tilhører en fysisk eller juridisk person etableret uden for EU,  

 kan indføres midlertidigt med delvis toldfritagelse i de tilfælde:
- hvor varerne ikke kan indføres midlertidigt med fuldstændig  

 toldfritagelse, - hvor varerne er omfattet af bestemmelserne om fuldstændig  

 toldfritagelse, men hvor betingelserne ikke fuldt ud er opfyldt.
 Ordningen kan fx anvendes for entreprenørmateriel, der indføres i  

 forbindelse med anlægsarbejder.
GB art. 690 Ordningen med delvis toldfritagelse kan derimod ikke anvendes når der er  

 tale om:
- nærings- eller nydelsesmidler, - varer, hvis oprindelse kan være til skade for EU's konomi, på grund af  

 deres lange økonomiske levetid i forhold til den fastsatte frist for deres  

 forbliven i EU.
 Det toldbeløbet, der skal betales, udgør 3% pr. påbegyndt måned af det  

 toldbeløb, der skulle være betal, hvis varerne var overgået til fri omsætning  

 på det tidspunkt, hvor de blev angivet til midlertidig indførsel.
 Den stillede sikkerhed frigives, når ordningen med midlertidig indførsel  

 er afviklet, og tolden er opkrævet.
A.16.3 Procedurer TK art. 85 Der kræver bevilling til henførsel af varer under ordningen for  

 midlertidig indførsel.
 Der skal som hovedregel afgives en fortoldningsangivelse for varer, som  

 ønskes indført i henhold til bevillingen.
A.16.3.1 Bevilling til midlertidig indførsel GB art. 691 og GB bilag 67/D Ansøgning om bevilling afgives til told- og skatteregionen.
Ansøgning skal  

 indeholde de nødvendige oplysninger.
Se bilag 50.
Der er mulighed for at opnå enhedsbevilling med gyldighed i flere  

 EU-lande.
Ansøgning herom skal afgives til toldmyndighederne i det EU-land,  

 hvor varerne først skal anvendes.
Se A.19.3 GB bilag 68/D Bevilling til midlertidig indførsel udstedes i overensstemmelse med  

 bevillingsmodellen i bilag 51.
GB art. 695 Bevillingsudstedelse kan endvidre ske efter en forenklet fremgangsmåde.
I  

 fortoldningsangivelsens rubrik 44, Supplerende oplysninger, henvises til den  

 artikel i gennemførelsesbestemmelserne, som varerne ønskes indført under.  

 Fortoldningsangivelsen gælder som bevillingsansøgning, og toldmyndighedernes  

 antagelse af fortoldningsangivelsen gælder som bevillingsudstedelse.
 Fortoldningsangivelsen eller et bilag til denne skal i nødvendigt omfang  

 endvidere indeholde følgende oplysninger:
- navn eller firmanavn og - hvor varerne skal anvendes.
 Den forenklede fremgangsmåde kan ikke anvendes under ordningen  

 "godkendt importør".
GB art. 697 Bevillingskravet kan også opfyldes ved fremlæggelse af et ATA-carnet.  

 Fremlæggelsen af carnetet gælder som bevillingsansøgning, og antagelsen af  

 carnetet, bladet for midlertidig indførsel, gælder som bevilling til  

 proceduren.
A.16.3.2 ATA-carnet Der skal ikke foretages godsregistrering, og der skal ikke afgives  

 fortoldningsangivelse, når varer indføres mod fremlæggelse af et ATA-carnet,  

 se A.16.3.1, A.16.3.4 og A.16.4.
A.16.3.3 Mundtlig angivelse GB art. 229 For følgende varer kan anvendes en forenklet fremgangsmåde ved udstedelse  

 af bevilling, dvs. at varerne kan angives mundtlig - uden godsregistrering og  

 fortoldning:
- emballage, når den indføres fyldt og er forsynet med mærker, der ikke  

 kan slettes eller fjernes, og som viser at emballagen tilhører en person der  

 er bosat uden for EU's toldområde, - radio- og fjernsynsproduktions- og reportageudstyr og køretøjer, der  

 specielt er indrettet til at anvendes ved radio- og fjernsynsreportager,  

 sammen med udstyr hertil, som indføres af offentlige eller private  

 institutioner, der er bosat uden for EU's toldområde, og som er godkendt af  

 Told Skat til at indføre det pågældende udstyr og køretøjer, - instrumenter og apparater, som er nødvendige, for at læger kan yde  

 assistance til syge, der afventer organtransplatation, - andre varer, hvis Told Skat giver tilladelse til det - personlige effekter og varer, der indføres i sportsøjemed kan normalt  

 indføres uden fremlæggelse af varefortegnelse, men i visse tilfælde kan Told  

 Skat anmode om det.
Betingelse GB art. 696 Det er en betingelse, at importøren i forbindelse med varernes indførsel  

 afleverer en dateret varefortegnelse i 2 eksemplarer til told- og  

 skatteregionen.
 Fortegnelsen har gyldighed som bevilling, når den er påtegnet af regionen.
 Varefortegnelsen skal indeholdende følgende oplysninger:
- importørens navn og adresse, - varebeskrivelse, - varernes værdi, - den periode varerne forventes at skulle forblive inden for EU, - nøjagtige oplysninger om antallet for hver vareart, - en eventuel påkrævet erklæring efter den enkelte ordning.
A.16.3.4 Sikkerhedsstillelse GB art. 700 Ved indførsel af varer under ordningen vedrørende midlertidig indførsel  

 skal der stilles sikkerhed for told og afgifter.
Undtagelser GB bilag 97 Tilfælde, hvor der ikke kræves sikkerhedsstillelse.
Se bilag 116.
Endvidere kræves der ikke sikkerhedsstillelse ved indførsler, der  

 foretages af statsadministrationer eller offentlige institutioner, Der skal ikke stilles sikkerhed for momsen når indførslen foretages af:
- en momsregistreret virksomhed med fuld fradragsret for momsen, - en udenlandsk virksomhed, der kan dokumentere, at den er berettiget til  

 tilbagebetaling af momsen efter 8. momsdirektiv og Skatteministeriets  

 bekendtgørelse nr. 1135 af 12. december 1995 om tilbagebetaling af moms til  

 udenlandske virksomheder.
Se Momsvejledningen K.1.1/1996.
 Sikkerhedsstillelsen foretages som regel ved indbetaling/debitering af et  

 beløb, der svarer til det told- og afgiftsbeløb, der skal betales for varerne  

 på indførselstidspunktet.
 Sikkerhedsstillelsen kan endvidere foretages i form af bankgaranti mv., på  

 betingelse af at det samlede told- og afgiftsbeløb overstiger 10.000 kr.
 Endelig kan ATA-carneter i visse tilfælde antages som sikkerhed.
 Følgende oversigt viser bl.a. i hvilke situationer, der ikke skal stilles  

 sikkerhed, samt hvornår ATA-carnet kan antages som sikkerhed.
A.16.3.5 Forbliven under ordningen Den periode de enkelte varegrupper kan forblive under ordningen -  

 genudførselsfristen - fremgår af nedenstående oversigt.
A.16.3.6 Overdragelse af varer Told- og skatteregionen kan efter ansøgning tillade, at varer indført  

 under ordningen overdrages til en anden person end indføreren.
 Det er en betingelse at den pågældende påtager sig de forpligtelser, der  

 påhviler den oprindelige indfører, herunder også fristen for varernes  

 genudførsel.
A.16.3.7 Overførsel til et andet EU-land GB art. 712 Når varer indført under ordningen skal overføres til et andet EU-land,  

 enten i forbindelse med overdragelse af varerne eller i henhold til en og  

 samme angivelse, kan varerne forsendes efter den eksterne  

 forsendelsesprocedure.
Se B.1.
 Forsendelsesangivelsen skal indeholde oplysning om varernes  

 genudførselsfrist, og skal i rubrikken varebeskrivelse forsynes med  

 påtegningen MI-varer, hvilket vil sige midlertidigt indførte varer.
GB art. 713 og bilag 98 For varer, der overføres i henhold til en bevilling eller angivelse kan  

 forsendelse efter den eksterne forsendelsesprocedure undlades.
I stedet  

 anvendes oplysningsskema, INF 6. Se bilag 52.
A.16.3.8 Afvikling af ordningen Ordningen vedrørende midlertidig indførsel kan afvikles, når varerne  

 udføres fra EU på de fastsatte betingelser eller overgår til en anden  

 toldmæssig bestemmelse, fx bringes anbragt i en frizone, henført under  

 toldoplagsordningen eller under EU's eksterne forsendelsesordning.
 Det toldbeløb, der skal betales, udgør 3 pct. pr. påbegyndt måned af det  

 toldbeløb, der skulle være betalt, hvis varerne var overgået til fri  

 omsætning på det tidspunkt, hvor de blev angivet til midlertidig indførsel.
 Den stillede sikkerhed frigives, når ordningen med midlertidig indførsel  

 er afviklet, og tolden er betalt.
 For varer der er indført under ordningen ved afgivelse af  

 fortoldningsangivelse, skal der ved varernes genudførsel afgives  

 udførselsangivelse.
 Udførselsangivelsen skal indeholde erklæring om, at varerne er identiske  

 med de indførte, og indeholde en henvisning til fortoldningens  

 ekspeditionsnummer og dato.
 I tilfælde hvor varerne er indført i henhold til et ATA-carnet, fremlægges  

 dette ved genudførslen.
 I tilfælde hvor den mundtlige angivelsesprocedure har været anvendt, skal  

 et eksemplar af den ved indførslen afgivne erklæring fremlægges for told- og  

 skatteregionen.
A.16.3.9 Frigivelse af sikkerhedsstillelse Når ordningen er afviklet, kan sikkerhedsstillelsen frigives.
A.16.3.10 Udligningsrenter GB art. 709 Opstår der toldskyld for varer, der har været henført under ordningen om  

 midlertidig indførsel, skal der betales udligningsrenter, for det samlede  

 beløb af de skyldige told og afgifter.
Rentesats Rentesatsen fastsættes årlig af kommissionen og offentliggøres i  

 EF-tidende, litra C.
Beregning af renter Renterne beregnes pr. kalendermåned for den periode, der løber fra den  

 første dag i måneden efter den første indførsel under ordningen og til den  

 sidste dag i den måned, i hvilken varerne bringes i fri omsætning.
 Beregningsperioden må dog ikke være kortere end 1 måned.
Undtagelser Beregning af udligningsrenter finder ikke sted:
 - når der opstår toldskyld for varer, der henføres under proceduren for  

 midlertidig indførsel med delvis fritagelse for told, jf. artikel 201, stk.  

 1, litra b) i toldkodeksen.
 - når der opstår toldskyld, og der er stillet sikkerhed i form af et  

 kontant depositum , som svarer til det toldskyldsbeløb der er fastsat efter  

 artikel 192, stk. 1 i toldkodeksen.
 - når der opstår toldskyld ved overgang til fri omsætning af varer, der  

 forinden har været henført under proceduren for midlertidig indførsel i  

 medfør af gennemførelsesbestemmelsernes artikel 673, 678, 682 og 684 eller  

 684a.
 - når udligningsrentebeløbet, ikke overstiger 150 kr. pr. tilfælde, hvor  

 der opstår toldskyld.
- når bevillingshaveren angiver varerne til fri omsætning, fordi det er  

 økonomisk umuligt eller på anden måde umuligt at gennemføre genudførslen som  

 forudsat ved bevillingsudstedelsen.
Det er en betingelse, at der foreligger  

 særlige forhold, som ikke indebærer forsømmelighed eller urigtighed fra  

 bevillingshaverens side.
A.16.4 ATA-carnetordningen ATA-carnet er et internationalt tolddokument for midlertidig indførsel,  

 der er indført som led i ATA-konventionen.
ATA-carnetet er optrykt som bilag  

 53.
ATA-konventionen Toldkonventionen vedrørende ATA-carneter for midlertidig indførsel af  

 varer, ATA-konventionen, er udarbejdet af Den Permanente Tekniske  

 Komité under Toldsamarbejdsrådet i Bruxelles.
ATA er en forkortelse af  

 Admission Temporaire/Temporary Admission.
ATA-carnet som sikkerhed Carnetet kan anvendes som sikkerhed for told, moms og punktafgifter for  

 visse varer, der indføres midlertidigt i EU under ordningen vedrørende  

 midlertidig indførsel.
De varer, der kan indføres midlertidigt ved forevisning og godkendelse af  

 et ATA-carnet fremgår af oversigten vedrørende sikkerhedsstillelse.
Se  

 A.16.3.4.
Et carnet vil endvidere kunne anvendes som transitdokument.
Se B.1.
Garantiordningen Til carnetordningen er knyttet en garantiordning.
Den er opbygget således,  

 at der i hvert land findes en garanterende organisation, som skal være medlem  

 af en international sammenslutning.
Foruden de garanterende organisationer  

 findes der udstedende organisationer.
 I Danmark er Det Danske Handelskammer godkendt som garanterende  

 organisation, medens Dansk Industri og Håndværksrådet er godkendt som  

 udstedende organisationer.
Erstatningscarnet Når det kan forudses, at en midlertidig indførsel vil strække sig udover  

 carnets gyldighedsperiode, kan der udstedes et erstatningscarnet.
 Det indebærer dog ikke, at den sædvanlige genudførselsfrist for  

 midlertidigt indførte varer, kan forlænges.
 Erstatningscarneter udstedes og godkendes på samme måde som de udløbne  

 carneter.
