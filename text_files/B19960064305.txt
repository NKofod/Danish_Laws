 I medfør af §§ 33, 43, 45, 48, 61 og 63 i lov nr. 476 af 30. juni 1993 om  

 beskyttelse af havmiljøet fastsættes:
Bekendtgørelsens område § 1.  Denne bekendtgørelse omfatter lavfrekvent støj  

 fra højhastighedsfartøjer i danske farvande.
Definitioner § 2.  I denne bekendtgørelse forstås ved:
Drift og sejlads med højhastighedsfartøjer § 3.  Niveauet af lavfrekvent støj fra  

 høj-hastighedsfartøjer må ikke indendørs i boliger overstige de i tabel 1  

 angivne grænseværdier.
 § 4.  Rederen er ansvarlig for, at støjgrænserne  

 angivet i § 3, tabel 1 overholdes.
Tilsyn og kontrol § 5.  Miljøstyrelsen fører tilsyn med overholdelsen af  

 bestemmelserne i denne bekendtgørelse.
Stk. 2.  Miljøstyrelsen og politiet har mod behørig  

 legitimation uden retskendelse adgang til et høj-hastighedsfartøj, herunder  

 til de af fartøjets papirer, der vedrører fartøjets støjforhold eller  

 vurderes at have betydning for bedømmelse af fartøjets støjforhold, med  

 henblik på at udøve tilsynsbeføjelsen efter stk. 1, og kan tage prøver for at  

 påse overholdelsen af denne bekendtgørelse.
Tilsynet må ikke medføre unødig  

 forsinkelse eller unødig udgift for fartøjet.
 Stk. 3.  Fartøjet har pligt til at opbevare de i stk. 2  

 nævnte papirer.
 Stk. 4.  For så vidt angår udenlandske  

 høj-hastighedsfartøjer, der er under passage af dansk søterritorium, kan  

 beføjelserne i medfør af stk. 2 kun udøves, såfremt der foreligger begrundet  

 mistanke om overtrædelse af bestemmelserne i denne bekendtgørelse.
Straffe- og ikrafttrædelsesbestemmelser § 6.  Medmindre højere straf er forskyldt efter den  

 øvrige lovgivning, straffes med bøde den der overtræder støjgrænserne angivet  

 i § 3, tabel 1.
Stk.2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
For en overtrædelse begået af staten, en kommune eller  

 et kommunalt fællesskab, jf § 60 i lov om kommunernes styrelse, kan der  

 pålægges staten, kommunen eller de kommunale fællesskab bødeansvar.
§ 7.  Indtræder strafansvar efter § 6 kan det  

 pågældende fartøj tilbageholdes af tilsynsmyndighederne eller af politiet på  

 tilsynsmyndighedernes vegne, indtil bøder og sagsomkostninger er betalt,  

 eller der er stillet sikkerhed for betalingen.
Sker dette ikke senest 2  

 måneder efter sagens endelige afgørelse, kan der søges fyldestgørelse i  

 fartøjet.
 § 8.  Miljøstyrelsen kan forbyde et fartøj at  

 fortsætte sejlads eller andre aktiviteter eller påbyde, at sejlads eller  

 andre aktiviteter skal følge bestemte retningslinier, såfremt fartøjet ikke  

 overholder støjgrænserne angivet i § 3, tabel 1, og forbudet er nødvendigt  

 for at forhindre eller bekæmpe støjforureningen.
 § 9.  Bekendtgørelsen træder for nye fartøjer i kraft  

 den 15. juli 1996. For eksisterende fartøjer træder bekendtgørelsen i kraft  

 den 15. september 1996.
Grønland og Færøerne § 10.  Bekendtgørelsen gælder ikke for Grønland og  

 Færøerne.
