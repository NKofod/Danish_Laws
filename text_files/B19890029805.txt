 I medfør af § 107 i lov nr. 271 af 13. maj 1987 om valg til Folketinget,  

 som ændret ved lov nr. 744 af 7. december 1988, § 48 i lov nr. 746 af 7.  

 december 1988 om valg af danske repræsentanter til Europa-Parlamentet (De  

 europæiske Fællesskabers Forsamling), samt § 109 i lov nr. 140 af 8. marts  

 1989 om kommunale valg, fastsættes herved følgende vedrørende valgagitation:
 § 1.  På eller ud til offentlig gade, vej eller plads  

 må opslag af plakater, bekendtgørelser o.lign. i valgagitatorisk øjemed kun  

 finde sted i tiden mellem kl. 6 og 22 og kun på steder, hvor vedkommende  

 partiorganisation eller den, der har ansvaret for opsætningen, har indhentet  

 ejerens skriftlige tilladelse, hvilken tilladelse i bekræftet afskrift skal  

 medføres af lederne for de hold, der foretager opsætningen.
 § 2.  På eller ud til offentlig gade, vej eller plads  

 er enhver påmaling i valgagitatorisk øjemed forbudt.
§ 3.  På eller ud til offentlig gade, vej eller plads  

 er det forbudt i valgagitatorisk øjemed at benytte højttalere, grammofoner  

 eller lign. uden for områder, hvor lovlige valgmøder afholdes.
Uden for  

 sådanne områder er valgagitation fra køretøjer på eller ud til offentlig  

 gade, vej eller plads ligeledes forbudt.
Det er dog tilladt at anvende  

 køretøjer forsynet med valgplakater.
Politiet kan forbyde anvendelsen af et  

 sådant køretøj, såfremt det giver anledning til eller medfører konkret fare  

 for brud på den offentlige orden.
 § 4.  Overtrædelse af foranstående bestemmelser  

 straffes med bøde.
 § 5.  Denne bekendtgørelse træder i kraft den 21. maj  

 1989.
 Stk. 2.  §§ 1-3 finder, for så vidt angår valgagitation,  

 anvendelse i stedet for regler om tilsvarende spørgsmål i politivedtægterne.
