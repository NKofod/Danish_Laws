(Til samtlige ministerier m.v.) l.
Indledning Finansministeriet indgik den 7. maj l985 med Danmarks Jurist- og  

 Økonomforbund på vegne af organisationer tilknyttet Akademikernes  

 Centralorganisation en aftale om, at finansministeriet iværksætter en  

 turnusordning, hvorefter der sker omflytning af overenskomstansatte  

 sekretærer og fuldmægtige mellem de forskellige tjenestesteder inden for det  

 enkelte ministerområde, og som suppleres med retningslinier for  

 turnustjeneste udenfor ministerområdet.
 Turnusordningen tilrettelægges i det enkelte ministerområde i  

 overensstemmelse med finansministeriets retningslinier af 7. maj l985 for  

 omflytning af overenskomstansatte sekretærer og fuldmægtige i staten  

 (turnusordning).
 ./. Retningslinierne og aftalen vedlægges som bilag l og 2. Det bemærkes,  

 at de tillige har været udsendt til orientering for ministerier og styrelser  

 som bilag til finansministeriet cirkulæreskrivelse LP nr. 03l/85 af 24. maj  

 l985.
2. Formål Regeringens målsætninger for den offentlige sektors udvikling i de  

 kommende år stiller store krav til de ansattes viden og omstillingsevne inden  

 for bl.a. de administrative forvaltningsområder.
Det vil derfor være et  

 centralt element i en moderne personalepolitik at sikre den fornødne  

 fleksibilitet i personaleanvendelsen.
Et middel hertil vil være en  

 systematisk tilrettelæggelse af den praktiske efteruddannelse, således at den  

 enkeltes muligheder for at tilpasse sig de stadig skiftende behov og at kunne  

 varetage nye arbejdsopgaver fremmes ved opnåelse af en bred viden og erfaring  

 om den offentlige forvaltning gennem beskæftigelse på flere forskellige  

 tjenestesteder.
 Dette er i øvrigt i overensstemmelse med målsætningen i betænkning nr.  

 786/76 om personalebevægelighed i centraladministrationen.
3. Iværksættelse Finansministeriets retningslinier har virkning for ansættelser fra den l.  

 april l986 .
 Turnusordningen tilrettelægges inden for det enkelte ministerområde efter  

 drøftelse med tillidsrepræsentanterne for de overenskomstansatte sekretærer  

 og fuldmægtige.
 Tilrettelæggelsen skal ske inden for rammerne af finansministeriets  

 retningslinier, men turnusordningen bør i øvrigt udformes under størst mulig  

 hensyntagen til det enkelte ministerområdes særlige forhold.
 Opmærksomheden bør være henvendt på, at en for detaljeret og restriktiv  

 udformning af de enkelte regler senere kan vise sig hindrende for den  

 nødvendige smidighed ved den praktiske anvendelse.
 Opstår der efterfølgende behov for en justering af turnusordningens  

 indhold, kan en sådan gennemføres med et rimeligt varsel fastsat under  

 hensyntagen til tjenestens og turnusordningens nærmere tilrettelæggelse.
 De ønskede ændringer skal fremlægges til drøftelse med  

 tillidsrepræsentanterne, inden de gennemføres.
4. Ansættelsesområde Der skal indledningsvis ske en konkret fastlæggelse af ansættelsesområdets  

 udstrækning.
 Udgangspunktet er, at ansættelsesområdet er hele ministerområdet.
 Såfremt ministerområdet omfatter geografisk spredte tjenestesteder, skal  

 der fastsættes særlige retningslinier for ansættelsesområdets udstrækning.
 Disse bør tage hensyn til, at ansættelsesområdets udstrækning ikke  

 nødvendiggør bopælsskift i videre omfang, end det ville have været tilfældet  

 ved en bevarelse af det hidtil anvendte ansættelsesområde.
Sådanne retningslinier bør ikke alene være baseret på fastsættelsen af en  

 generel maksimal kilometerafstand mellem de mulige tjenestesteder.
De bør  

 også søges tilpasset et behov for at kunne lade andre praktiske forhold få  

 indflydelse på ansættelsesområdets udstrækning, som for eksempel hensynet til  

 at kunne skabe den fornødne mulighed for omflytning mellem flere  

 institutioner.
 Inden for et ministerområde kan der således blive tale om at anvende flere  

 ansættelsesområder med forskellig udstrækning.
 Der vil også kunne fastsættes ansættelsesområder, der består af flere  

 eller af dele af flere ministerområder, for eksempel af hensyn til en  

 videreførsel af en hidtidig praksis herfor eller for at kunne skabe  

 geografisk afgrænsede omflytningsmuligheder.
 Motiverede forslag om fastsættelse af andre ansættelsesområder end hele  

 ministerområdet skal forelægges for finansministeriet senest den l. februar  

 l986 med henblik på, at finansministeriet efter forhandling med Danmarks  

 Jurist- og Økonomforbund kan godkende de ønskede afvigelser fra det normale  

 ansættelsesområde.
5. Omfattede institutioner Forud for turnusordningens ikrafttræden udarbejdes en oversigt over  

 samtlige de institutioner inden for ministerområdet, hvor ordningen finder  

 anvendelse.
 Finansministeriet skal anmode om at måtte modtage et eksemplar af  

 oversigten senest den l. februar l986 .
Såfremt der er institutioner inden for ministerområdet, som ikke påregnes  

 omfattet af turnusordningen, redegøres samtidig for årsagerne hertil.
Det  

 bemærkes i den forbindelse, at finansministeriet forudsætter, at ordningen  

 får den størst mulige udbredelse inden for det enkelte ministerområde.
6. Personaleundtagelser Finansministeriet skal anmode om at måtte modtage halvårlige oversigter,  

 første gang pr. l. oktober l986, over ansatte, der er blevet undtaget fra  

 bestemmelserne om den obligatoriske interne turnustjeneste, med oplysning om  

 årsagerne hertil.
 Det bemærkes, at finansministeriet forudsætter, at muligheden for  

 undtagelse fra ordningen kun finder anvendelse i meget begrænset omfang, og  

 hvor ganske særlige forhold gør sig gældende.
7. Den samlede turnusperiode Det skal for tydelighedens skyld bemærkes, at formuleringen »inden  

 for de første l0 ansættelsesår« ikke indebærer, at den 3. turnusperiode  

 nødvendigvis skal være afsluttet inden udgangen af det l0. ansættelsesår.
8. Teoretisk efteruddannelse Finansministeriet anbefaler, at der i forbindelse med hver turnusflytning  

 gennemføres en særlig udviklingssamtale mellem den ansatte og dennes nærmest  

 forestående chef på det tjenestested, hvortil vedkommende er overflyttet.
Der  

 bør som led heri foretages en planlægning af den ansattes deltagelse i  

 relevant teoretisk efteruddannelse.
Planlægningen må tage udgangspunkt i en afdækning af den ansattes  

 efteruddannelsesbehov og institutionens behov for udvikling af den ansattes  

 kvalifikationer.
Planlægningen kan løbende justeres bl.a. ved periodisk  

 gennemførte udviklingssamtaler.
 For en nærmere tilrettelæggelse af efteruddannelse og udviklingssamtaler  

 henvises til administrationsdepartementets vejledning om personaleudvikling i  

 statslige myndigheder og institutioner.
9. Ekstern turnustjeneste Ekstern turnustjeneste, hvorved forstås turnustjeneste uden for  

 ansættelsesområdet, er ikke obligatorisk for den ansatte.
 Det nærmere indhold af retningslinierne herfor, der udgør et supplement  

 til den obligatoriske interne turnustjeneste, kan fastsættes under den  

 fornødne hensyntagen til de særlige forhold, som måtte have indflydelse på  

 det mulige omfang af ekstern turnustjeneste inden for det enkelte  

 ministerområde.
 Tilsvarende gælder for så vidt angår spørgsmålet om fastsættelsen af en  

 kvote stillinger til besættelse med sekretærer og fuldmægtige fra andre  

 ansættelsesområder.
 Finansministeriet er opmærksom på, at de supplerende retningslinier for  

 ekstern turnustjeneste kan få en meget forskellig udformning inden for de  

 enkelte ministerområder, hvad angår indhold og detaljeringsgrad, ikke mindst  

 i de første år efter ordningens iværksættelse.
l0. Allerede ansatte Der kan gives medarbejdere, der er tiltrådt ansættelsen inden den l. april  

 l986, tilladelse til hel eller delvis indtræden i turnusordningen.
 For ansatte med under l0-l2 års ansættelsestid må det som udgangspunkt  

 lægges til grund, at der bør være adgang til omflytning efter principperne i  

 den nye turnusordning.
 Hvor der i forvejen er etableret en turnusordning for hele  

 ministerområdet, vil en indtræden i den nye turnusordning hovedsagelig være  

 et spørgsmål om adgang til ekstern turnustjeneste.
 Hvis en allerede etableret turnusordning alene omfatter en del af  

 ministerområdet, vil en anvendelse af den nye turnusordnings principper først  

 og fremmest indebære en udvidet adgang til omflytning inden for  

 ministerområdet.
Også ansatte med en længere ansættelsestid bør have mulighed for at få  

 gavn af udvidede omflytningsmuligheder.
Her bør opmærksomheden i særlig grad  

 være henvendt på, om omflytningen for den enkelte vil kunne tjene et praktisk  

 uddannelsesmæssigt formål og være relevant for den pågældendes fremtidige  

 tjenstgøring.
 Finansministeriet skal anmode om pr. l. oktober l986 at måtte modtage  

 oplysning om, i hvilket omfang allerede ansatte inden for ministerområdet har  

 fået tilladelse til at indtræde i turnusordningen.
11. Afsluttende bemærkninger Henset til, at det enkelte ministerområde inden for rammerne af  

 finansministeriets retningslinier i størst muligt omfang bør have lejlighed  

 til at tilpasse rokeringsordningen til de særlige forhold inden for området,  

 har finansministeriet i nærværende cirkulære undladt at gøre detaljeret rede  

 for de enkelte paragraffer i retningslinierne.
 Finansministeriet påregner derimod at indbyde ministerområdernes centrale  

 personalechefer m.fl. til en særlig konference om turnusordningens etablering  

 i midten af januar måned l986.
 Det er hensigten ved den lejlighed især at lægge vægt på drøftelsen af  

 praktiske spørgsmål i forbindelse med etablering af en sammenhængende intern  

 turnusordning inden for ministerområderne samt at drøfte principielle forhold  

 omkring en supplerende ekstern turnusordning, herunder mulighederne for et  

 formaliseret samarbejde mellem flere eller dele af flere ministerområder.
 I øvrigt indgår den nye turnusordning blandt de personalespørgsmål, der  

 drøftes i de af finansministeriet etablerede ERFA-kredse.
 Endelig forudsættes tvivlsspørgsmål forelagt for finansministeriet.
P.
M.
V.
K.
J.
Christensen/ Troels Werner Hansen Retningslinier for omflytning af overenskomstansatte sekretærer og  

 fuldmægtige i staten (turnusordning).
 § l .  Inden for det enkelte ministerområde etableres  

 ved fastlæggelse af retningslinier en ordning for omflytning af  

 overenskomstansatte sekretærer og fuldmægtige mellem de forskellige  

 tjenestesteder.
 Stk. 2 .  Ordningen suppleres med retningslinier for  

 turnustjeneste uden for ministerområdet.
 Stk. 3 .  Retningslinierne for den interne turnusordning  

 og for supplerende ekstern turnustjeneste fastsættes inden for rammerne af  

 det i §§ 2-9 anførte.
 § 2 .  Ansættelsesbrevet for en nyansat sekretær eller  

 fuldmægtig skal indeholde oplysning om, at den pågældende er omfattet af  

 gældende turnusordning, og at ansættelsesområdet er hele ministerområdet.
 Stk. 2 .  Inden for ministerområder med geografisk  

 spredte tjenestesteder fastsættes særlige retningslinier for  

 ansættelsesområdets udstrækning.
 Stk. 3.  Finansministeriet kan efter forhandling med  

 Danmarks Jurist- og Økonomforbund godkende andre ansættelsesområder end de i  

 stk. l nævnte.
 § 3.  Inden for de første l0 ansættelsesår skal  

 sekretærer og fuldmægtige gøre tjeneste ved mindst 3 forskellige  

 tjenestesteder inden for ansættelsesområdet (intern turnus).
 Stk. 2.  Ved tjenestested forstås institution, afdeling,  

 kontor o.lign.
 Stk. 3.  Såfremt der er flere institutioner inden for  

 ansættelses-området, skal den pågældende gøre tjeneste ved mindst 2  

 institutioner.
 Stk. 4.  Den enkelte turnusperiode bør normalt have en  

 varighed af mellem 2 og 4 år.
 § 4. Det kan efter drøftelse med tillidsrepræsentanten bestemmes, at en  

 sekretær eller fuldmægtig helt eller delvis undtages fra bestemmelserne om  

 intern turnustjeneste, hvis den pågældende har gennemgået en særlig  

 uddannelse og i kraft heraf varetager specielle arbejdsfunktioner, hvis  

 ansættelsen er tidsbegrænset, eller hvis den pågældende ved ansættelsen har  

 en væsentlig højere alder end normalt.
 § 5.  I medfør af § l, stk. 2, fastsættes  

 retningslinier for turnustjeneste i statsinstitutioner uden for  

 ansættelsesområdet, kommuner eller anden offentlig eller privat virksomhed  

 (ekstern turnus).
 Stk. 2.  Ved ekstern turnustjeneste efter de i stk. l  

 nævnte retningslinier meddeles tjenestefrihed uden løn for et tidsrum af  

 indtil 4 år.
Stk. 3.  Ekstern turnustjeneste erstatter en intern  

 turnusperiode.
Det samme gælder tilsvarende tjeneste forud for ansættelsen.
 § 6.  Med henblik på at øge mulighederne for ekstern  

 turnustjeneste fastsættes efter drøftelse med tillidsrepræsentanten en kvote  

 stillinger til besættelse med sekretærer og fuldmægtige fra andre  

 ansættelsesområder.
 § 7.  Som led i turnusordningen fastsættes  

 retningslinier for den nødvendige teoretiske efteruddannelse.
 Stk. 2.  I forbindelse med turnusflytning tages der  

 efter drøftelse med den ansatte stilling til pågældendes deltagelse i  

 relevant teoretisk efteruddannelse i turnusperioden.
 § 8.  Retningslinier i henhold til § l, stk. l og 2, §  

 2, stk. 2, § 5, stk. l, og § 7, stk. l, fastsættes efter drøftelse med  

 tillidsrepræsentanten.
 § 9.  Retningslinierne har virkning for ansættelser  

 fra den l. april l986.
 Stk. 2.  Der kan meddeles sekretærer og fuldmægtige, der  

 er ansat før retningsliniernes ikrafttræden, tilladelse til hel eller delvis  

 indtræden i turnusordningen.
A F T A L E mellem finansministeriet og Danmarks Jurist- og Økonomforbund l.
Mellem finansministeriet og Danmarks Jurist- og Økonomforbund på vegne  

 af organisationer tilknyttet Akademikernes Centralorganisation er der truffet  

 aftale om, at finansministeriet iværksætter en turnusordning, hvorefter der  

 sker omflytning af overenskomstansatte sekretærer og fuldmægtige mellem de  

 forskellige tjenestesteder inden for det enkelte ministerområde, og som  

 suppleres med retningslinier for turnustjeneste uden for ministerområdet.
 2. Turnusordningen tilrettelægges i overensstemmelse  

 med finansministeriets retningslinier af 7. maj l985 for omflytning af  

 overenskomstansatte sekretærer og fuldmægtige i staten (turnusordning).
 3. Overtrædelse af eller uenighed om fortolkning af  

 denne aftale samt de i punkt 2 nævnte retningslinier bilægges ved forhandling  

 mellem aftalens parter.
 4. Aftalen kan opsiges med 6 måneders varsel til en l.  

 oktober dog tidligst til den l. oktober l987. Ved varslets udløb bortfalder  

 aftalen, men umiddelbart efter opsigelsen optages forhandlinger om indgåelse  

 af en eventuel ny aftale.
 5. De fastlagte retningslinier for turnusordningen  

 begrænser ikke ministeriers og styrelsers almindelige ret til at  

 tilrettelægge omflytning af medarbejdere ud fra tjenstlige hensyn.
 6. Aftalens eventuelle bortfald begrænser ikke  

 ministeriers og styrelsers almindelige ret til selv at iværksætte ordninger,  

 der indebærer omflytning af medarbejdere.
