 Resume (udarbejdet af Socialministeriet) Godtgjort at forældelse af  

 tilbagebetalingskrav efter bistandslovens § 27 også omfatter krav i  

 forbindelse med dobbeltforsørgelse jf. § 26, stk. 1, nr. 4.
 (Harald Boas, Ebbe Christensen, Erik Kjærgaard (kst.)).
A mod Københavns kommune ved socialborgmesteren (advokat F.S.) Københavns byrets dom af 29. februar 1988: Denne dom er i medfør af  

 retsplejelovens § 366 a, stk. 2, skrevet uden fuldstændig sagsfremstilling.
 Sagsøgeren, A, har påstået sagsøgte, Københavns kommune, dømt til at  

 betale sagsøger 20.089 kr. med sædvanlig procesrente fra sagens anlæg, den  

 30. juni 1987, til betaling sker samt sagsomkostninger 4.275 kr.
 Sagsøgte har påstået frifindelse, subsidært frifindelse alene mod betaling  

 af 20.089 kr.
 Sagen drejer sig om, hvorvidt det har været berettiget, at Københavns  

 Kommunes socialforvaltning den 1. juli 1982 i medfør af bistandslovens § 26,  

 stk. 1, nr. 4, pålagde sagsøgte at tilbagebetale kontanthjælp på 20.089 kr.,  

 som han i medfør af bistandslovens § 37 modtog for perioden 1. december 1976  

 til 31. juli 1977. Kommunens afgørelse er efterfølgende tiltrådt af Den  

 Sociale Ankestyrelse, hvorefter beløbet er blevet inddrevet hos sagsøger.
Sagsøgeren har gjort gældende, at kommunen ikke har haft hjemmel til af  

 kræve den udbetalte kontanthjælp tilbagebetalt.
Sagsøgeren har i den  

 forbindelse anført, at et eventuelt tilbagebetalingskrav må anses for  

 bortfaldet pr. 1. august 1980, idet 5-års forældelsesfristen, der afløste den  

 tidligere 3-årige forældelsesfrist i bistandslovens § 27, stk. 3, først blev  

 indført pr. 1. januar 1981. i øvrigt er hovedparten af kravet også forældet  

 efter den 5-årige forældelsesfrist i bistandslovens § 27.
Sagsøgte har gjort gældende, bistandslovens § 27, stk. 3, alene angår  

 tilbagebetalingspligtige ydelser efter bistandslovens § 26, stk. 1, nr. 1-3,  

 hvorfor denne bestemmelse om bortfald af tilbagebetalingspligtige ydelser  

 ikke er anvendelig i nærværende sag, hvor sagsøger ved udbetaling af  

 erstatning har opnået dobbelt forsørgelse.
Bistandslovens § 26, stk. 1, nr.  

 4, der hjemler tilbagebetalingskrav uden for de tilfælde, hvor  

 bistandsmodtageren ved ydelsens modtagelse blev gjort bekendt hermed, jævnfør  

 bistandslovens § 26, stk. 2, skal netop sikre, at bistandsmodtagere ikke  

 opnår dobbelt forsørgelse.
Sagsøgtes tilbagebetalingskrav efter  

 bistandslovens § 26, stk. 1, nr. 4, var således ikke forældet eller  

 bortfaldet den 1. juli 1982, hvorfor den fremsendte  

 tilbagebetalingsresolution og sagsøgers betaling har været retmæssig.
 Rettens bemærkninger:
Sagsøgtes beslutning i 1982 om at sagsøgte skulle tilbagebetale den i 1976  

 og 77 udbetalte kontanthjælp med 20.089 kr., er truffet i medfør af  

 bestemmelsen i bistandslovens § 26, stk. 1, nr. 4, for at undgå dobbelt  

 forsørgelse.
Allerede i 1977 var sagsøger af sagsøgte gjort bekendt med  

 muligheden for, at sagsøgte ville kræve tilbagebetaling, såfremt sagsøger  

 senere fik erstatning for den ikke udbetalte løn, som kontanthjælpen i  

 1976/77 skulle kompensere for. Øjeblikkeligt efter at sagsøgte i juni 1982  

 var blevet bekendt med, at sagsøger havde vundet sagen mod sin tidligere  

 arbejdsgiver om løn for perioden 1976/77, hvor han selv havde måtte leve af  

 kontanthjælp, fremsatte sagsøgte krav om tilbagebetaling af de 20.089 kr.  

 Under disse omstændigheder, hvor de sociale myndigheder ikke har haft  

 mulighed for på et tidligere tidspunkt at konstatere, at  

 tilbagebetalingsbetingelserne i bistandslovens § 26, stk. 1, nr. 4, var  

 opfyldt, findes sagsøgtes tilbagebetalingskrav ikke at være bortfaldet efter  

 bestemmelserne i bistandslovens § 27, stk. 3.
 Herefter vil sagsøgtes frifindelsespåstand være at tage til følge.
 Østre Landsrets dom:
Københavns byrets dom af 29. februar 1988 (afd.
C nr. 1029/1987) er anket  

 af A med påstand som for byretten om, at Københavns kommune ved  

 Socialborgmesteren, dømmes til at betale 20.089 kr. med procesrente fra  

 sagens anlæg den 30. juni 1987.
 Indstævnte har påstået stadfæstelse.
Der er i landsretten givet forklaring af appellanten, der bl.a. har  

 forklaret, at hans løntilgodehavende først blev betalt, efter at der for  

 landsretten var indgået forlig mellem hans fagforening og Københavns kommunes  

 socialforvaltning, revalideringsvirksomheden Sønderbro.
Han har rettet  

 henvendelse til skattevæsenet, der har tilkendegivet, at man ikke vil  

 efterregullere hans skat, uanset om han tilbagebetaler bistandsbeløbet, da  

 der er forløbet mere end 5 år.
 Der er for landsretten enighed om, at en eventuel frist for kravets  

 bortfald er 3 år. parterne har iøvrigt i det væsentlige gentaget deres  

 procedure for byretten.
Landsretten udtaler: efter ordlyden af bistandslovens § 27 og  

 forarbejderne hertil findes bestemmelsen om bortfald af tilbagebetalingskrav  

 også at omfatte krav i anledning af de i § 26, stk. 1, nr. 4, omhandlede  

 tilfælde af dobbeltforsørgelse.
Idet fristen for bortfald, i hvert fald i det  

 foreliggende tilfælde, ikke findes at kunne regnes fra noget senere tidspunkt  

 end hjælpens ophør, tages appellantens påstand herefter til følge.
