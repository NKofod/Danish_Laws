Klage over læges vurdering af mælkeknuder, som viste sig at være kræftknuder Nævnet fandt ikke grundlag for at kritisere den praktiserende læge for behandlingen af patienten.
 Nævnet lagde vægt på, at den praktiserende læge foretog en korrekt behandling, idet det ikke er usædvanligt at der findes mælkeknuder i brystet 6 uger efter amning, samt at mælkeknuder oftest præsenterer sig som ømme, hvor kræftknuder i de fleste tilfælde er uden ømhed.
 Nævnet fandt herefter, at det ikke var under normen for almindelig anerkendt faglig standard at følge forløbet i nogle uger for at vurdere, om knuderne og ømheden fortog sig.
