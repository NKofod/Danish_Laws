 Baggrund:
 -Bekendtgørelse nr. 32 af 29. januar 1979 om arbejdstøj og personlige  

 værnemidler.
 -Bekendtgørelse nr. 323 af 7. juli 1983 om arbejdets udførelse.
 Denne At-meddelelse oplyser om krav til gassvejsning, herunder  

 flammeskæring, -høvling, -retning og -metallisering samt til el-svejsning og  

 svejsning med beskyttelsesgas.
 Om krav til svejseudstyret, se At-meddelelse nr. 2.09.1 om svejseudstyr.
 Ud fra arbejdsmiljølovgivningens bestemmelser om arbejdets udførelse  

 stilles efter arbejdstilsynets praksis følgende krav:
Foranstaltninger mod sundhedsfare Ventilation og udsugning Svejsepladsen skal være velventileret.
Den samlede luftforurening -  

 såvel på svejsepladsen som på andre arbejdspladser i nærheden - skal være så  

 lav som muligt.
De hygiejniske grænseværdier skal overholdes.
Dette kan ske ved - enten punktudsugning med flytbare sugehoveder, så røgen fjernes  

 så tæt på udviklingsstedet som muligt - eller  lokaludsugning ved at benytte svejseskab eller svejsebord  

 med afsugning.
 Lokaludsugning kan i visse tilfælde suppleres med en styret  

 luftstrøm, der uden at belaste andre fører røgen væk fra svejseren hen  

 til en afsugning.
 Desuden kan rumventilation ofte være påkrævet.
 Den forurenede luft skal føres til det fri.
 Hvis luftforureningen ikke kan bringes tilstrækkeligt langt ned ved  

 ventilation, skal der bruges åndedrætsværn.
Eksempel på punktudsugning Eksempel på lokaludsugning Eksempel på lokaludsugning med styret luftstrøm Recirkulation.
Kun hvor afgangsluften fra punktudsugning ikke på  

 rimelig måde kan føres til det fri, tillades ventilationsudstyr med  

 tilbageførsel af filteret luft (svejserøgsuger med recirkulation). Det er dog  

 i reglen ikke tilstrækkeligt kun at bruge disse apparater, fordi de normalt  

 kun renser luften for røgpartikler, men ikke fjerner de luftarter, der opstår  

 ved svejsningen (fx nitrøse gasser og ozon). Afgangsluften skal føres væk fra  

 svejseren og andre beskæftigede og ved arbejde i beholdere uden for  

 beholderen.
Fjernelse af overfladebelægninger Overfladebelægninger, fx fedt eller maling, fjernes før svejsning.
Der må  

 kun anvendes organiske opløsningsmidler, hvis andet ikke kan bruges.
Anvendes  

 opløsningsmidler, må der ikke være rester til stede, når der svejses.
Særlig sundhedsfare Der kan opstå særlig sundhedsfarlig luftforurening, hvis elektroder,  

 grundmateriale eller belægning på grundmateriale indeholder fx zink, bly,  

 cadmium, chrom eller kviksølv.
Det kan i så fald være nødvendigt med særlige  

 beskyttelsesforanstaltninger, fx kraftigere ventilation, eventuelt kombineret  

 med brug af åndedrætsværn.
Forekommer der beryllium, skal der - foruden at  

 der skal være lokaludsugning - benyttes luftforsynet åndedrætsværn.  

 Åndedrætsværn kan også være påkrævet for personer i nærheden.
Kontrol og måling Arbejdsgiveren skal sørge for kontrol med, at indåndingsluftens indhold af  

 forurenende stoffer bliver lavest mulig og ikke overskrider den hygiejniske  

 grænseværdi.
 Kontrol og eventuelle målinger skal udføres af kvalificeret personale og i  

 samarbejde med sikkerhedsorganisationen.
Personlige værnemidler Der skal bruges beskyttelseshandsker og øjenværn (hjelm med visir,  

 ansigtsskærm eller briller). Glasset skal have den rigtige tæthedsgrad.
Anbefalede tæthedsgrader Andre personlige værnemidler kan også være påkrævet, fx åndedrætsværn,  

 høreværn og forklæde, og ved el-svejsning fodtøj med el-isolerende såler.
 Hold arbejdstøj og handsker tørre og hele.
Foranstaltninger mod brandfare Alt brændbart materiale i 10-15 meters afstand omkring svejsepladsen  

 fjernes så vidt muligt.
Vær særlig opmærksom på letantændelige materialer.  

 Kan de brændbare materialer ikke fjernes, skal de eller svejsestedet afdækkes  

 effektivt.
 Man skal også være opmærksom på brandfare i tilstødende lokaler.
 Vagtmand med ildslukker kan være nødvendig.
 Brændere må ikke lægges til side uden at være slukket.
 Ved afsluting af arbejdet skal der lukkes ved alle udtagssteder eller ved  

 hovedventil, og slangeforbindelser aflastes for tryk.
Særligt om el-svejsning og svejsning med beskyttelsesgas Svejsning med beskyttelsesgas omfatter:
 MIG-svejsning, der er svejsning med inaktiv beskyttelsesgas, fx helium  

 eller argon.
 MAG-svejsning, der er svejsning med CO2-blandgas som beskyttelsesgas.
 TIG-svejsning, der er svejsning med wolframelektrode og beskyttelsesgas,  

 fx helium eller argon.
Hvis der anvendes beklædte elektroder, skal der vælges den elektrode, der  

 er i laveste røgklasse blandt de elektroder, der opfylder de tekniske krav  

 til svejsningen.
Der er 7 røgklasser, hvor klasse 1 angiver den mindste og  

 klasse 7 den kraftigste røgudvikling.
Emballagen skal være mærket med  

 elektrodens røgklasse.
 Svejsepladsen skal afgrænses (svejsegardiner, skærme), så bl.a.  

 strålingspåvirkninger undgås.
 Der bør kun bruges helisolerede elektrodeholdere.
 Udskiftning af elektrode må kun ske med tør, isolerende handske.
 Elektrode eller elektrodeholder må aldrig holdes under armen.
Kabler skal beskyttes mod overlast og unødigt slid.
Svejseapparater må  

 ikke flyttes ved at trække i kablerne.
 Kabler under spænding må ikke bæres over skulderen eller i anden nær  

 kontakt med kroppen.
 Jordklemmen (returkabel) fastgøres med mindst mulig kontaktmodstand  

 direkte på svejseemnet.
 Fastgøres jordklemmen på stativ, rullebuk eller lignende, må det sikres,  

 at der er effektiv elektrisk forbindelse fra svejseemnet.
Returstrømmen skal altid sikres en direkte vej tilbage til  

 svejseapparatet.
Når der svejses fra en ophængt arbejdsplads, hejsestilling  

 o.l., skal det effektivt sikres, at returstrømmen ikke kan gå gennem de  

 ståltove, arbejdspladsen hænger i.
Særlige arbejdsforhold Ved svejsning under særlige arbejdsforhold stilles der særlige krav til  

 svejseudstyret, se At-meddelelsen nr. 2.09.1 om svejseudstyr.
 Ved særlige arbejdsforhold forstås:
 -Arbejde, hvor svejseren er i stadig kontakt med arbejdsstykket, og dele,  

 der er i ledende forbindelse med det, fx svejsning på kedler, beholdere,  

 skibssektioner o.l.
 -Arbejde, hvor der er overvejende sandsynlighed for, at kroppen berører  

 arbejdsstykket, og dele, der er i ledende forbindelse med det, fx svejsning i  

 knælende, siddende, liggende eller lænende stilling, broarbejde,  

 rørledningsarbejde o.l.).
 -Al montage- og og reparationssvejsning, bortset fra værkstedssvejsning.
Særligt om svejseøjne Symptomerne viser sig 4-8 timer efter lyspåvirkningen - altså efter  

 fyraften - og består i lysoverfølsomhed, rindende, rødsprængte øjne, hævede  

 øjenlåg og kraftige smerter.
 Smerterne kan lindres med Cinkain øjensalve, der fås på apoteket uden  

 recept, men mod rekvision.
 Virksomheden skal opbevare salven sammen med forbindingskassen og udlevere  

 salven efter anmodning og føre liste over, hvem der får salve.
 Får man svejseøjne efter fyraften, kan apoteket udlevere salven og udfylde  

 en rekvisition.
