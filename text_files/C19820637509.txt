 Det meddeles herved, at der den 5. august 1982 er indgået aftale mellem  

 finansministeriet og Statstjenestemændenes Centralorganisation I om  

 udleveringen og brugen af uniformer for betjentformænd, ministerialbetjente  

 og ministerialchauffører.
 Aftalen, der er optaget som bilag til dette cirkulære, har virkning fra 1.  

 april 1982. Samtidig ophæves den med Statstjenestemændenes  

 Centralorganisation I indgåede aftale af 1. juli 1980 om udleveringen og  

 brugen af uniformer for betjentformænd m.fl. samt tillægsaftale af 19.  

 november 1980 om kvindelige ministerialbetjentes uniformering  

 (finansministeriets cirkulære af 22. december 1980). Samtidig erstattes  

 finansministeriets cirkulære af 7. august 1981 - LP. nr. 0049/1981 - om den  

 mellem Direktoratet for statens Indkøb og Den militære Klædefabrik indgåede  

 rammeaftale af det til nærværende aftale optagne bilag 2.
I den nye aftale er der gennem indførelse af et pointssystem for de enkelte uniformsgenstande skabt mulighed for en vis valgfrihed af uniformsgenstande, ligesom der er sket en udvidelse i antallet af uniformsgenstande.
For så vidt angår levering af sko og halstørklæder, vil der snarest blive udsendt nærmere meddelelse herom.
Det bemærkes, at aftalen finder anvendelse på kontorbetjentgruppen i samme udstrækning som hidtil.
P.
M.
V.
E.
B.
A.
Fæster Sørensen Aftale Bilag.
mellem finansministeren og Statstjenestemændenes Centralorganisation I om udleveringen og brugen af uniformer for betjentformænd, ministerialbetjente og ministerialchauffører.
I henhold til § 45, stk. 1, i lov nr. 291 af 18. juni 1969 om tjenestemænd i staten, folkeskolen og folkekirken aftales følgende:
§ 1 Betjentformænd, ministerialbetjente og ministerialchauffører tildeles uniformer bestående af:
 Kvindeligt personale:
Jakke Vest eller skjorter Nederdel eller slacks Frakke Hue Spencer (i tilfælde af graviditet) Mandligt personale:
Jakke Vest eller skjorter Benklæder Frakke Kasket Stk. 2.  Ministerialchauffører kan desuden få udleveret  

 kittel og gummistøvler som beskyttelsesbeklædning under arbejdet med motorkøretøjet.
Der kan højst leveres en kittel hvert andet år.
§ 2 I stedet for de i § 1, stk. 1, nævnte uniformsgenstande kan følgende leveres (jfr. dog § 4):
Tetoronvindjakke Slips Halstørklæde Astrakanhue Sko Stk. 2.  Til uniformen må kun anvendes sort eller  

 mørkeblåt slips samt sorte sko.
Stk. 3.  Om vinteren er det tilladt at anvende en med  

 emblem forsynet sort pelshue af astrakan eller imiteret astrakan.
Stk. 4.  I stedet for kasket med stofpuld kan efter  

 ønske leveres huerand med 2 hvide overtræk.
Vaskestofovertræk må eventuelt anskaffes på den pågældendes egen bekostning.
Stk. 5.  De i § 1, stk. 1, og § 2, stk. 1, nævnte  

 uniformsgenstande med undtagelse af skjorter og sko leveres af Den militære Klædefabrik (Statens konfektion) i henhold til aftale mellem klædefabriken og Direktoratet for statens Indkøb.
De i målkonfektion fremstillede uniformsdele leveres i mellemblå serges »P«, udført i overensstemmelse med den som bilag 1 til  

 nærværende aftale optagne beskrivelse.
Stk. 6.  De udleverede uniformsgenstande skal anvendes  

 under tjenesten og altid i reglementeret stand.
§ 3 De i § 1 anførte uniformsgenstande leveres vederlagsfrit med følgende varighedsterminer:
+++OPSTILBEG 2 Jakker 2 1/4 år Vest 2 Benklæder 1 Frakke 3 Kasket el. hue 2 +++OPSTILSLUT Stk. 2.  Første levering af de i § 1, stk. 1 nævnte  

 uniformsgenstande finder så vidt muligt sted samtidig med fast ansættelse, jfr. dog det nedenfor anførte vedrørende tjenestemænd på prøve.
Ved første levering udleveres 2 jakker, 2 veste og 2 par benklæder, og de følgende leveringer finder sted, når den samlede brugstid for de pågældende uniformsgenstande er udløbet.
I stedet for 1 vest kan der udleveres 2 skjorter.
Stk. 3.  Ansatte på prøve, som har gjort tjeneste som  

 sådanne i mindst 3 måneder, kan få udleveret jakke og benklæder (nederdel) og hovedbeklædning på betingelse af, at uniformering efter stk. 2 finder sted tidligst 1 3/4 år efter ansættelsen som tjenestemand på prøve, dog således at ansatte med kortere prøvetid end 2 år uniformeres efter stk. 2 ved prøvetidens udløb.
Stk. 4.  Ansatte på prøve, der afgår fra tjenesten, skal  

 tilbagelevere de udleverede genstande i rengjort stand.
Stk. 5.  Det påhviler brugeren på egen bekostning at  

 vedligeholde uniformsgenstandene, således at de altid er i god og sømmelig stand.
§ 4 For opnåelse af større fleksibilitet ved brugen af uniform, tildeles den enkelte uniformsgenstand en pointsværdi.
Der vil herefter under nedenstående vilkår kunne foretages alternative anskaffelser, dog ikke ved første levering i henhold til § 3, stk.
 2.
Stk. 2.  De enkelte uniformsgenstande tillægges følgende pointsværdier:
+++OPSTILBEG Jakke (mænd) 142 points Jakke (chauffører) 139 points Jakke (kvinder) 141 points Vest 41 points Vest (chauffører) 38 points Benklæder, slacks 58 points Nederdel 54 points Frakke (mænd) med termofor 215 points Frakke (mænd) uden termofor 172 points Frakke (kvinder) med termofor 220 points Frakke (kvinder) uden termofor 177 points Vindjakke 92 points Skjorte, skjortebluse 13 points Slips 7 points Kasket 41 points Skråhue 26 points Astrakanhue 21 points Halstørklæde 8 points Sko med lædersål 67 points Sko med gummisål 32 points +++OPSTILSLUT Stk. 3.  Hvert år i begyndelsen af august måned får  

 medarbejderne fra tjenestestedet udleveret en liste over de uniformsgenstande, vedkommende i henhold til aftalen kan få leveret i det følgende finansår, samt underretning om tidspunktet for leveringen.
Medarbejderen skal senest 7 måneder før den fastsatte leveringstermin afgive bestilling på de ønskede uniformsgenstande.
Medarbejderen har selv ansvaret for, at bestillingen sker i rette tid.
Stk. 4.  Når bestillingen er indgået, udfærdiges af  

 tjenestestedet et tilgodebevis lydende på det eventuelt resterende antal points for det pågældende finansårs leveringsterminer.
 Tilgodebeviset udleveres til vedkommende medarbejder.
Tilgodebeviset har gyldighed fra det tidspunkt, hvor den bestilte uniformsgenstand skulle have været leveret, og kan - efter det tidspunkt i indtil 2 år - frit anvendes til anskaffelse af uniformsgenstande inden for pointssystemet.
Ved bestilling af alternative uniformsgenstande afleveres tilgodebeviset, og det anvendte pointsantal afskrives på beviset.
Tilgodebeviset kan kun anvendes til anskaffelse af uniformsgenstande til eget brug.
Stk. 5.  Der vil højst kunne udleveres den enkelte  

 medarbejder 5 skjorter pr. år.
Stk. 6.  Der må ikke disponeres alternativt over points  

 pa en sådan måde, at medarbejderen ikke kan optræde behørigt uniformeret.
§ 5 De nærmere regler for bestilling, levering, betaling m.v. af uniformsgenstande i henhold til aftale mellem Den militære Klædefabrik (Statens konfektion) og Direktoratet for statens Indkøb er i uddrag optaget som bilag 2 til nærværende aftale.
§ 6 Aftalen har virkning fra 1. april 1982. Samtidig ophæves aftale af 1.
juli 1980 om udleveringen og brugen af uniformer for betjentformænd, ministerialbetjente og ministerialchauffører samt den i tilslutning hertil indgåede tillægsaftale af 19. november 1980 om kvindelige ministerialbetjentes uniformering.
København, den 5. august 1982 Statstjenestemændenes  

 Centralorganisation I Aage Andersen Finansministeriet P.
M.
V.
E.
B.
Finn Hoffmann Bilag 1 Beskrivelse af uniformer til mandlige og kvindelige betjentformænd, ministerialbetjente og ministerialchauffører.
HERREBEKLÆDNING Frakke 1. Frakken er 2-radet, har ulsterkrave og revers med  

 overknapning.
Den er lukket fortil med 2 x 3 sorte knapper.
Besætningen har flap med 2 x 6 knaphuller og strop i nakken (til termofor).
2. Den har midterrygslids på ca. 43 cm samt et ca. 5  

 cm bredt bælte med glidestropper.
3. Frakken har 2 skråtstillede listelommer med ca. 19  

 cm lommeindgreb.
4. Den har 1 indvendig lomme i venstre side placeret  

 lodret i besætningen.
 5. Ærmerne er glatte.
6. Forkanten, krave, underkant i besætning,  

 lommelister og bælte forsynes med 1,5 og 10 mm brede stikninger.
Termofor 1. Med aftagelige ærmer.
 2. Længde 100 cm.
 3. Farve sort.
Jakke 1. Jakken er 1-radet med runde forkanthjørner og  

 revershak.
Den er lukket fortil med 2 stk. 24 mm knapper med lille rigsvåben - for chauffører dog civile knapper.
2. Den har brystindsnit og sidestykkesøm samt 2  

 sideslidser på ca. 26 cm.
3. 2 paspoilerede sidelommer med lommeklapper, som er  

 medsyet under øverste paspel.
Lommeindgrebets bredde er ca. 16 cm.
 Lommeklapperne har afrundede hjørner.
 4. Jakken har brystlommeliste i venstre side.
 5. Den har 2 indvendige lommer og 1 pencillomme.
6. Ærmerne er glatte og ved hånd forsynet med 2 stk.  

 16 mm knapper med lille rigsvåben - for chauffører dog civile knapper.
7. Forkanter, krave, underkant og lommeklapper er  

 forsynet med en 1,5 mm bred stikning.
Benklæder 1. De har enten 2 halvskrå sidelommer eller 2  

 stiklommer samt 2 baglommer.
 2. De har forlænget linning og stropper til livrem.
 3. Lynlås i gylp.
 4. Fodvidde ca. 54 cm.
Vest 1. Sort silkefor i ryg.
 2. 4 udvendige lommer og 1 indvendig brystlomme.
3. 6 stk. 16 mm knapper med lille rigsvåben i forkant  

 for chauffører dog civile knapper.
Kasket 1. Sort nedfaldende læderskygge.
 2. Stimmelen er ca. 50 mm høj, og sidestykket er 45 mm  

 højt.
3. Den lakerede læderstormrem er fæstnet med 2 stk. 13  

 mm knapper med lille rigsvåben.
 4. Over stimmelen et sort riflet bånd.
5. Foroven på stimmelen er anbragt en 24 1/2 mm knap  

 med lille rigsvåben, forgyldt, på kongerød bund.
Denne knap omsluttes af 2 forgyldte med sløjfe sammenbundne egeranker.
 6. På pulden herover sidder en nationalkokarde.
DAMEBEKLÆDNING Frakke 1. Frakken er 2-radet, har ulsterkrave og revers med  

 overknapning.
Den er lukket fortil med 2 x 3 sorte knapper.
Besætningen har flap med 2 x 6 knaphuller og strop i nakken (til termofor).
2. Den har brystindsnit og sidestykkesøm.
Ryggen har  

 midterrygslids på ca. 38 cm samt en ca. 5 cm bred løs spændetamp.
3. Frakken har 2 let skråtstillede paspoilerede  

 sidelommer med lommeklapper, som er medsyet under øverste paspel.
Lommegrebets bredde er ca. 16 cm.
4. Den har 1 indvendig lomme i højre side placeret  

 lodret i besætningen.
 5. Ærmerne er glatte.
6. Forkanter, krave, underkant i besætning,  

 lommeklapper og spændetamp forsynes med 1,5 og 8 mm brede stikninger.
Termofor 1. Med aftagelige ærmer.
 2. Længde 100 cm.
 3. Farve sort.
Jakke 1. Jakken er 1-radet med lige forkanthjørner og  

 revershak.
Den er lukket fortil med 3 stk. 24 mm knapper med lille rigsvåben.
2. Den har brystindsnit og sidestykkesøm, desuden  

 midterrygslids på ca. 16 cm.
3. De 2 let skråtstillede sidelommer er paspoilerede,  

 forsynet med tilspidsede lommeklapper, som er medsyet under øverste paspel.
Lommeindgrebets bredde er ca. 16 cm.
Lommeklapperne har på bagsiden strop og lukkes med knap.
 4. Jakken har indvendig lomme i højre side.
5. Ærmerne er glatte og ved hånd forsynet med 2 stk.  

 16 mm knapper med lille rigsvåben.
6. Forkanten, krave, underkant og lommeklapper er  

 forsynet med en 1,5 mm bred stikning.
Nederdel 1. Den er let rundskåret og har 2 forbredder og 2  

 bagbredder.
2. Nederdelen har forlænget linning, der midt bag  

 lukkes med knap, knaphul og skjult påsyet lynlås.
 3. Den er helforet.
Slacks 1. De har forlænget linning.
 2. Lynlås i gylp.
 3. Fodvidde 54 cm.
Skråhue 1. Huens puld er 2-3 cm dyb.
2. Den har opslag, der foroven er forsynet med en  

 lidse.
Opslaget har fortil en højde på 4 cm, som i en kurve bagud vokser til ca. 6 cm.
 3. Huen er fortil forsynet med nationalkokarde.
Graviditetsspencer 1. Spenceren har stort overslag.
 2. Den har indvendig bindebånd og trense.
 3. I venstre side lukkes den med 2 stropper og 2  

 forgyldte spænder.
4. Spenceren har midt bag løs spændetamp fastholdt med  

 en knap i hver ende af denne.
 Bilag 2.
Mellem Direktoratet for statens Indkøb og Den militære Klædefabrik er der indgået følgende rammeaftale:
Leverandør: Den militære Klædefabrik (DMK) Lyngbyvej 100 2100 København Ø.
Telefon: (01) 29 21 00 Omfang: (a) DMK skal levere +++OPSTILBEG Herrebeklædning: Damebeklædning:
frakke frakke termofor termofor jakke jakke benklæder nederdel vest slacks kasket skråhue graviditetsspencer +++OPSTILSLUT Med undtagelse af termofor er uniformsdelene fremstillet af mellemblå serges »P« i målkonfektion.
skjorter skjortebluser skal indkøbes gennem den rammeaftale om køb af skjorter, som er udsendt af direktoratet for statens indkøb - j.nr. 9032/G.1/1.
Priser: De under (a) nævnte uniformsdele leveres i henhold til DMK's prisliste, som hvert år revideres pr. 1. marts og 1. september.
Prislisterne fås hos DMK, og efter anmodning vil DMK sørge for løbende fremsendelse af alle nye prislister.
Priser på skjorter og skjortebluser fremgår af rammeaftalen.
Bestilling: Rekvisitioner på levering af uniformer skal sendes til DMK pr. 1. marts for leverancer pr. 1. september, og pr. 1.
 oktober for leverancer pr. 1. marts i det følgende år.
For nyansat personale kan rekvisitioner indsendes til DMK uden for de anførte tidspunkter, Ved bestilling af uniformsdele skal myndighederne benytte en særlig rekvisitionsblanket, som fås hos DMK.
Bestilling af skjorter og skjortebluser foretages direkte hos den leverandør, som er anvist i rammeaftalen.
 Måltagning: Efter modtagelse af rekvisitioner pr. 1. marts og 1.
oktober meddeler DMK ved brev til institutionen, hvornår måltagning vil finde sted, således at måltagning af personalet kan foretages samlet.
DMK's måltagningsbus vil bl.a. blive placeret på følgende adresser:
Asiatisk Plads 2, Christiansborg Slotsplads 1, Frederiksholms Kanal 25 og Sejrøgade 11.
Måltagning af nyansat personale skal foregå hos DMK, medmindre måltagningen kan foretages samtidigt med det øvrige personale.
Levering: DMK leverer uniformerne »frit« på institutionens  

 adresse pr. 1. marts og 1. september, forudsat at DMK har haft mulighed for at gennemføre måltagning inden 30 dage efter rekvisitionens modtagelse.
Uniformer til nyansat personale leveres inden 6 arbejdsuger efter at måltagning er foretaget, forudsat at DMK har modtaget rekvisitionen inden eller samtidigt med måltagningen.
 Følgeseddel og kvitteringsbilag medfølger hver leverance.
Kvitteringsbilaget skal omgående returneres i underskrevet stand, og på dette bilag skal modtageren anføre de eventuelle bemærkninger, som leverancen giver anledning til.
Reklamation: Såfremt en leverance ikke kan godkendes af rekvirenten, skal de pågældende uniformsdele hurtigst muligt returneres til DMK med henvisning til de bemærkninger, som er givet på kvitteringsbilaget.
Betaling: DMK fakturerer efter de priser, der er gældende på leveringsdagen.
Faktura i 2 eksemplarer afsendes, så snart DMK har modtaget kvitteringsbilaget retur.
Fakturaen skal betales inden 30 dage fra fakturadato, hvis den kan godkendes.
Ændringer: Aftalen om levering af uniformer kan kun ændres ved skriftlig aftale mellem DMK og Direktoratet for statens Indkøb.
Gyldighed: Rammeaftalen om levering af uniformer mellem DMK og Direktoratet for statens Indkøb er gældende, indtil den opsiges af en af parterne med 6 måneders varsel.
