Fremsat den 12. januar 1999 af Tom Behnke (FP), Kim Behnke  

 (FP), Thorkild B.
Fransgaard (FP) og Kirsten Jacobsen (FP) Forslag til Lov om ændring af lov om social  

 pension (Ændrede regler om udbetaling af  

 invaliditetsbeløb) § 1 I lov om social pension, jf. lovbekendtgørelse nr. 22 af 14. januar  

 1998, som senest ændret ved § 2 i lov nr. 1039 af 23. december  

 1998, foretages følgende ændringer:
1. I § 12 indsættes efter »67 år«: », jf.  

 dog § 13, stk. 2.« 2. Efter § 13, stk. 1, indsættes som nyt  

 stykke:
»Stk. 2. Invaliditetsbeløb, der er tilkendt efter  

 stk. 1, nr. 1 og 2, udbetales fortsat, når personen overgår  

 til folkepension.« 3. I § 33 a, stk. 1, indsættes efter »§ 14,  

 jf. § 13,«: »stk. 1,«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Forslaget medfører, at personer, der modtager  

 invaliditetsbeløb som en del af førtidspensionen, bevarer dette  

 tillæg, når personen overgår fra førtidspension til  

 folkepension.
Forslagsstillerne mener, det er urimeligt, at  

 invaliditetsbeløbet bortfalder ved overgangen til folkepension.  

 Invaliditetsbeløbet må jo være en kompensation for de  

 handicapbetingede merudgifter, der er forbundet med et handicap.
Disse  

 udgifter forandres ikke med alderen.
 Det er ikke hensigten, at forbedringerne i dette  

 lovforslag skal træde i stedet for de muligheder, der er for at  

 få personligt tillæg efter pensionslovens § 17, eller den  

 kompensation, der ydes efter serviceloven i form af praktisk bistand og  

 pleje, men snarere bidrage til, at personer med handicap får en  

 kompensation, der svarer mere realistisk til de udgifter, der er forbundet  

 med at være handicappet.
Bemærkninger til lovforslagets enkelte  

 bestemmelser Til § 1 Til nr. 1 Den ændrede formulering indsættes for at  

 gøre opmærksom på ændringen i § 13, der  

 betyder, at folkepension kan bestå af et grundbeløb, et  

 pensionstillæg og et invaliditetsbeløb.
Til nr. 2 Bestemmelsen medfører, at personer, der har  

 modtaget førtidspension, og som overgår til folkepension,  

 bevarer et invaliditetsbeløb, der er tilkendt efter reglerne om  

 førtidspension.
Til nr. 3 Ændringen præciserer henvisningen i § 33  

 a til § 13.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 pension. (Ændrede regler om udbetaling af  

 invaliditetsbeløb).
(Lovforslag nr.
L 155).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
