Vejledning om sikker elektronisk og telefonisk  

  

 kommunikation mv. i arbejdsløshedsforsikringen Indledning I bekendtgørelse nr. 369 af 26. maj 2003 er der fastsat  

 regler om elektronisk og telefonisk kommunikation mv. i  

 arbejdsløshedsforsikringen.
I det følgende beskrives bekendtgørelsens regler, og nogle  

 af dem uddybes med nærmere retningslinjer.
Elektronisk sagsbehandling kræver  

 både intern og ekstern sikring af informationerne.
Grundlaget herfor skal  

 derfor være opfyldt efter reglerne i bekendtgørelse om tilsynet med de  

 anerkendte arbejdsløshedskassers administration.
 Der henvises i øvrigt til Datatilsynets bekendtgørelse om  

 sikkerhedsforanstaltninger til beskyttelse af personoplysninger, som  

 behandles  

 for den offentlige forvaltning (med tilhørende vejledning).
Sikker internetkommunikation i  

  

 arbejdsløshedsforsikringen Til § 1 Kapitel 1 i bekendtgørelsen fastsætter regler om sikker  

 internetkommunikation mellem a-kasserne og Arbejdsdirektoratet og a-kasserne  

 indbyrdes.
Den elektroniske kommunikation mellem medlemmerne og a-kasserne er  

 reguleret i bekendtgørelsens kapitel 2.
 Ved dokumentation forstås f.eks. dokumentation for  

 medlemsanciennitet, indbetaling af efterlønsbidrag, afgørelser, høringer mv.
Til § 2 Projektet om registrering af efterlønsbidrag betyder, at  

 oplysninger om medlemmer udveksles elektronisk fra den 1. oktober 2001. Det  

 er  

 derfor et krav, at alle a-kasser fra dette tidspunkt har en sikker  

 internetforbindelse, så kommunikationen mellem a-kasserne kan ske ved hjælp  

 af  

 e-post.
 Det udvidede rådighedstilsyn betyder ifølge bemærkningerne  

 til lov nr. 1035 af 17. december 2002 om ændring af lov om  

 arbejdsløshedsforsikring m.v., at a-kasserne i begyndelsen af 2004 skal  

 udveksle afgørelser og dokumenter om rådighed ved brug af en sikker  

 internetforbindelse.
Til § 3 Med autenticitet menes, at modtageren kan være sikker på, at  

 meddelelsen stammer fra den angivne afsender.
Dette kan kun opnås, hvis  

 meddelelsen er signeret elektronisk.
Staten har valgt at bruge Kommunedata og  

 TDC internet som udbydere.
Beskæftigelsesministeriet og dermed  

 Arbejdsdirektoratet har valgt at bruge Kommunedata som udbyder.
 Direktoratet vil derfor anbefale, at a-kasserne vælger den  

 samme udbyder af certifikater til elektronisk signatur.
Certifikaterne udløber normalt efter 2 år, og de skal derfor  

 fornys.
De udløbne certifikater skal opbevares på en sikker måde, jf.  

 bekendtgørelsens § 13, stk. 1-3.
Til § 4 Det fremgår af IT-sikkerhedsrådets vejledning fra maj 2000  

 om praktisk brug af kryptering og digital signatur, at der sondres mellem 3  

 forskellige niveauer for kryptering og digital signatur.
Niveau I drejer sig  

 om  

 kritiske meddelelser.
Til denne gruppe regnes meddelelser, der har  

 retsvirkninger, f.eks. udstedelse af afgørelser om forbud eller påbud og  

 afgivelse af meddelelser under strafansvar.
Til gruppen regnes også  

 meddelelser, der har økonomiske konsekvenser, uanset om de i sig selv har  

 retsvirkninger.
Ved udveksling af kritiske meddelelser skal der bruges stærk  

 kryptering.
Direktoratet har fastsat, at graden af kryptering følger den til  

 enhver tid gældende vurdering.
Det er for tiden 128 bits-kryptering.
Udbetaling af arbejdsløshedsdagpenge mv.  

  

 på grundlag af elektroniske meddelelser Til § 5 I bekendtgørelsens § 5 står der, at grundlaget for at  

 optage medlemmer og udbetale ydelser fra a-kasserne er medlemmets oplysninger  

 på tro og love om arbejds- og indtægtsforhold mv. i udbetalingsperioden, som  

 har betydning for retten til og størrelsen af ydelserne.
Der kan f.eks. være tale om, at medlemmet som betingelse for  

 at få arbejdsløshedsdagpenge skal udfylde et dagpengekort for hver  

 udbetalingsperiode.
Medlemmet skal på tro og love på dagpengekortet give  

 oplysninger om ledighed og arbejds- og indtægtsforhold mv. i  

 udbetalingsperioden.
Medlemmet skal selv datere og underskrive kortet.
Hvis medlemmet giver urigtige oplysninger på dagpengekortet,  

 kan der blive tale om at betale dagpenge tilbage, jf. § 86, stk. 1,  

 i  

 lov om arbejdsløshedsforsikring m.v.
Der kan også blive tale om at give  

 medlemmet en sanktion efter lovens § 87, stk. 1 eller 3.
Udbetaler en a-kasse dagpenge, uden at der foreligger et  

 korrekt udfyldt dagpengekort, er a-kassen ansvarlig efter lovens § 86,  

 stk. 4. Der henvises også til lovens § 79, stk. 3. Her står  

 der,  

 at krav på refusion bortfalder, og udbetalte beløb skal betales tilbage i det  

 omfang, a-kassen ikke forelægger dokumentation i overensstemmelse med regler,  

 der fastsættes af direktoratet.
Der er tale om en objektiv regel.
Det  

 betyder,  

 at hvis dokumentationen rent faktisk ikke findes, mister a-kassen retten til  

 refusion.
 Hvis den nødvendige dokumentation kan skaffes efterfølgende,  

 bevarer a-kassen dog retten til refusion, og udbetalte beløb skal ikke  

 betales  

 tilbage.
I dag sker udbetalingen af ydelser til medlemmer af a-kasser  

 som hovedregel på grundlag af dokumentation i form af papir.
Denne  

 bekendtgørelse åbner mulighed for, at der nu kan ske udbetaling på grundlag  

 af  

 elektroniske meddelelser, f.eks. via internettet.
Til § 6 Den teknologiske udvikling har gjort det muligt at bruge  

 elektroniske erklæringer i stedet for udbetalingserklæringer på papir.
Der er  

 derfor behov for at have hjemmel til at udbetale på et sådant grundlag.
 § 6, stk. 1, fastsætter derfor, at direktoratet  

 kan tillade, at en a-kasse kan optage medlemmer og udbetale  

 arbejdsløshedsdagpenge mv. på grundlag af elektroniske meddelelser eller  

 blanketter.
Den enkelte a-kasse skal altså søge om tilladelse til f.eks.  

 at udbetale dagpenge på grundlag af elektroniske meddelelser eller  

 blanketter.  

 Tilladelsen vil som hovedregel i første omgang blive givet til en  

 forsøgsperiode på et år.
Hvis forsøget går godt, kan tilladelsen gøres varig.
Tilladelsen kan gives til en eller flere af de ydelser, som  

 den pågældende a-kasse udbetaler.
Det gælder dog ikke godtgørelse efter lov  

 om  

 godtgørelse ved deltagelse i erhvervsrettet voksen- og efteruddannelse.
I § 6, stk. 3, står der, at tilladelsen efter  

 stk. 1 er betinget af, at a-kassen opfylder bestemte vilkår af  

 administrativ og teknisk karakter.
Der henvises også til § 7.
Når der er tale om elektronisk optagelse, stilles der dog  

 ikke så strenge krav som i § 7. Det skyldes, at a-kassen ikke kender den  

 pågældende, når den modtager en anmodning om optagelse.
Det er derfor ikke  

 praktisk at etablere et system, der hviler på en pin-kode på 7 karakterer til  

 den optagelsessøgende.
Som følge heraf accepterer direktoratet til brug for  

 optagelse en SSL-forbindelse med stærk kryptering, men uden identifikation  

 ved  

 hjælp af en pin-kode.
Det er en betingelse, at a-kassen sørger for grundig og  

 letforståelig information.
Det skal sikres, at medlemmerne kender ordningen,  

 hvis de vælger at give a-kassen oplysninger ved en elektronisk meddelelse.
Til § 7 A-kassen skal ved valg af teknisk løsning tage hensyn til de  

 på enhver tid foreliggende muligheder for at sikre, at 1)  

 	  

    

 meddelelsen ikke kan  

 læses af andre end modtageren, 2)  

 	  

    

 meddelelsen ikke kan  

 ændres undervejs til modtageren, og 3)  

 	  

    

 meddelelsen ikke kan  

 være sendt af andre end den, der står som afsender.
 Ønsker a-kassen f.eks. at bruge en kommunikationsprotokol  

 kombineret med et givet krypteringsniveau, skal niveauet være så stort, at  

 det  

 ikke er sandsynligt, at der kan ske misbrug ved, at krypteringen brydes.
 Systemet skal indrettes på en sådan måde, at medlemmerne som  

 hovedregel først kan sende elektronisk eller sende rettelser den sidste dag i  

 udbetalingsperioden.  

 Den enkelte a-kasse afgør selv, hvor længe medlemmet efter  

 udbetalingsperiodens  

 udløb skal kunne sende meddelelsen elektronisk.
 Det skal også kun være muligt et mindre antal gange at  

 identificere sig forkert som en bestemt afsender, inden systemet lukker.
Til § 8 Reglen indeholder kravene til erklæringen fra a-kassens  

 statsautoriserede revisorer.
Erklæringen skal foreligge som betingelse for,  

 at  

 direktoratet kan tillade udbetaling på grundlag af elektroniske meddelelser.
Denne regel skal ses sammen med bekendtgørelsen om tilsynet  

 med de anerkendte arbejdsløshedskassers administration.
Der står heri, hvad  

 revisorerne skal undersøge om beskrivelserne af a-kassernes administrative  

 rutiner (forretningsgange).
Til § 9 Oplysninger fra medlemmerne til a-kassen ved hjælp af  

 elektroniske meddelelser er et tilbud.
Der kan altså ikke være tale om, at  

 a-kassen pålægger medlemmerne at bruge denne metode til at sende oplysninger.
Der kan dog opstå behov for, at en a-kasse kan udelukke et  

 medlem fra at bruge elektroniske meddelelser.
Der tænkes her især på  

 tilfælde,  

 hvor medlemmet ikke har brugt ordningen korrekt, og tilfælde, hvor medlemmet  

 tidligere har misbrugt ordningen.
A-kassens beslutning efter § 9, stk. 2, er en  

 afgørelse i lovens forstand.
Den er derfor omfattet af de almindelige  

 klageregler, jf. lovens § 98, stk. 1.
 Telefonisk indtastning af dagpengekort mv.
Til § 10 § 10, stk. 1, i bekendtgørelsen fastsætter, at  

 direktoratet kan give en a-kasse tilladelse til, at den kan udbetale  

 arbejdsløshedsdagpenge mv. på grundlag af telefonisk indtastede oplysninger.
Den enkelte a-kasse skal søge tilladelse til f.eks. at  

 udbetale arbejdsløshedsdagpenge på grundlag af telefonisk indtastede  

 oplysninger.
Tilladelsen til den enkelte a-kasse vil i første omgang blive  

 givet til en forsøgsperiode på et år.
Hvis forsøget går godt, kan tilladelsen  

 gøres varig.
Tilladelsen kan gives til en eller flere af de ydelser, som  

 den pågældende a-kasse udbetaler.
Det gælder dog ikke godtgørelse efter lov  

 om  

 godtgørelse ved deltagelse i erhvervsrettet voksen- og efteruddannelse.
I bekendtgørelsens § 10, stk. 2, er det fastsat,  

 at tilladelsen efter stk. 1 er betinget af, at a-kassen opfylder nærmere  

 fastsatte vilkår af administrativ og teknisk karakter.
Der henvises også til  

 bekendtgørelsens § 12.
Der vil for dagpenge kun blive givet tilladelse til  

 telefonisk indtastning af 0-dagpengekort.
Det vil sige, at medlemmet i hele  

 udbetalingsperioden har været fuldt ledig og hverken har haft arbejde eller  

 indtægter.
 Det er også en betingelse, at a-kassen etablerer et godt  

 informationssystem, der sikrer, at medlemmerne kender ordningen, hvis de  

 vælger  

 at afgive oplysninger ved telefonisk indtastning.
For at undgå misbrug er det også en betingelse, at medlemmet  

 ud over sit cpr. nr. også indtaster en firecifret pin-kode, der dannes på  

 tilfældig vis af a-kassens edb-system.
På denne måde forebygges det, at andre  

 end medlemmet kan bede om dagpenge.
A-kassen kan godt vælge at bruge en  

 7-cifret pin-kode for derved at kunne tilbyde medlemmerne at bruge samme  

 pin-kode både ved telefonisk indtastning og ved elektroniske meddelelser.
Der  

 er ikke noget krav om, at pin-koden skal fornys efter en bestemt periode,  

 eller  

 hvis medlemmet skifter fra f.eks. dagpenge til efterløn.
Telefonsystemet skal indrettes på en sådan måde, at der  

 først kan ske telefonisk indtastning fra den sidste dag i  

 udbetalingsperioden.  

 Den enkelte a-kasse afgør selv, hvor længe medlemmet efter  

 udbetalingsperiodens  

 udløb skal kunne indtaste telefonisk.
Det skal også kun være muligt et  

 begrænset  

 antal gange at taste pin-kode eller cpr. nr. forkert, inden systemet lukker  

 for  

 indtastning.
 Telefonsystemet kan også indrettes sådan, at det er muligt  

 at indtaste, at man også er ledig i næste udbetalingsperiode.
 Endelig skal systemet indrettes sådan, at opkald fra  

 udlandet bliver afvist.
 Som nævnt kan der kun blive tale om at taste 0-dagpengekort.  

 Spørgsmålet er herefter, hvad der kan anses for at være 0-kort:
 Følgende anses for at være 0-kort:
 1. Medlemmet har opsparede overskydende timer, som udløser  

 teknisk belægning i dagpengeperioden.
 Medlemmet har ikke pligt til at oplyse herom på  

 dagpengekortene, men a-kassen har pligt til at lave en teknisk belægning.
 Det betyder, at et sådant dagpengekort kan anses for at være  

 et 0-kort.
 2. Medlemmet har en effektiv karantæne stående, som medfører  

 teknisk belægning i udbetalingsperioden.
 Medlemmet har ikke pligt til at oplyse herom, men a-kassen  

 har pligt til at lave en teknisk belægning.
 Det betyder, at der her er tale om et 0-kort.
 3. Medlemmet har ret til godtgørelse for 1. og 2.  

 ledighedsdag i dagpengeperioden.
Medlemmet har pligt til at oplyse om ret til godtgørelse for  

 1. og 2. ledighedsdag på dagpengekortet.
På den anden side har a-kassen pligt  

 til teknisk belægning af dagpengekortene for disse dage og timer.
 Det betyder, at der her er tale om et 0-kort.
 4. Medlemmet skal have eller får udbetalt feriedagpenge i  

 dagpengeperioden.
 Medlemmet har pligt til at oplyse om feriedagene på  

 dagpengekortene.
 Hvis a-kassens edb-system er sådan indrettet, at det er  

 umuligt at udbetale feriedagpenge og arbejdsløshedsdagpenge for den samme  

 periode, er der tale om automatisk teknisk belægning af dagpengekort.
 Hvis dette er tilfældet, er der tale om et 0-kort.
 5. Medlemmet går fra en ydelse til en anden, f.eks. fra  

 dagpenge til uddannelsesgodtgørelse.
 Medlemmet har pligt til at oplyse herom på dagpengekort og  

 erklæring til udbetaling af uddannelsesgodtgørelse.
 Hvis a-kassens edb-system er sådan indrettet, at det er  

 umuligt at udbetale to ydelser for den samme periode, er der tale om  

 automatisk  

 teknisk belægning af dagpengekort mv.
 Hvis dette er tilfældet, er der tale om 0-kort.
 Følgende anses ikke for at være 0-kort:
 1. Medlemmet har en fast månedlig pensionsindtægt.
 Medlemmet har pligt til at oplyse herom på dagpengekortene.  

 Da sådanne pensioner jævnligt reguleres og i øvrigt varierer en del, er det  

 ikke muligt at tale om teknisk belægning.
 Det betyder, at der ikke er tale om et 0-kort.
 I visse tilfælde kan der dog være tale om 0-kort.
Der er tale om 0-kort, hvis a-kassen får en fuldmagt fra  

 medlemmet om, at den kan indhente pensionstilsagn og oplysning om regulering  

 af  

 pensionen direkte fra pensionsselskabet.
I så fald kan a-kassen selv sørge  

 for,  

 at den altid har det korrekte beløb.
A-kassen kan derfor lave en rigtig,  

 automatisk  

 belægning af dagpengekortet.
 2. Medlemmet har et fast månedligt honorar.
 Medlemmet har pligt til at oplyse herom på dagpengekortene.  

 Da der kan være tale om mange forskellige honorarer, hvor indtægten kan  

 variere  

 meget, er det ikke muligt at tale om teknisk belægning.
 Det betyder, at der ikke er tale om et 0-kort.
 3. Medlemmet skal holde egen optjent ferie med godtgørelse i  

 dagpengeperioden.
 Medlemmet har pligt til at oplyse herom på dagpengekortet.
 Medlemmet skal have feriekortet attesteret i a-kassen.
 Det er i disse tilfælde ikke altid muligt at tale om  

 automatisk, teknisk belægning, da det er medlemmet, der som udgangspunkt har  

 pligt til at oplyse om ferien på dagpengekortene.
 Det betyder, at der ikke er tale om et 0-kort.
 Der er dog tale om 0-kort, hvis a-kassens forretningsgange  

 og edb-system er sådan indrettet, at a-kassen ved attestationen af  

 feriekortet  

 skal lave en belægning for feriedagene i edb-systemet.
Til § 11 Telefonisk indtastning af dagpengekort mv. er et tilbud til  

 medlemmerne.
Der kan altså ikke være tale om, at a-kassen pålægger  

 medlemmerne  

 at bruge denne metode til at afgive oplysninger.
Der kan dog opstå behov for, at en a-kasse kan udelukke et  

 medlem fra at bruge telefonisk indtastning.
Der tænkes her især på tilfælde,  

 hvor medlemmet ikke har brugt ordningen korrekt.
Der tænkes også på tilfælde,  

 hvor medlemmet tidligere har misbrugt ordningen.
A-kassens afgørelse efter bekendtgørelsens § 11,  

 stk. 2, er omfattet af de almindelige klageregler.
Der henvises til  

 lovens  

 § 98, stk. 1.
Til § 12 Reglen indeholder de krav til den erklæring fra a-kassens  

 statsautoriserede revisorer, der skal foreligge som betingelse for, at  

 direktoratet kan give tilladelse til telefonisk indtastning.
Reglen skal ses sammen med bekendtgørelsen om tilsynet med  

 de anerkendte arbejdsløshedskassers administration.
Denne regel beskriver,  

 hvad  

 revisorerne skal undersøge for så vidt angår a-kassernes administrative  

 rutiner  

 (forretningsgange).
Dokumentation og opbevaring Til § 13 Den almindelige opbevaringsregel på 5 år gælder også for  

 udbetalingsmateriale efter denne bekendtgørelse.
Systemet skal være indrettet sådan, at det ikke er muligt at  

 ændre i elektronisk eller telefonisk indsendte dagpengekort mv., hverken af  

 medlemmet eller a-kassen.
Systemet skal også være sådan indrettet, at det er  

 muligt på kort tid at danne en letforståelig udskrift af det elektronisk  

 meddelte.
Dette kan f.eks. ske til brug ved overflytninger og til brug for  

 direktoratets tilsyn.
A-kasserne skal opbevare dokumentationen i 5 år efter  

 afslutningen af det regnskabsår, hvor materialet har dannet grundlag for  

 udbetaling mv.
Det fremgår af B-vejledning om dokumentation for  

 arbejdsløshedskassernes administration af bestemmelserne i  

 arbejdsløshedsforsikringsloven  

 mv.
 De særlige regler om opbevaring af dokumentation for ret til  

 efterløn står i bekendtgørelse om dokumentation for medlemsanciennitet og  

 indbetaling af efterlønsbidrag mv.
 For opbevaring af dokumentation om udbetaling af dagpenge,  

 ret til efterløn m.v. samt for opbevaring af tilhørende certifikater gælder  

 det, at a-kasserne skal følge rutiner for registrering (logning) og  

 journalisering (lagring), som er fastsat på en sådan måde, at dokumenternes  

 bevisværdi sikres i opbevaringsperioden.
Direktoratet anbefaler, at a-kasserne anvender systembevis.  

 Anbefalingen understøttes af Statens Arkiver.
Med systembevis forstås, at en  

 meddelelse gemmes uden den tilknyttede signatur f.eks. i et  

 dokumenthåndteringssystem.
Samtidig logger a-kassen resultatet af den  

 signaturkontrol, der er blevet foretaget og gemmer informationen i  

 tilknytning  

 til meddelelsen.
Dokumentets bevisværdi er herefter knyttet til a-kassens  

 evne  

 til at bevise, at system og procedurer er bygget sådan op, at ingen i praksis  

 har kunnet ændre i dokumentets indhold eller log.
 Den enkelte a-kasse skal sikre, at de statsautoriserede  

 revisorer undersøger, om system og procedurer er sådan udformede, at  

 anvendelsen af nævnte systembevis sikrer dokumenternes bevisværdi på  

 betryggende vis, jf. bestemmelserne i bekendtgørelse om tilsynet med de  

 anerkendte arbejdsløshedskassers administration.
 Denne vejledning erstatter følgende vejledninger:
1)  

 	  

    

 vejledning nr. 156 af  

 28. august 2001 om sikker internetkommunikation i arbejdsløshedsforsikringen, 2)  

 	  

    

 vejledning nr. 71 af  

 18. maj 2000 om udbetaling af arbejdsløshedsdagpenge mv. på grundlag af  

 elektroniske meddelelser og 3)  

 	  

    

 vejledning nr. 65 af  

 17. maj 2001 om telefonisk indtastning af dagpengekort mv.
