 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 392 af 22. juni 1993 om arbejdsgiverens pligt til at underrette  

 lønmodtageren om vilkårene for ansættelsesforholdet foretages følgende  

 ændringer:
 1. § 2, stk. 1, affattes således:
»Arbejdsgiveren skal give lønmodtageren oplysninger om de forhold,  

 der er opregnet i stk. 2, nr. 1-10, senest en måned efter, at  

 ansættelsesforholdet er påbegyndt.
Hvis lønmodtageren ikke fra  

 ansættelsesforholdets begyndelse har en gennemsnitlig ugentlig arbejdstid,  

 der overstiger 8 timer, indtræder arbejdsgiverens oplysningspligt, når  

 lønmodtageren inden for de seneste 4 uger har haft en gennemsnitlig ugentlig  

 arbejdstid, der overstiger 8 timer.« 2. I § 8, ændres »§ 2, stk. 3, nr. 1-10« til:  

 »§ 2, stk. 2, nr. 1-10«, og »§ 4, stk. 1, nr. 1-4« ændres  

 til: »§ 3, stk. 1, nr. 1-5«.
§ 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
