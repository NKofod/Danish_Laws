 Bekendtgørelse om ændring af bekendtgørelse om åben uddannelse og tilskud til arbejdsmarkedsuddannelser m.v.
§ 1 I bekendtgørelse nr. 1543 af 27. december 2009 om åben uddannelse og tilskud til arbejdsmarkedsuddannelser m.v. foretages følgende ændringer:
 1. Indledningen affattes således:
»I medfør af § 2, stk. 2, 8, 9 og 10, § 2 a, § 3, stk. 3 og 4, § 3 a, § 6, stk. 7 og 10, § 8, stk. 5, og § 18, stk. 2, i lov om åben uddannelse (erhvervsrettet voksenuddannelse) m.v., jf. lovbekendtgørelse nr. 952 af 2. oktober 2009, som ændret ved lov nr. 1525 af 27. december 2009, lov nr. 140 af 9. februar 2010 og lov nr. 1570 af 21. december 2010, samt i medfør af § 10 a, § 18 og § 18 a i lov om arbejdsmarkedsuddannelser m.v., jf. lovbekendtgørelse nr. 381 af 26. marts 2010, fastsættes:« 2. Efter § 7 indsættes:
»§ 7 a.
Ved tilmelding til uddannelsesaktiviteter, hvor der opkræves fuld deltagerbetaling af kursister med en videregående uddannelse, jf. ÅU-lovens § 8, stk. 4, skal det oplyses, om den tilmeldte har en videregående uddannelse.« 3. I § 12, stk. 1, indsættes efter 2. pkt.:
»Digital tilmelding efter 1. pkt. gælder dog ikke tilmelding af ansatte med en videregående uddannelse.« 4. I § 13 indsættes som stk. 4:
»Stk. 4. Tilmelding af deltagere omfattet af § 12, stk. 1, 3. pkt., sker ved henvendelse til den pågældende uddannelsesinstitution.« 5. I § 15 indsættes som stk. 2:
»Stk. 2. Den digitale tilmelding skal indeholde en erklæring om, at den tilmeldte ikke har en videregående uddannelse.« 6. I § 19, stk. 2, ændres »§ 8, stk. 4« til: »§ 8, stk. 5«.
§ 2 Bekendtgørelsen træder i kraft den 23. december 2010 og har virkning for undervisningsforløb, der påbegyndes den 1. januar 2011 eller senere.
