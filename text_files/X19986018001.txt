Bindende forbåndsbesked Transportgodtgørelse til pengeinstitutelever for  

 transport mellem arbejdsplads og uddannelsessted anset for at være  

 skattepligtig LR af 23.06.98, j. nr. 99/97-413-00467 En faglig organisation har forespurgt, om  

 transportgodtgørelse for pengeinstitutelevers kørsel mellem  

 arbejdspladsen og stedet for den faglige grunduddannelse er skattepligtig.  

 Told- og Skattestyrelsen mener, at forholdene vedrørende  

 pengeinstitutuddannelsen synes sammenlignelige med de forhold, som  

 gælder vedrørende de interne etatsuddannelser, og at  

 arbejdsgiveren således kan udbetale en skattefri godtgørelse  

 efter reglerne i ligningslovens '  

 9, stk. 5, jf. ' 9 B, idet  

 uddannelsesstedet betragtes som et arbejdssted, hvor der modtages  

 undervisning som led i tjenesten.
Ligningsrådet kunne ikke  

 tiltræde styrelsens indstilling.
Rådet mener, at da  

 pengeinstitutuddannelsen er omfattet af lovgivningen om grundlæggende  

 erhvervsuddannelser, er forholdene for disse sammenlignelige med EFG-elever,  

 for hvilke Højesteret ikke godkendte fradrag for udgifter til  

 befordring mellem hjem og teknisk skole, fordi skolen måtte betragtes  

 som et uddannelsessted og ikke en arbejdsplads (TfS 1991, 7).
 Reference:
LL '' 9, stk. 5,  

 og 9 B LV 1997 A.B.1.9.20 og A.F.3.1.3.2 Spørgsmål Er transportgodtgørelse til  

 pengeinstitutelever skattepligtig, når arbejdsgiveren betaler for  

 elevens transport mellem arbejdsplads og uddannelsessted for den faglige  

 grunduddannelse i elevtiden ? Svar Ja, se nedennævnte sagsfremstilling og  

 begrundelse.
Sagsfremstilling og begrundelse Pengeinstitutuddannelsen er en offentlig anerkendt  

 lovreguleret erhvervsuddannelse, jf. lbkg. nr. 789 af 28. september 1993 om  

 erhvervsuddannelser og bkg. nr. 635 af 1. juli 1996 om finansuddannelsen, der  

 beskriver de overordnede mål for uddannelsen og undervisningen.
Elevuddannelsen i pengeinstitutterne består af en  

 teoretisk uddannelse, praktisk oplæring i pengeinstituttet samt interne  

 elevkurser.
Formålet med elevuddannelsen er at sætte eleven i  

 stand til at kunne arbejde med og rådgive om den finansielle sektors  

 forskellige produkter og funktioner.
Efter afslutning af elevtiden skal  

 eleverne på privatkundeområdet selvstændigt kunne behandle  

 ukomplicerede forretninger samt kunne medvirke ved behandling af mere  

 komplicerede kundeforhold.
På erhvervskundeområdet skal eleverne  

 have viden om pengeinstituttets typiske produkter til den mindre  

 erhvervsvirksomhed samt til regnskabsaflæggelse for denne  

 virksomhedstype.
Uddannelsen er tilrettelagt på en sådan  

 måde, at den giver  grundlag for at arbejde med både almene og  

 mere specialiserede funktioner i den finansielle sektor.
Eleven og pengeinstituttet indgår ved  

 ansættelsen en uddannelsesaftale i henhold til de gældende  

 retningslinier.
For pengeinstituttet betyder uddannelsesaftalen, at der ydes  

 offentligt tilskud til elevens skoleundervisning samt lønrefusion for  

 de dage, hvor eleven er på skole.
Elevuddannelsen, der i daglig tale i pengeinstitutterne  

 kaldes for FinansSkolen, gennemføres over 2-3 år.
Som oftest  

 ligger undervisningen spredt over hele året på enkeltdage.
Der er  

 tale om henholdsvis 28 og 29 kursusdage årligt.
Den teoretiske undervisning foregår dels som  

 dagskole på en handelsskole og dels som undervisning i  

 pengeinstitutterne  (fag som pengeinstitut- og realkreditforretning.
Der  

 henvises til ' 3, stk. 3 i  

 Undervisningsministeriets bekendtgørelse nr. 635 om  

 finansuddannelsen).
 Er den teoretiske undervisning henlagt til  

 pengeinstitutterne selv, vil undervisningen ofte foregå centralt.  

 F.eks. vælger de mindre pengeinstitutter at sende deres elever til  

 skoleophold på Finanssektorens uddannelsescenter i Skanderborg.
Dette betyder bl.a., at nogle elever får  

 forøgede transportudgifter.
Disse transportudgifter afholdes af  

 arbejdsgiveren bl.a. ved udbetaling af en befordringsgodtgørelse efter  

 statens takster, hvis eleven anvender egen bil til transporten mellem hjemmet  

 og uddannelsessted.
Det gøres gældende, at pengeinstituteleverne  

 ikke skal beskattes af den befordringsgodtgørelse, som arbejdsgiveren  

 udbetaler.
Der henvises til, at den teoretiske del af elevuddannelsen i den  

 finansielle sektor kan sidestilles med et HD-studium for ansatte i  

 revisionsfirmaer, jf.
Landsskatterettens kendelse gengivet i ToldCSkat Nyt 1993.7. 318 (TfS 1993, 120 - kendelsen er  

 nærmere omtalt nedenfor) Det er oplyst, at arbejdsgiveren ikke som sådan kan  

 disponere over eleven under den teoretiske del af uddannelsen.
Ved at flytte  

 en del af undervisningen ud i pengeinstittutterne har pengeinstitutterne mv.  

 dog fået mulighed for, at der tages et større hensyn til interne  

 forhold og forretningsgange, således at undervisningen kommer  

 tættere på elevernes arbejdsdag.
F.eks. vil arbejdsgiverens  

 systemer kunne anvendes.
Der er også tale om, at virksomhederne kan  

 øve indflydelse på undervisningens pædagogiske  

 tilrettelæggelse, undervisningens indhold og de  

 lærerkræfter, som anvendes.
 Eleverne får løn under skoleopholdet, og  

 arbejdsgiveren betaler elevens øvrige omkostninger ved undervisningen.  

 Eleverne fortsætter normalt ansættelsen efter elevtiden.
 Told- og Skattestyrelsens indstilling:
 1.  Styrelsen skal indledningsvis bemærke, at  

 udgifter til erhvervsmæssig befordring, som defineret i ligningslovens  

' 9 B, kan godtgøres  

 skattefrit, jf. ligningslovens ' 9,  

 stk. 5.
 Ifølge ligningslovens ' 9 B er erhvervsmæssig befordring:
a) befordring mellem sædvanlig bopæl og  

 arbejdsplads i indtil 60 arbejdsdage inden for de forudgående 24  

 måneder, b) befordring mellem arbejdspladser og c) befordring inden for samme arbejdsplads.
Skattefri godtgørelse forudsætter  

 således, at der er tale om befordring til, fra eller inden for en  

 arbejdsplads.
Ved begrebet arbejdsplads, som er identisk med  

 arbejdspladsbegrebet i ' 9 C,  

 forstås alene kørsel til et indtægtsgivende arbejdssted og  

 ikke f.eks. kørsel til et uddannelsessted (grund- eller  

 videreuddannelse). Dette gælder, selv om der ydes løn under  

 uddannelsen, jf.
Skm. cirk. nr. 72 af 17. april 1996 til ligningsloven, pkt.  

 17.2.1.2.
Cirkulæreteksten er udtryk for en fast og langvarig  

 praksis på dette område.
Baggrunden herfor skal søges i  

 skattelovgivningens grundlæggende sondring mellem etableringsudgifter  

 og driftsudgifter.
Skolen betragtes som udgangspunkt som et uddannelsessted  

 for den pågældende, og den løn, som udbetales under  

 skoleopholdet, har karakter af en privat uddannelsesstøtte, jf.
TfS  

 1991, 7 H (Efg-elev) og 8 H (sygehjælperelev).
 Som arbejdssted anerkendes derimod i praksis steder, hvor  

 den pågældende modtager undervisning som led i tjenesten.  

 Herunder falder undervisning som led i et almindeligt  

 efteruddannelsesforløb samt også undervisning som led i en  

 løbende og længerevarende intern etatsuddannelse,  

 når undervisningen er modtaget som led i arbejdet.
 For de interne etatsuddanelser henvises til  

 følgende kendelser fra Landsskatteretten: lsrm. 1969.146 (elev  

 på Politiskolen), lsrm 1972.60 (officerselev under uddannelse på  

 Hærens Officersskole), lsr. kendelse af 25. oktober 1994  

 (fængselsbetjent under uddannelse på Kriminalforsorgens  

 Uddannelsescenter), lsr. kendelse af 20. marts 1995 (DSB-elev under  

 uddannelse på DSB-skolen) samt lsr. kendelse af 31. oktober 1997 (elev  

 under uddannelse på Told- og Skatteskolen). Bortset fra tilfældet  

 vedrørende DSB-eleven, blev der i de pågældende sager  

 indrømmet fradrag for befordring mellem hjemmet og uddannelsesstedet  

 efter reglerne i ligninglovens ' 9  

 C.
Fælles for de internt tilrettelagte uddannelser er,  

 at ansættelse sker i en institution med henblik på  

 udførelse af praktisk arbejde.
Arbejdsgiveren ønsker en  

 kvalificeret arbejdskraft, hvorfor han pålægger nogle af de  

 ansatte at gennemføre en uddannelse, som er tilrettelagt i  

 institutionens regi.
Eleverne afskediges normalt ikke efter uddannelsens  

 afslutning.
I denne forbindelse bemærkes, at der også har  

 været praksis for at udbetale skattefrie godtgørelser i  

 forbindelse med deltagelse i internt tilrettelagte  

 etats-uddannelsesforløb, f.eks. i forbindelse med uddannelse på  

 politiskolen, officersskolen og Told CSkats  

 fuldmægtig-uddannelse.
Om andre uddannelsesforløb, som efter praksis ikke  

 beskattes, henvises til  Ligningsvejledningen 1997, afsnit A.B.1.9.20 (fri  

 undervisning). Her fremgår bl.a., at Aansatte i revisionsfirmaer ikke beskattes af  

 uddannelsesudgifter, der afholdes af arbejdsgiveren i forbindelse med  

 uddannelsen til statsautoriseret revisor@. Revisorelever beskattes heller ikke af  

 befordringsgodtgørelse udbetalt af arbejdsgiveren for  

 befordringsudgifter i forbindelse med deltagelse i HD-studium.  

 Godtgørelsen anses for en integreret del af de samlede udgifter, som  

 arbejdsgiveren afholder i forbindelse med studiet, og som efter praksis ikke  

 beskattes hos den ansatte, jf.
TfS 1993, 120 samt ovennævnte afsnit i  

 Ligningsvejledningen.
 2.  Om den teoretiske del af  

 pengeinstitutuddannelsen kan karakteriseres som en arbejdsplads i  

 overensstemmelse med reglerne i ligningslovens ' 9 B, jf. ' 9 C, beror på en samlet bedømmelse  

 af de faktiske forhold vedrørende uddannelsen samt en vurdering af den  

 praksis og de retningslinier, der gælder på dette område.  

 Told- og Skattestyrelsen finder imidlertid, at der her er tale om et  

 område, hvor praksis ikke synes umiddelbart éntydig.
 Ud fra en samlet bedømmelse af de forelagte  

 oplysninger mv., er det styrelsens umiddelbare opfattelse, at forholdene  

 vedrørende pengeinstitutuddannelsen er af en sådan karakter, at  

 arbejdsgiveren vil kunne udbetale en skattefri godtgørelse for  

 befordring mellem arbejdsplads og uddannelsessted efter reglerne herom i  

 ligningslovens ' 9, stk. 5, jf.  

' 9 B.
Told- og Skattestyrelsen har herved lagt vægt  

 på, at forholdene vedrørende pengeinsitutuddannelsen synes  

 sammenlignelige med de forhold, som ovenfor er skitseret vedrørende de  

 interne etatsuddannelser.
Styrelsen finder det væsentligt,  at man i  

 vidt omfang søger at tilrettelægge uddannelsesforløbet  

 på en sådan måde, at der tages hensyn til virksomhedernes  

 interne forhold og forretningsgange.
Herudover finder styrelsen det vanskeligt at behandle  

 pengeinstiutelever mv. anderledes end eksempelvis revisorelever, som uden  

 skattemæssige konsekvenser kan deltage i arbejdsgiverbetalte  

 uddannelsesforløb såsom uddannelsen til statsautoriseret revisor  

 eller HD-studiet, jf.
LV 1997 A.B.1.9.20 samt Landsskatterettens kendelse i  

 TfS 1993, 120.
 Styrelsen finder, at der så vidt muligt bør  

 søges etableret en ensartet praksis på dette område.
 Ligningsrådet kan ikke tiltræde Told-  

 og Skattestyrelsens indstilling.
 Pengeinstitutuddannelsen er omfattet af lovgivningen om  

 grundlæggende erhvervsuddannelser (erhvervsuddannelsesloven).  

 Forholdene for pengeinstitutelever er således sammenlignelige med  

 situationen i Højesterets dom, TfS 1991, 7, hvorefter en EFG-elev ikke  

 godkendtes fradrag for udgifter til befordring mellem hjem og teknisk skole,  

 fordi skolen måtte betragtes som et uddannelsessted og ikke en  

 arbejdsplads.
 Rådet finder på den baggrund - og uanset  

 Landsskatterettens ovennævnte kendelse i TfS 1993, 120 om  

 befordringsudgifter i forbindelse med et HD-studium - at  

 transportgodtgørelser til pengeinstitutelever for kørsel til  

 uddannelsesstedet må anses for skattepligtige.
