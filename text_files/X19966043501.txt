 Et institut har anmodet Finanstilsynet, om at får oplyst, om forbudet  

 mod indgåelse af fastkursaftaler for forhåndslån fortsat er gældende og i  

 givet fald baggrunden herfor.
11.03.96 - 6848-0003 Finanstilsynet præciserede med skrivelse af 19. september 1993  

 Boligstyrelsens tidligere godkendelse med skrivelse af 7. juni 1988, idet  

 tilsynet meddelte institutterne, at der fortsat ikke kunne indgås  

 fastkursaftaler i forbindelse med forhåndslån og IS-lån.
Derimod blev den  

 beløbsmæssige begrænsning på 3 mio. kr. ophævet.
 Finanstilsynet er imidlertid nu af den opfattelse, at såfremt  

 betingelserne for afgivelse af tilbud om forhåndslån i øvrigt er opfyldt, jf.  

 forhåndslånebekendtgørelsens §§ 5 og 6, kan instituttet indgå fastkursaftaler  

 med lånetagerne på tilbudstidspunktet eller senere på samme måde som ved  

 endelige lån.
Forbudet mod indgåelse af fastkursaftaler gælder herefter alene IS-lån.
