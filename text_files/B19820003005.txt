 I medfør af § 40 i brandloven, jfr. lovbekendtgørelse nr. 641 af 29.  

 december 1976, fastsættes:
 § 1.  Ammoniumnitratholdige gødninger, som har et  

 nitrogenindhold på over 28 vægtprocent, må kun transporteres og opbevares med  

 tilladelse fra Statens brandinspektion og kun på de vilkår, der fastsættes af  

 brandinspektionen i hvert enkelt tilfælde.
 Stk. 2.  Statens brandinspektion kan kræve truffet  

 sådanne foranstaltninger i forbindelse med transport og opbevaring af  

 eksplosionsfarlige gødninger, som findes påkrævet for at formindske  

 eksplosionsfaren.
 § 2.  § 1 gælder ikke for EØF-gødning.
 Stk. 2.  Ved EØF-gødning forstås i denne bekendtgørelse  

 produkter på basis af ammoniumnitrat, som er fremstillet til gødning ad  

 kemisk vej, som har et nitrogenindhold på over 28 vægtprocent, og som  

 opfylder de i bilaget nævnte betingelser.
 § 3.  Overtrædelse af § 1, stk. 1, straffes med bøde.
 Stk. 2.  Overtrædelse af de krav, som Statens  

 brandinspektion fastsætter efter § 1, stk. 2, straffes med bøde.
 § 4.  Bekendtgørelsen træder i kraft den 1. april  

 1982.
 Stk. 2.  Bekendtgørelse nr. 36 af 5. februar 1971 om  

 opbevaring og transport af nitratholdige gødninger ophæves.
Justitsministeriet, den 11. februar 1982 Ole Espersen / Fr.
Chr.
Schydt Bilag Karakteristika og grænser for EØF-gødning 1. Porøsitet (olieabsorption) Absorptionen af olie i gødningen, som forinden prøvning skal have  

 gennemgået to varmecykler ved en temperatur på 25-50 grader C, må ikke  

 overstige 4 vægtprocent.
2. Brændbare bestanddele Indholdet af brændbart materiale målt som kulstof må ikke overstige 0,2  

 procent i gødning med et nitrogenindhold på 31,5 vægtprocent eller derover og  

 må ikke overstige 0,4 procent i gødning med et nitrogenindhold på 28  

 vægtprocent eller derover, men under 31,5 vægtprocent.
3. pH En opløsning indeholdende 10 g gødning i 100 ml vand skal have en pH-værdi  

 på 4,5 eller derover.
4. Kornanalyse Ikke mere end 5 vægtprocent af gødningen må kunne gå igennem et sold med 1  

 mm maskevidde og ikke mere end 3 vægtprocent igennem et sold med 0,5 mm  

 maskevidde.
5. Chlor Gødningens chlorindhold må højst udgøre 0,02 vægtprocent.
6. Tunge metaller Gødningen må ikke være tilsat tunge metaller.
7. Tilsætningsstoffer Såfremt gødningen indeholder uorganiske tilsætningsstoffer eller  

 uvirksomme stoffer, må disse hverken forøge varmefølsomheden eller  

 detonationsevnen.
