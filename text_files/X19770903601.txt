De forenede bryggerier A/S nedlagde indsigelse mod registrering af  

 varemærket »Hof-Cat« for kl. 31: dyrefoder.
Indsiger påstod, at  

 mærket var forveksleligt med varemærket »Hof« og at ordet  

 »Hof« yderligere er særlig stærkt indarbejdet for varearten  

 »øl«.
Udtalt, at ordet »Hof« var et særlig stærkt  

 indarbejdet varemærke som måtte anses for omfattet af  

 undtagelsesbestemmelsen, varemærkelovens § 6, stk. 2 a, men at ligheden  

 mellem de to mærker var væsentlig formindsket af det engelske ord  

 »cat«.
I betragtning af disse forhold ansås der ikke at være fare  

 for utilbørlig udnyttelse af mærket »Hof« ved brugen af varemærket  

 »Hof-cat«.
A 76 621 4. april 77 Under dags dato har man herfra tilskrevet firmaet Hofman-Bang &  

 Boutard, København, således:
 »I medfør af bestemmelsen i varemærkelovens § 20 har De med skrivelse  

 af 12. august 1976 på vegne De forenede Bryggerier A/S, København, nedlagt  

 indsigelse mod registreringen af det under J.A. 1976 nr. 621 for klasse 31:  

 dyrefoder anmeldte varemærke, bestående af betegnelsen »Hof-Cat«.
Til støtte for indsigelsen gøres det gældende, at betegnelsen  

 »Hof-Cat« er forvekslelig med mærket »Hof«, der er  

 indeholdt i en række af indsigernes danske varemærkeregistreringer, således  

 reg.nr. 375-1953 »Guldhof« og reg.nr. 1138-1958 »H.O.F.«,  

 og at ordet »Hof« ydeligere er særlig stærkt indarbejdet for  

 varearten »øl«, således at mærket har krav på beskyttelse i henhold  

 til bestemmelsen i varemærkelovens § 6 stk. 2 a.
Det anføres, at ordet  

 »Hof« er det i varemærkemæssig henseende bærende element i det  

 anmeldte mærke, idet ordet »Cat« i denne forbindelse alene angiver  

 varens beskaffenhed og anvendelse, samt at ordet »Hof« forekommer  

 som et selvstændigt element i det anmeldte mærke, idet det er adskilt fra  

 ordet »Cat« ved en bindestreg, således at det må forventes af  

 fæstne sig med særlig tydelighed i handlendes og forbrugeres bevidsthed.
Det  

 anmeldte mærke vil derfor drage fordel af den goodwill, der er forbundet med  

 indsigermærket.
For så vidt angår vareartslighed anføres, at dyrefoder er  

 indeholdt i varefortegnelsen til de nævnte registreringer af mærket  

 »Guldhof« og »H.O.F.«, men at i medfør af bestemmelsen i  

 varemærkelovens § 6 stk. 2 a kan mærket anses for forveksleligt også for  

 varer af anden art.
For såvidt angår det forhold, at anmelderne tidligere  

 under nr. 2994-1971 har registreret mærket »Hof-Dog« bemærkes, at  

 det må antages, at direktoratets afgørelse i sagen »Hof-Dog« har  

 været påvirket af, at dette mærke har en vis lighed med angivelsen  

 »Hot-Dog«.
Dette er ikke tilfældet i den foreliggende sag.
Anmelderne har med skrivelse af 30. august 1976 imødegået indsigelsen og  

 oplyst, at ordet »Hof« er anvendt, da det udgør en bestanddel af  

 navnet på ejeren af aktiekapitalen.
Samtidig bestrides, at ansøgerne  

 utilbørligt udnytter indsigermærkets goodwill.
 Efter at De med skrivelse af 28. januar 1977 har fastholdt indsigelsen og  

 henstillet, at der nu træffes afgørelse i sagen, har anmelderne med skrivelse  

 af 28.februar 1977, hvoraf kopi vedlægges, fastholdt anmeldelsen under  

 henvisnig til, at der er så stor forskel på øl og hunde- og kattefoder, at  

 kollision er udelukket, også når henses til varemærkelovens § 6 stk. 2 a.
 I skrivelse af 17. marts 1977 har De henstillet, at direktoratet enten  

 frafalder modholdet af mærkerne »Hof-Dog« og »Hof-Cat« i  

 sagen J.A. 1977 nr. 345 eller afslår nærværende anmeldelse af hensyn til  

 indsigernes indarbejdede varemærke »Hof«.
 Sagen er herefter optaget til afgørelse.
Der er for direktoraet ikke tvivl om, at ordet »Hof« er et  

 særlig stærkt indarbejdet varemærke som er så velkendt, at en andens brug af  

 ordet »Hof« vil kunne medføre en utilbørlig udnyttelse af  

 varemærkets værdi.
I det foreliggende tilfælde består det anmeldte mærke ikke  

 af ordet »Hof«, men af sammensætningen »Hof-Cat«, hvor  

 »Cat« vel kan angive varens anvendelse, men hvor der samtidig  

 spilles på det forhold, at sammensætningen med »Hof« ofte i  

 talesprog eller spøgende anvendes, om hvad man særligt foretrækker, om  

 yndlings-, (se ordbog over det danske sprog VIII spalte 343). Sammensætningen  

 »Hof-Cat«, selv med det engelske ord »cat« må bedømmes i  

 sin helhed, hvorved ligheden med varemærket »Hof« væsentlig  

 formindskes.
Når disse forhold tages i betragtning, skønnes der ikke at være  

 fare for, at betegnelsen »Hof-Cat« anvendt som varemærke for  

 dyrefoder utilbørligt udnytter den værdi (goodwill), som tilkommer  

 indsigernes varemærke »Hof«.
Indsigelsen kan derfor ikke tages til  

 følge, og mærket vil blive registreret.
Med skrivelse af dags dato i sagen J.A. 1977 nr. 345 har man frafaldet de  

 tidligere fremdragne mærker: »Hof-Dog« reg. 1971 nr. 2994 og  

 »Hof-Cat« J.A. 1976 nr. 621.' Hvilket herved meddeles, idet kopi af indsigernes skrivelse af 17. marts  

 1977 vedlægges.
 P.D.V.
