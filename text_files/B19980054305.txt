 I medfør af § 11b og § 28, stk. 5, i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993, og efter  

 bemyndigelse fra ministeren for fødevarer, landbrug og fiskeri fastsættes:
 § 1.  Bekendtgørelsen omfatter indførsel i Danmark  

 samt indførsel til andre EU-lande, Norge og Island via Danmark af fiskevarer  

 med oprindelse i Kina og Malaysia samt med oprindelse i eller afsendt fra  

 Kenya, Mozambique, Tyrkiet og Uganda.
 Stk. 2.  Ved fiskevarer forstås i denne bekendtgørelse  

 produkter, der består af eller indeholder fisk, krebs- og bløddyr samt  

 bestanddele heraf.
 Stk. 3.  Ved toskallede bløddyr forstås i denne  

 bekendtgørelse bløddyr af klassen Lamellibranchiata, der filtrerer føden,  

 inden den optages.
 Stk. 4.  Ved ferske fiskevarer forstås i denne  

 bekendtgørelse levende, kølede og isede, dog ikke frosne, fiskevarer.
 § 2.  Det er forbudt her til landet at indføre  

 fiskevarer i enhver form fra følgende virksomhed i Malaysia: Sea Master  

 Trading, Penang, kode nr. 12.
 § 3.  Det er forbudt her til landet at indføre  

 toskallede bløddyr, pighude, sækdyr og havsnegle i enhver form samt andre  

 fiskevarer i fersk tilstand med oprindelse i eller afsendt fra Tyrkiet.
 § 4.  Det er forbudt her til landet at indføre ferske  

 fiskevarer med oprindelse i Kina.
 Stk. 2.  Det er ligeledes forbudt her til landet at  

 indføre fiskevarer i enhver form fra følgende virksomheder i Kina:
 § 5.  Efter en stikprøveplan, der udarbejdes af  

 Veterinær- og Fødevaredirektoratet, skal prøver af partier af frosne eller  

 forarbejdede fiskevarer med oprindelse i eller afsendt fra Tyrkiet og prøver  

 af partier af frosne eller forarbejdede fiskevarer, bortset fra steriliserede  

 varer, med oprindelse i Kina, bortset fra de i § 4, stk. 2, nævnte  

 virksomheder, underkastes en mikrobiologisk undersøgelse for at sikre, at de  

 pågældende varer ikke indebærer nogen risiko for menneskers sundhed.
 Stk. 2.  De i stk. 1 nævnte prøver undersøges særligt  

 med henblik på påvisning af salmonella (alle prøver), Vibrio cholerae  

 (alle prøver fra partier med oprindelse i Kina og alle prøver fra partier med  

 oprindelse i eller afsendt fra Tyrkiet), Vibrio parahaemolyticus (alle  

 prøver fra partier med oprindelse i Kina og alle prøver fra partier med  

 oprindelse i eller afsendt fra Tyrkiet), og Clostridium sp. (alle prøver fra  

 partier med konserverede fiskevarer med oprindelse i eller afsendt fra  

 Tyrkiet).
 Stk. 3.  Prøveudtagningen skal foretages på godkendte  

 grænsekontrolsteder her i landet, og partierne må ikke tages i anvendelse  

 eller omsættes, før grænsedyrlægen eller fiskeriinspektøren har meddelt  

 tilladelse til frigivelse fra grænsekontrolstedet.
 § 6.  Ved indførsel af partier af fiskevarer med  

 oprindelse i eller afsendt fra Kenya, Mozambique eller Uganda, skal det  

 ledsagende sundhedscertifikat, jf. bilaget til Kommissionens beslutning nr.  

 95/328/EF, være forsynet med følgende tillægsattestation:
 § 7.  Overtrædelse af §§ 2-4, § 5, stk. 3, eller § 6,  

 straffes med bøde eller hæfte.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 8.  Bekendtgørelsen træder i kraft den 3. august  

 1998.
 Stk. 2.  Bekendtgørelse nr. 285 af 14. maj 1998 om  

 indførsel af fiskevarer fra Kenya, Kina, Malaysia, Mozambique, Tanzania,  

 Tyrkiet og Uganda ophæves.
Veterinær- og Fødevaredirektoratet, den  

 21. juli 1998 Ole Kopp Christensen / Anne Ramløse (* 1) Bekendtgørelsen indeholder bestemmelser, der gennemfører  

 Kommissionens beslutning nr. 97/368, EF-Tidende 1997 L 156 s. 57, senest  

 ændret ved Kommissionens beslutning nr. 98/321, EF-Tidende 1998 L 140 s. 17,  

 Kommissionens beslutning nr. 97/518, EF-Tidende 1997 L 214 s. 55,  

 Kommissionens beslutning nr. 98/407, EF-Tidende 1998 L 180 s. 15 og  

 Kommissionens beslutning nr. 98/418, EF-Tidende 1998 L 190 s. 53.
