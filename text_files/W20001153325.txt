Landsskatteretskendelse Hensættelse til garantiforpligtelse - typehusbyggeri Reference:
SL § 6, stk. 1, litra a A A/S klagede for indkomståret 1996 over, at  

 skatteankenævnet ikke havde godkendt fradrag forhensættelse til  

 garantiforpligtelse, 289.280 kr.
Det fremgik af sagens oplysninger, at selskabets aktivitet  

 omfattede entreprenørforretning samt køb og salg af fast  

 ejendom.
Selskabet havde i det omhandlede år en bruttofortjeneste  

 på 1.531.580 kr.
Selskabets regnskabsår fulgte  

 kalenderåret.
Det var endvidere oplyst, at selskabet pr. 1. april 1995  

 havde overtaget aktiviteten efter B ApS under konkurs.
Der blev i denne  

 forbindelse overdraget aktiver for i alt 8.837.876 kr.
Overdragelsen  

 omfattede bl.a. igangværende typehusbyggerier.
Som en del af betalingen  

 herfor overtog selskabet risikoen for efterreparationer.
Der blev hertil i  

 kontrakten afsat et beløb på 500.000 kr. til  

 imødegåelse af reklamationer og tab på debitorer.
Det var ydermere oplyst, at beløbet på i alt  

 500.000 kr. var optaget i selskabets årsregnskaber under  

 hensættelser til efterreparationer.
Beløbet var uændret  

 pr. 30. juni 1995, 31. december 1995 samt 31. december 1996. Beløbet  

 var udgiftsført såvel i årsregnskabet som i den  

 skattepligtige indkomst.
Beløbet på 500.000 kr. vedrørende  

 hensættelser til efterreparationer var opgjort til i alt 210.720 kr.
afsat til efterreparationer på 71 leverede huse i 1996 289.280 kr.
I alt 500.000 kr.
Det fulgte af sagens oplysninger, at der i 2. halvår  

 af 1995 var afholdt i alt 1.162.603 kr. vedrørende efterreparationer  

 på tidligere afsluttede entrepriser.
Ifølge årsberetningen  

 kunne i alt 998.488 kr. heraf henføres til entrepriser overtaget fra  

 konkursboet.
I regnskabsåret 1996 var der afholdt i alt 1.491.886 kr.  

 vedr. efterreparationer.
Skatteankenævnet havde godkendt fradrag med hensyn  

 til beløbet på 210.720 kr. vedrørende konkrete huse, hvor  

 selskabet havde accepteret erstatningspligten.
Skatteankenævnet havde  

 derimod ikke godkendt fradrag med hensyn til de resterende 289.280 kr., idet  

 den endelige og ubetingede retlige forpligtelse til at afholde udgiften i  

 forbindelse med mangelsansvar først indtrådte ved købers  

 reklamation og selskabets accept heraf, jf.
Landsskatterettens kendelse i TfS  

 1995.804. Myndighederne havde endvidere anført, at efterreparationerne  

 ikke alene havde omfattet mangler, der forelå ved afleveringen, men  

 også følgeskader, der opstod ved afleveringen, men også  

 følgeskader, der opstod efter afleveringsforretningen.
 Selskabets repræsentant havde nedlagt påstand  

 om, at selskabets skattepligtige indkomst blev nedsat i overensstemmelse med  

 det selvangivne.
Repræsentanten havde til støtte for sin  

 påstand anført, at hensættelsen på 289.280 kr.  

 opfyldte de i ligningsvejledningen anførte krav, jf.
LV 96 E.B.2.6.7.  

 Der var således tale om hensættelse til imødegåelse  

 af mangler, der var ved husene på afleveringstidspunktet, men som ikke  

 umiddelbart var fremkommet i denne forbindelse.
Derudover havde selskabet  

 afholdt udgifter i regnskabsårene 1995 og 1996 med ovenfor  

 anførte beløb samt med 952.463 kr. i regnskabsåret 1997,  

 ligesom afholdte udgifter til efterreparationer ikke var uvæsentlige.  

 Selskabet havde i forbindelse med byggeri påtaget sig en pligt til  

 efterreparationer inden for en aftalt frist, jf. § 19 i salgs- og  

 leveringsbetingelser for Nyhuseforeningen.
 Repræsentanten havde henvist til TfS 1988.220 LSR,  

 hvor et selskab, der beskæftigede sig med isolering af  

 fjernvarmerør, fik godkendt fradrag vedrørende  

 hensættelser til garantiforpligtelser, idet der indenfor den  

 pågældende branche erfaringsmæssigt måtte afholdes  

 væsentlige udgifter til opfyldelse af garantiforpligtelser, ligesom  

 selskabets faktiske udgifter ved de påtagne garantiforpligtelser  

 konkret havde oversteget de foretagne hensættelser.
Repræsentanten havde ydermere anført, at man  

 var af den opfattelse, at hovedreglen for fradrag var, at der forelå en  

 endelig, retlig forpligtelse til afholdelse af udgiften, samt at  

 hensættelser skulle ses som en undtagelse hertil.
Den af  

 skatteankenævnet påberåbte afgørelse i TfS 1995.804  

 fulgte denne hovedregel.
Der kunne således ikke stilles krav om, at der  

 skulle foreligge reklamation fra købers side samt accept af  

 mangelsansvaret fra sælgers side, førend der kunne foretages  

 hensættelser til imødegåelse af garantiansvaret, jf. bl.a.  

 TfS 1988.220.
 Told- og Skattestyrelsen havde udtalt, at de foretagne  

 hensættelser til garantiforpligtelser ikke var fradragsberettigede  

 efter statsskattelovens § 6, stk. 1, litra a, idet der ikke var sket  

 reklamation inden statusdagen, således at garantiansvaret hverken var  

 aktualiseret eller konkretiseret.
Landsskatteretten bemærkede, at i henhold til  

 statsskattelovens § 6, stk. 1, litra a, kunne udgifter, om i årets  

 løb var anvendt til at erhverve, sikre og vedligeholde indkomsten,  

 herunder ordinære afskrivninger, fradrages.
Omkostninger kunne  

 fradrages på det tidspunkt, hvor den skattepligtige havde  

 pådraget sig en endelig, retlig forpligtelse til at afholde disse.
I  

 relation til fradrag i forbindelse med mangelsansvar stillede praksis  

 således som hovedregel bl.a. krav om, at der forelå en  

 aktualiseret og konkretiseret forpligtelse, jf. herunder TfS 1995.804.
Med hensyn til hensættelser til garantiforpligtelser  

 fulgte det videre af ligningsvejledningen og praksis, jf. bl.a.
TfS 1994.601  

 og TfS 1995.804, at der kunne foretages fradrag for hensættelse af et  

 beløb til imødegåelse heraf, såfremt garantien  

 vedrørte oprindelige mangler, og at der havde vist sig at være  

 en risiko, samt at garantibeløbene ikke var uvæsentlige, jf.  

 bl.a.
TfS 1988.220. Størrelsen af hensættelsen måtte  

 fastsættes ud fra tidligere års udgifter til  

 garantiforpligtelser.
Retten lagde til grund, at der i sagen var tale om en  

 egentlig garantiforpligtelse, idet krav ifølge kontraktens ordlyd  

 kunne gøres gældende inden for en frist efter  

 afleveringsforretningen.
Det måtte endvidere lægges til grund, at  

 der i tidligere år havde været afholdt efterreparationsudgifter i  

 henhold til garantiforpligtelse, der oversteg de foretagne  

 hensættelser, og at der derfor havde været konkret baggrund for  

 hensættelserne, ligesom udgifter til efterreparationer ikke havde  

 været uvæsentlige.
På denne baggrund fandt retten, at det  

 ikke kunne afvises, at der konkret havde været tilstrækkeligt  

 grundlag for fradrag for hensættelser til imødegåelse af  

 garantiansvar i det omhandlede år med det i regnskabet anførte  

 beløb.
Den påklagede ansættelse blev nedsat til 0.
