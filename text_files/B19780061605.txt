 I medfør af § 4, stk. 4, § 27, stk. 4, § 29, stk. 3 og § 34, stk. 3, i lov  

 om naturfredning, jfr. lovbekendtgørelse nr. 435 af 1. september 1978,  

 fastsættes følgende forretningsorden for overfredningsnævnet:
 Almindelige bestemmelser.
 § 1.  Formanden tilrettelægger overfredningsnævnets  

 arbejde, fastsætter tid og sted for nævnets møder og drager omsorg for  

 udførelsen af dets beslutninger.
 Stk. 2.  Formanden leder nævnets sekretariat.
 § 2.  Formanden kan bestemme, at beføjelserne som  

 formand i bestemte sager eller i bestemte arter af sager skal udøves af en af  

 formandens suppleanter, selv om formanden ikke er forhindret i at deltage i  

 vedkommende sag eller sager.
 Stk. 2.  I undtagelsestilfælde, hvor formandens eller  

 den pågældende suppleants forfald vil medføre, at der må ske aflysning af  

 fastlagte møder og besigtigelser, kan nævnet udpege et nævnsmedlem til at  

 lede de pågældende møder og besigtigelser.
 Stk. 3.  Suppleanter for nævnets øvrige medlemmer  

 indkaldes, når et medlem varigt eller for længere tid er forhindret i at  

 deltage i nævnets forretninger.
 § 3.  Overfredningsnævnets konsulenter og ansatte ved  

 nævnets sekretariat deltager i møderne efter formandens bestemmelse, men uden  

 stemmeret.
 § 4.  Overfredningsnævnets møder og besigtigelser med  

 indkaldelse af parter og interesserede er, medmindre nævnet undtagelsesvis  

 bestemmer andet, offentligt tilgængelige, når de foregår på steder, hvortil  

 offentligheden i øvrigt har adgang.
 § 5.  Overfredningsnævnet er beslutningsdygtigt, når  

 formanden og 3 andre medlemmer, heriblandt så vidt muligt et af de af  

 højesteret valgte medlemmer, er til stede.
 § 6.  Overfredningsnævnets afgørelse træffes ved  

 almindelig stemmeflerhed, jfr. dog naturfredningslovens § 24, stk. 2. I  

 tilfælde af stemmelighed er formandens stemme afgørende.
 Stk. 2.  Såfremt et mindretal ønsker det, skal nævnets  

 afgørelse indeholde oplysning om mindretallets stilling.
§ 7.  Et medlem kan ikke deltage i behandlingen af en  

 sag, hvori medlemmet har en væsentlig og individuel interesse.
Et medlem har  

 pligt til, før sagens behandling påbegyndes, selv at give meddelelse om  

 omstændigheder, der vil kunne medføre inhabilitet.
 Stk. 2.  Det påhviler i øvrigt nævnet af egen drift at  

 afgøre, om et medlem er inhabilt.
 Fredninger.
 Møde og besigtigelse.
§ 8.  Ved behandlingen af fredningssager, som er  

 påklaget i henhold til naturfredningslovens §§ 14, stk. 3, eller 26, stk. 1,  

 afholdes et offentligt tilgængeligt møde og foretages besigtigelse.  

 Besigtigelse kan undlades, hvis klagen angår spørgsmål, til hvis påkendelse  

 en besigtigelse ikke skønnes nødvendig.
Det offentligt tilgængelige møde kan  

 undlades, hvis de omtvistede spørgsmål skønnes tilstrækkeligt belyst ved det  

 skriftlige materiale i sagen.
 Stk. 2.  Indbydelser til et offentligt tilgængeligt møde  

 sendes med så vidt muligt 4 ugers varsel til: 1) den, som har påklaget  

 fredningsnævnets afgørelse, 2) den, som har rejst sagen, 3) ejere og brugere,  

 for hvem overfredningsnævnets afgørelse har umiddelbar betydning, 4)  

 amtsrådet, i hovedstadsområdet tillige hovedstadsrådet, kommunalbestyrelsen  

 og andre myndigheder, foreninger og lign., for hvem overfredningsnævnets  

 afgørelse skønnes at have væsentlig interesse, eller som over for  

 overfredningsnævnet har fremsat skriftlig anmodning om at blive indbudt til  

 møde i den pågældende sag.
 Stk. 3.  De, der er indbudt til mødet, skal have  

 lejlighed til at udtale sig om sagen.
 § 9.  Ved behandlingen af fredningssager, som er  

 forelagt for overfredningsnævnet til efterprøvelse i henhold til  

 naturfredningslovens § 25, og hvori der afholdes et offentligt tilgængeligt  

 møde, finder § 8, stk. 2 og 3 tilsvarende anvendelse.
 § 10.  Overfredningsnævnet kan indkalde de enkelte i  

 en fredningssag interesserede ejere, brugere, rettighedshavere, myndigheder,  

 foreninger og lign. til møder til behandling af særlige spørgsmål i sagen.
 Fredningssagens afslutning for overfredningsnævnet.
 § 11.  Overfredningsnævnets behandling af en  

 fredningssag afsluttes med, at nævnet træffer afgørelse om fredningen,  

 herunder fredningens geografiske udstrækning, fredningsbestemmelserne og  

 erstatningen.
 Stk. 2.  Hvor det findes påkrævet, kan  

 overfredningsnævnet forlods træffe særskilt afgørelse vedrørende enkelte  

 spørgsmål i sagen eller udskyde sådanne spørgsmål til senere afgørelse.
 Bekendtgørelse m. v. om overfredningsnævnets afgørelse.
 § 12.  Overfredningsnævnets afgørelse i sagen  

 bekendtgøres i Statstidende og de dagblade, der udkommer på egnen.
 Stk. 2.  Overfredningsnævnets afgørelse vedrørende  

 fredningsbestemmelserne for det pågældende område sendes særskilt til: 1)  

 ejere og brugere af de ejendomme, som helt eller delvist er omfattet af  

 fredningsbestemmelserne i fredningsnævnets afgørelse, 2) ejere og brugere,  

 som er inddraget under sagen i henhold til naturfredningslovens § 28, 3) de  

 myndigheder, foreninger og lign., som fredningsnævnet har underrettet om dets  

 afgørelse, samt 4) andre, som har givet møde for overfredningsnævnet eller  

 fremsat ønske om underretning om overfredningsnævnets afgørelse i sagen.
 Stk. 3.  Overfredningsnævnets afgørelse vedrørende  

 erstatningsspørgsmålene sendes til: 1) enhver, som er omfattet af afgørelsen,  

 2) fredningsstyrelsen, 3) skovvæsenet ved den statsskovrider, der  

 administrerer statens tilsyn med de private skove i det pågældende område, 4)  

 vedkommende amtsråd, i hovedstadsområdet tillige hovedstadsrådet, samt 5)  

 vedkommende kommunalbestyrelse.
 § 13.  Går overfredningsnævnets afgørelse ud på, at  

 fredningen ikke skal gennemføres, finder § 12, stk. 2, tilsvarende  

 anvendelse.
 Dispensationssager.
 § 14.  Ved behandlingen af sager om dispensationer,  

 der er påklaget i henhold til naturfredningslovens §§ 16, stk. 3 og 34, stk.  

 2, bestemmer overfredningsnævnet, om der skal afholdes møde med parter og  

 interesserede og foretages besigtigelse.
 Stk. 2.  Det samme gælder ved behandlingen af sager,  

 hvor overfredningsnævnet i henhold til naturfredningslovens § 34, stk. 1,  

 træffer afgørelse på grundlag af en indstilling fra fredningsnævnet.
 Stk. 3.  Indkaldelse af parter og interesserede sker så  

 vidt muligt skriftligt med mindst 14 dages varsel.
 Videregående afvigelser.
 § 15.  Ved behandlingen af sager om videregående  

 afvigelser m. v. fra fredningsbestemmelser, der er påklaget i henhold til  

 naturfredninslovens § 34 a, stk. 4, jfr. § 26, finder § 8 og §§ 10-13  

 tilsvarende anvendelse.
 Byggelinjer m. v.
 § 16.  Ved behandlingen af sager, som er påklaget i  

 henhold til naturfredningslovens § 58, finder § 14 tilsvarende anvendelse.
 Andre bestemmelser.
 § 17.  Om overfredningsnævnets interne forhandlinger  

 føres en protokol, som godkendes af formanden.
 § 17.  Bekendtgørelsen træder i kraft den 1. januar  

 1979. Samtidig ophæves miljøministeriets bekendtgørelse nr. 225 af 23. maj  

 1977.
 Miljøministeriet, den 1. december 1978.
 Ivar Nørgaard.
 / Ole Plougmann.
