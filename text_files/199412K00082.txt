Nr LSF 82 Forslag til Lov om postvirksomhed Fremsat af trafikministeren (Jan Trøjborg) den 24. november 1994 Vedtaget ved tredjebehandling den 31. januar 1995 Lov nr. 89 af 08/02/1995 Kapitel 1 Lovens anvendelsesområde § 1. Ved postvirksomhed forstås i denne lov erhvervsmæssig  

 postbefordring af adresserede breve og andre adresserede forsendelser, der  

 vejer op til 20 kg.
 Stk. 2. Postbefordring omfatter indsamling, transport og omdeling  

 af de i stk. 1 nævnte forsendelser.
Kapitel 2 Befordringspligt og eneret § 2. Staten er forpligtet til at sikre landsdækkende  

 postbefordring af følgende forsendelser:
 1) Adresserede breve, jf. § 3, stk. 1.
 2) Andre adresserede forsendelser med et ensartet, trykt indhold, der ikke  

 er emballeret, f.eks. kataloger og brochurer.
 3) Dag-, uge- og månedsblade samt tidsskrifter.
 4) Adresserede pakker.
 5) Blindeforsendelser.
 Stk. 2. Indenlandske adresserede breve og pakker skal kunne  

 befordres rekommanderet eller med angiven værdi.
Stk. 3. Pligten til at befordre adresserede forsendelser til og  

 fra udlandet omfatter - med de ændringer, der følger af internationale  

 overenskomster - breve, blindeforsendelser samt pakker fra afsendere i  

 Danmark til udlandet og fra udlandet til modtagere i Danmark.
Breve og pakker  

 skal kunne sendes med angiven værdi.
Breve skal tillige kunne sendes  

 rekommanderet.
 Stk. 4. Befordringspligten omfatter indsamling ved postkasser, jf.  

 § 6, ved posthuse og postbutikker m.v., transport og omdeling af  

 forsendelser.
 Stk. 5. Trafikministeren kan bestemme, at postomdelingen til  

 enkelte modtagere eller grupper af modtagere i landdistrikter begrænses.
 Stk. 6. Ministeren fastsætter regler om vægtgrænser og fysiske mål  

 for de forsendelser, der er nævnt i stk. 1 og stk. 3.
 § 3. Staten har eneret på postbefordring af indenlandske  

 adresserede breve, hvorved forstås:
 1) Adresserede forsendelser uanset indhold, når dette er lagt i en  

 konvolut eller lignende emballering.
 2) Adresserede skriftlige meddelelser, herunder postkort, med et  

 individuelt indhold.
 Stk. 2. Eneretten omfatter dog ikke postbefordring af adresserede  

 kataloger, brochurer, blade og andre forsendelser med et ensartet, trykt  

 indhold, der er lagt i gennemsigtig emballage.
 Stk. 3. Staten har endvidere eneret til postbefordring på dansk  

 område af adresserede breve, der sendes fra afsendere i Danmark til udlandet  

 og fra udlandet til adressater i Danmark.
 Stk. 4. Trafikministeren kan fastsætte regler om begrænsning eller  

 ophævelse af eneretten til postbefordring på dansk område af adresserede  

 breve, der sendes fra afsendere i Danmark til udlandet.
 Stk. 5. Eneretten på postbefordring af adresserede breve omfatter  

 indsamling, transport og omdeling af disse.
 Stk. 6. Ministeren fastsætter regler om vægt- og prisgrænser samt  

 fysiske mål for de i stk. 1 og stk. 3 nævnte forsendelser.
 Stk. 7. Kurerpost er ikke omfattet af eneretten.
 § 4. Enhver kan dog uanset bestemmelserne i § 3 lovligt befordre  

 forsendelser uden om staten, når det sker i eget anliggende eller for en  

 anden, i hvis tjeneste den, der befordrer forsendelsen, er ansat.
 Stk. 2. Det samme gælder, når befordringen sker for en anden, for  

 hvem den pågældende kun lejlighedsvis har påtaget sig denne bestemte  

 befordring.
 § 5. Hvis adresserede breve, der er omfattet af eneretten i § 3,  

 stk. 1, indleveres til postbefordring i et andet land med henblik på  

 viderebefordring til adressater i Danmark, kan staten afvise at modtage disse  

 forsendelser til postbefordring i Danmark.
 Stk. 2. Trafikministeren kan fastsætte nærmere regler vedrørende  

 betingelserne for afvisningen.
 § 6. Staten har eneret til opstilling af postkasser ved gade, vej  

 eller andre steder, hvor offentligheden har adgang.
 § 7. Staten har eneret til at udgive frimærker, hvorved forstås  

 frigørelsesmidler, der er udstedt af staten, og som kan benyttes i  

 forbindelse med betaling af taksten for postale tjenesteydelser fra staten,  

 jf. dog § 10.
 § 8. Anvendelse af det kronede posthorn som kendetegn er  

 forbeholdt staten og den, der ved lov har fået tilladelse hertil.
 § 9. Trafikministeren kan fastsætte regler med henblik på  

 anvendelse eller gennemførelse af Den Europæiske Unions forordninger og  

 direktiver om postale tjenesteydelser.
Kapitel 3 Koncession § 10. Trafikministeren meddeler koncession på udførelsen af de i §  

 3, stk. 1 og stk. 3, omtalte postale tjenesteydelser samt på udnyttelsen af  

 de i § 6, § 7 og § 8 nævnte rettigheder.
 Stk. 2. Omfanget af befordringspligten i forbindelse med postale  

 tjenesteydelser skal angives i koncessionen.
Stk. 3. Koncessionshaveren skal respektere ændringer i  

 koncessionen som følge af lov eller bindende beslutninger truffet af Den  

 Europæiske Union.
Dette gælder tillige, hvis ministeren i henhold til § 3,  

 stk. 4, fastsætter regler, der begrænser eller ophæver eneretten til  

 postbefordring af adresserede breve, der sendes fra afsendere i Danmark til  

 udlandet.
 § 11. Trafikministeren fastsætter i koncessionen bl.a. vilkår om:
 1) Service- og kvalitetsmål samt generelle forretningsbetingelser for  

 forsendelser omfattet af befordringspligten.
 2) Takstfastsættelsen for indenlandske breve omfattet af eneretten, jf. §  

 3, stk. 1 og stk. 6, for dag-, uge- og månedsblade samt tidsskrifter og  

 blindeforsendelser.
 3) Posthusnettets omfang.
 4) Forpligtelse til at udføre særlige opgaver uden sædvanlig fortjeneste  

 eller med underskud.
 5) Overholdelse af konkurrence- og regnskabsmæssige forhold.
 6) Deltagelse i internationalt samarbejde på postområdet.
 7) Overholdelse af aftaler truffet i det internationale samarbejde på  

 postområdet.
 8) Sikring og opretholdelse af samfundsvigtig postbefordring under  

 ekstraordinære forhold.
 9) Det årlige frimærkeprogram.
10) Pligt til at anvende det kronede posthorn.
Der kan i den forbindelse  

 fastsættes vilkår om, at pligten tillige gælder tredjemand, som  

 koncessionshaveren har indgået aftale med om udførelse af kunderelaterede  

 postale tjenesteydelser.
 11) Befordring af forsendelser til Færøerne og Grønland.
 § 12. Trafikministeren fører tilsyn med, at koncessionshaveren  

 overholder vilkårene i koncessionen.
 Stk. 2. Ministeren kan bemyndige en under Trafikministeriet  

 oprettet styrelse eller tilsvarende institution til at udøve de beføjelser,  

 der i denne lov er tillagt ministeren.
 Stk. 3. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 2, herunder  

 at afgørelserne ikke skal kunne indbringes for ministeren.
 § 13. Koncessionshaveren skal på begæring meddele trafikministeren  

 enhver oplysning om sine forhold på det koncessionerede område, jf. § 10 og §  

 11.
 Stk. 2. Ministeren kan som tvangsmiddel pålægge koncessionshaveren  

 daglige eller ugentlige bøder, såfremt denne overtræder koncessionens  

 bestemmelser, jf. § 11, nr.1, nr. 2, nr. 3, nr. 4, nr. 5 og nr. 7. Der er  

 udpantningsret for beløbene.
§ 14. Trafikministeren kan pålægge koncessionshaveren at befordre  

 dag-, uge- og månedsblade samt tidsskrifter fra bladudgivere til adressater i  

 Danmark til særlig lave takster.
Dette gælder tillige for befordring af dag-,  

 uge- og månedsblade samt tidsskrifter til Færøerne og for dagblade til  

 Grønland.
 Stk. 2. Ministeren fastsætter regler om, hvilke blade m.v. der er  

 omfattet af stk. 1.
 Stk. 3. Staten dækker det tab, koncessionshaveren påføres ved at  

 befordre de i stk. 1 og stk. 2 nævnte blade.
 Stk. 4. Ministeren fastsætter regler for opgørelsen af det i stk.  

 3 nævnte tab.
Kapitel 4 Befordring m.v.
 § 15. Trafikministeren fastsætter regler om koncessionshaverens  

 erstatningspligt ved forsinkelse, bortkomst og beskadigelse af forsendelser,  

 der er omfattet af befordringspligten.
 § 16. Postforsendelser skal udleveres til adressaten eller til  

 den, der har fået fuldmagt til at modtage forsendelsen.
 § 17. Trafikministeren fastsætter regler om opstilling af  

 brevkasser ved indgangen til villaer og rækkehuse samt om brevkasseanlæg i  

 etageejendomme.
Stk. 2. Ministeren fastsætter regler om opstilling af brevkasser  

 ved indgangen til fritidshuse og om brevkasseanlæg i fritidshusområder.
I  

 reglerne kan det bestemmes, at der ved nye udstykninger til fritidshusområder  

 skal afsættes tilstrækkeligt areal til opstilling af centralt placerede  

 brevkasseanlæg.
 Stk. 3. I reglerne kan det tillige fastsættes, at husstande, der  

 ikke opfylder bestemmelserne om opstilling af brevkasse, kan undtages fra  

 postomdeling.
 Stk. 4. Ministeren kan i øvrigt fastsætte bestemmelser om  

 udlevering af forsendelser, herunder til virksomheder og institutioner, der  

 består af flere enheder placeret inden for et afgrænset område.
 § 18. Trafikministeren kan, hvor særlige omstændigheder gør det  

 nødvendigt og efter anmodning fra koncessionshaveren, bestemme, at den, som  

 udfører regelmæssig befordring på dansk territorium eller fra Danmark til  

 udlandet, skal medtage forsendelser omfattet af befordringspligten til og fra  

 de ved ruten beliggende posthuse eller udvekslingssteder.
 Stk. 2. Trafikministeren kan fastsætte nærmere bestemmelser  

 vedrørende befordringen.
 § 19. Forsendelser, der befordres af andre postvirksomheder end  

 koncessionshaveren, og som fejlagtigt kommer koncessionshaveren i hænde, kan  

 udleveres til rette postvirksomhed, adressat eller afsender mod betaling af  

 taksten for befordring af den pågældende forsendelse.
 Stk. 2. Forsendelserne opbevares af koncessionshaveren i mindst 2  

 måneder.
 Stk. 3. Ministeren fastsætter regler for postvirksomheders  

 behandling af uanbringelige forsendelser.
 § 20. Kommuner kan indgå aftale med koncessionshaveren om, at  

 kommunen mod betaling kan udføre postale tjenesteydelser.
Kapitel 5 Posthemmelighed og poståbning § 21. Den, der virker i en postvirksomhed, må ikke give  

 uvedkommende nogen underretning om andres benyttelse af postale  

 tjenesteydelser eller lejlighed til selv at skaffe sig sådan oplysning.
 Stk. 2. Tavshedspligten vedvarer, efter at den pågældendes virke i  

 postvirksomheden er ophørt.
Stk. 3. Tavshedspligten efter stk. 1 og stk. 2 gælder endvidere  

 for den, der efter aftale med en postvirksomhed udfører postbefordring.
Dette  

 gælder tillige for ansatte hos den pågældende.
 § 22. Adresserede forsendelser, der er indleveret til befordring  

 hos postvirksomheder, kan i de tilfælde, hvor det ikke har været muligt at  

 finde adressat eller afsender, uden retskendelse åbnes af den pågældende  

 postvirksomhed.
 Stk. 2. Adresserede forsendelser kan ligeledes uden retskendelse  

 åbnes, når det sker for at fastslå omfanget af en eventuel beskadigelse af  

 forsendelsen.
 Stk. 3. Trafikministeren fastsætter regler om, under hvilke  

 betingelser forsendelserne kan åbnes.
Kapitel 6 Anmeldelse m.v.
 § 23. Ejeren af en postvirksomhed, der befordrer adresserede  

 breve, jf. § 3, samt andre adresserede forsendelser, der vejer op til 20 kg,  

 skal anmelde virksomheden til Posttilsynet.
 Stk. 2. Trafikministeren fastsætter nærmere regler om  

 anmeldelsespligten, herunder om, hvilke oplysninger der skal meddeles til  

 Posttilsynet i henhold til stk. 1.
 § 24. Det skal fremgå af en forsendelse, hvilken postvirksomhed  

 der har ansvaret for befordringen af den.
Kapitel 7 Kontrol- og straffebestemmelser § 25. Med henblik på kontrol af, at der ikke udføres  

 postbefordring i strid med eneretten, har Posttilsynet, hvis det skønnes  

 nødvendigt, til enhver tid mod behørig legitimation og uden retskendelse  

 adgang til at foretage kontrolbesøg på postvirksomheders lokaliteter.  

 Posttilsynet har herunder adgang til at gennemgå forretningsbøger,  

 regnskabsmateriale, korrespondance og elektronisk lagrede data samt til at  

 undersøge forsendelser.
 § 26. Medmindre højere straf er forskyldt efter anden lovgivning,  

 straffes med bøde den, der overtræder:
 1) Statens eneret til postbefordring af adresserede breve, jf. § 3, stk.  

 1, stk. 3, stk. 5 og stk. 6.
 2) Statens eneret til at opstille postkasser, jf. § 6.
 3) Statens eneret til at udgive frimærker, jf. § 7.
 4) Vilkårene i koncessionen, jf. § 11.
5) Anmeldelsespligten, jf. § 23, eller 6) § 24.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 3. I de i stk. 1, nr. 4, omfattede tilfælde kan  

 trafikministeren eller den, ministeren bemyndiger dertil, tilkendegive over  

 for den pågældende, at sagen kan afgøres uden retslig forfølgning, hvis den  

 pågældende erkender sig skyldig i overtrædelsen og erklærer sig villig til  

 inden for en nærmere angiven frist, der efter skriftlig begæring kan  

 forlænges, at betale en i tilkendegivelsen angivet bøde.
 Stk. 4. Med hensyn til den i stk. 3 nævnte tilkendegivelse finder  

 bestemmelsen i retsplejeloven om indhold af anklageskrift tilsvarende  

 anvendelse.
 Stk. 5. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 27. Straffelovens § 152 og §§ 152 d-f samt § 153 finder  

 tilsvarende anvendelse for den, der virker i en postvirksomhed eller i en  

 virksomhed, der efter aftale med en postvirksomhed udfører postbefordring.
 § 28. I forskrifter, der udfærdiges i medfør af § 3, § 9, § 19, §  

 22 og § 23 i denne lov, kan der fastsættes straf i form af bøde for  

 overtrædelse af bestemmelserne.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Kapitel 8 Ikrafttræden og overgangsbestemmelser § 29. Loven træder i kraft to uger efter bekendtgørelsen i  

 Lovtidende bortset fra § 23 og § 25, der først træder i kraft den 1. juli  

 1995. Samtidig hermed ophæves postloven, jf. lovbekendtgørelse nr. 356 af 25.  

 maj 1989.
 Stk. 2. Reglerne i § 19, § 21 og § 22 har for andre  

 postvirksomheder end Post Danmark virkning fra den 1. juli 1995.
 Stk. 3. De postvirksomheder, der ved lovens ikrafttræden allerede  

 er etableret, skal senest den 1. juli 1995 foretage anmeldelse af  

 virksomheden, jf. § 23.
 § 30. Loven gælder ikke for Færøerne og Grønland.
Oprindeligt fremsat forslag Kapitel 1 Lovens anvendelsesområde § 1. Ved postvirksomhed forstås i denne lov erhvervsmæssig  

 postbefordring af adresserede breve og andre adresserede forsendelser, der  

 vejer op til 20 kg.
 Stk.2. Postbefordring omfatter indsamling, transport og omdeling  

 af de i stk. 1 nævnte forsendelser.
Kapitel 2 Befordringspligt og eneret § 2. Staten er forpligtet til at sikre landsdækkende  

 postbefordring af følgende forsendelser:
 1) Adresserede breve, jf. § 3, stk. 1.
 2) Andre adresserede forsendelser med et ensartet, trykt indhold, der ikke  

 er emballeret, f.eks. kataloger og brochurer.
 3) Dag-, uge- og månedsblade samt tidsskrifter.
 4) Adresserede pakker.
 5) Blindeforsendelser.
 Stk. 2. Indenlandske adresserede breve og pakker skal kunne  

 befordres rekommanderet eller med angiven værdi.
Stk. 3. Pligten til at befordre adresserede forsendelser til og  

 fra udlandet omfatter - med de ændringer, der følger af internationale  

 overenskomster - breve, blindeforsendelser samt pakker fra afsendere i  

 Danmark til udlandet og fra udlandet til modtagere i Danmark.
Breve og pakker  

 skal kunne sendes med angiven værdi.
Breve skal tillige kunne sendes  

 rekommanderet.
 Stk. 4. Befordringspligten omfatter indsamling ved postkasser, jf.  

 § 6, ved posthuse og postbutikker m.v., transport og omdeling af  

 forsendelser.
 Stk. 5. Trafikministeren kan bestemme, at postomdelingen til  

 enkelte modtagere eller grupper af modtagere i landdistrikter begrænses.
 Stk. 6. Ministeren fastsætter regler om vægtgrænser og fysiske mål  

 for de forsendelser, der er nævnt i stk. 1 og stk. 3.
 § 3. Staten har eneret på postbefordring af indenlandske  

 adresserede breve, hvorved forstås:
 1) Adresserede forsendelser uanset indhold, når dette er lagt i en  

 konvolut eller lignende emballering.
 2) Adresserede skriftlige meddelelser, herunder postkort, med et  

 individuelt indhold.
 Stk. 2. Eneretten omfatter dog ikke postbefordring af adresserede  

 kataloger, brochurer, blade og andre forsendelser med et ensartet, trykt  

 indhold, der er lagt i gennemsigtig emballage.
 Stk 3. Staten har endvidere eneret til postbefordring på dansk  

 område af adresserede breve, der sendes fra afsendere i Danmark til udlandet  

 og fra udlandet til adressater i Danmark.
 Stk. 4. Trafikministeren kan fastsætte regler om begrænsning eller  

 ophævelse af eneretten til postbefordring på dansk område af adresserede  

 breve, der sendes fra afsendere i Danmark til udlandet.
 Stk. 5. Eneretten på postbefordring af adresserede breve omfatter  

 indsamling, transport og omdeling af disse.
 Stk. 6. Ministeren fastsætter regler om vægt- og prisgrænser samt  

 fysiske mål for de i stk. 1 og stk. 3 nævnte forsendelser.
 Stk. 7. Kurerpost er ikke omfattet af eneretten.
 § 4. Enhver kan dog uanset bestemmelserne i § 3 lovligt befordre  

 forsendelser uden om staten, når det sker i eget anliggende eller for en  

 anden, i hvis tjeneste den, der befordrer forsendelsen, er ansat.
 Stk. 2. Det samme gælder, når befordringen sker for en anden, for  

 hvem den pågældende kun lejlighedsvis har påtaget sig denne bestemte  

 befordring.
 § 5. Hvis adresserede breve, der er omfattet af eneretten i § 3,  

 stk. 1, indleveres til postbefordring i et andet land med henblik på  

 viderebefordring til adressater i Danmark, kan staten afvise at modtage disse  

 forsendelser til postbefordring i Danmark.
 Stk. 2. Trafikministeren kan fastsætte nærmere regler vedrørende  

 betingelserne for afvisningen.
 § 6. Staten har eneret til opstilling af postkasser ved gade, vej  

 eller andre steder, hvor offentligheden har adgang.
 § 7. Staten har eneret til at udgive frimærker, hvorved forstås  

 frigørelsesmidler, der er udstedt af staten, og som kan benyttes i  

 forbindelse med betaling af taksten for postale tjenesteydelser fra staten,  

 jf. dog § 10.
 § 8. Anvendelse af det kronede posthorn som kendetegn er  

 forbeholdt staten og den, der ved lov har fået tilladelse hertil.
 § 9. Trafikministeren kan fastsætte regler med henblik på  

 anvendelse eller gennemførelse af Den europæiske Unions forordninger og  

 direktiver om postale tjenesteydelser.
Kapitel 3 Koncession § 10. Trafikministeren meddeler koncession på udførelsen af de i §  

 3, stk. 1 og stk. 3, omtalte postale tjenesteydelser samt på udnyttelsen af  

 de i § 6, § 7 og § 8 nævnte rettigheder.
 Stk. 2. Omfanget af befordringspligten i forbindelse med postale  

 tjenesteydelser skal angives i koncessionen.
Stk. 3. Koncessionshaveren skal respektere ændringer i  

 koncessionen som følge af lov eller bindende beslutninger truffet af Den  

 europæiske Union.
Dette gælder tillige, hvis ministeren i henhold til § 3,  

 stk. 4, fastsætter regler, der begrænser eller ophæver eneretten til  

 postbefordring af adresserede breve, der sendes fra afsendere i Danmark til  

 udlandet.
 § 11. Trafikministeren fastsætter i koncessionen bl.a. vilkår om:
 1) Service- og kvalitetsmål samt generelle forretningsbetingelser for  

 forsendelser omfattet af befordringspligten.
 2) Takstfastsættelsen for indenlandske breve omfattet af eneretten, jf. §  

 3, stk. 1 og stk. 6, for dag-, uge og månedsblade samt tidsskrifter og for  

 blindeforsendelser.
 3) Posthusnettets omfang.
 4) Forpligtelse til at udføre særlige opgaver uden sædvanlig fortjeneste  

 eller med underskud.
 5) Overholdelse af konkurrence- og regnskabsmæssige forhold.
 6) Deltagelse i internationalt samarbejde på postområdet.
 7) Overholdelse af aftaler truffet i det internationale samarbejde på  

 postområdet.
 8) Sikring og opretholdelse af samfundsvigtig postbefordring under  

 ekstraordinære forhold.
 9) Det årlige frimærkeprogram.
10) Pligt til at anvende det kronede posthorn.
Der kan i den forbindelse  

 fastsættes vilkår om, at pligten tillige gælder trediemand, som  

 koncessionshaveren har indgået aftale med om udførelse af kunderelaterede  

 postale tjenesteydelser.
 11) Befordring af forsendelser til Færøerne og Grønland.
 § 12. Trafikministeren fører tilsyn med, at koncessionshaveren  

 overholder vilkårene i koncessionen.
 Stk. 2. Ministeren kan bemyndige en under Trafikministeriet  

 oprettet styrelse eller tilsvarende institution til at udøve de beføjelser,  

 der i denne lov er tillagt ministeren.
 Stk. 3. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 2, herunder  

 at afgørelserne ikke skal kunne indbringes for ministeren.
 § 13. Koncessionshaveren skal på begæring meddele trafikministeren  

 enhver oplysning om sine forhold på det koncessionerede område, jf. § 10 og §  

 11.
 Stk. 2. Ministeren kan som tvangsmiddel pålægge koncessionshaveren  

 daglige eller ugentlige bøder, såfremt denne overtræder koncessionens  

 bestemmelser, jf. § 11, nr.1, nr. 2, nr. 3, nr. 4, nr. 5 og nr. 7. Der er  

 udpantningsret for beløbene.
§ 14. Trafikministeren kan pålægge koncessionshaveren at befordre  

 dag- , uge- og månedsblade samt tidsskrifter fra bladudgivere til adressater  

 i Danmark til særligt lave takster.
Dette gælder tillige for befordring af  

 dag-, uge- og månedsblade samt tidsskrifter til Færøerne og for dagblade til  

 Grønland.
 Stk. 2. Ministeren fastsætter regler om hvilke blade m.v., der er  

 omfattet af stk. 1.
 Stk. 3. Staten dækker det tab, koncessionshaveren påføres ved at  

 befordre de i stk. 1 og stk.2 nævnte blade.
 Stk. 4. Ministeren fastsætter regler for opgørelsen af det i stk.  

 3 nævnte tab.
Kapitel 4 Befordring m.v.
 § 15. Trafikministeren fastsætter regler om koncessionshaverens  

 erstatningspligt ved forsinkelse, bortkomst og beskadigelse af forsendelser,  

 der er omfattet af befordringspligten.
 § 16. Postforsendelser skal udleveres til adressaten eller til  

 den, der har fået fuldmagt til at modtage forsendelsen.
 § 17. Trafikministeren fastsætter regler om opstilling af  

 brevkasser ved indgangen til villaer og rækkehuse samt om brevkasseanlæg i  

 etageejendomme.
Stk. 2. Ministeren fastsætter regler om opstilling af brevkasser  

 ved indgangen til fritidshuse og om brevkasseanlæg i fritidshusområder.
I  

 reglerne kan det bestemmes, at der ved nye udstykninger til fritidshusområder  

 skal afsættes tilstrækkeligt areal til opstilling af centralt placerede  

 brevkasseanlæg.
 Stk. 3. I reglerne kan det tillige fastsættes, at husstande, der  

 ikke opfylder bestemmelserne om opstilling af brevkasse, kan undtages fra  

 postomdeling.
 Stk. 4. Ministeren kan iøvrigt fastsætte bestemmelser om  

 udlevering af forsendelser, herunder til virksomheder og institutioner, der  

 består af flere enheder placeret inden for et afgrænset område.
 § 18. Trafikministeren kan, hvor særlige omstændigheder gør det  

 nødvendigt og efter anmodning fra koncessionshaveren, bestemme, at den, som  

 udfører regelmæssig befordring på dansk territorium eller fra Danmark til  

 udlandet, skal medtage forsendelser omfattet af befordringspligten til og fra  

 de ved ruten beliggende posthuse eller udvekslingssteder.
 Stk. 2. Trafikministeren kan fastsætte nærmere bestemmelser  

 vedrørende befordringen.
 § 19. Forsendelser, der befordres af andre postvirksomheder end  

 koncessionshaveren, og som fejlagtigt kommer koncessionshaveren i hænde, kan  

 udleveres til rette postvirksomhed, adressat eller afsender mod betaling af  

 taksten for befordring af den pågældende forsendelse.
 Stk. 2. Forsendelserne opbevares af koncessionshaveren i mindst 2  

 måneder.
 Stk. 3. Ministeren fastsætter regler for postvirksomheders  

 behandling af uanbringelige forsendelser.
 § 20. Kommuner kan indgå aftale med koncessionshaveren om, at  

 kommunen mod betaling kan udføre postale tjenesteydelser.
Kapitel 5 Posthemmelighed og poståbning § 21. Den, der virker i en postvirksomhed, må ikke give  

 uvedkommende nogen underretning om andres benyttelse af postale  

 tjenesteydelser eller lejlighed til selv at skaffe sig sådan oplysning.
 Stk. 2. Tavshedspligten vedvarer, efter at den pågældendes virke i  

 postvirksomheden er ophørt.
Stk. 3. Tavshedspligten efter stk. 1 og stk. 2 gælder endvidere  

 for den, der efter aftale med en postvirksomhed udfører postbefordring.
Dette  

 gælder tillige for ansatte hos den pågældende.
 § 22. Adresserede forsendelser, der er indleveret til befordring  

 hos postvirksomheder, kan i de tilfælde, hvor det ikke har været muligt at  

 finde adressat eller afsender, uden retskendelse åbnes af den pågældende  

 postvirksomhed.
 Stk. 2. Adresserede forsendelser kan ligeledes uden retskendelse  

 åbnes, når det sker for at fastslå omfanget af en eventuel beskadigelse af  

 forsendelsen.
 Stk. 3. Trafikministeren fastsætter regler om, under hvilke  

 betingelser forsendelserne kan åbnes.
Kapitel 6 Anmeldelse m.v.
 § 23. Ejeren af en postvirksomhed, der befordrer adresserede  

 breve, jf. § 3, samt andre adresserede forsendelser, der vejer op til 20 kg,  

 skal anmelde virksomheden til Posttilsynet.
 Stk. 2. Trafikministeren fastsætter nærmere regler om  

 anmeldelsespligten, herunder om hvilke oplysninger, der skal meddeles til  

 Posttilsynet i henhold til stk. 1.
 § 24. Det skal fremgå af en forsendelse hvilken postvirksomhed,  

 der har ansvaret for befordringen af den.
Kapitel 7 Kontrol- og straffebestemmelser § 25. Med henblik på kontrol af at der ikke udføres postbefordring  

 i strid med eneretten, har Posttilsynet, hvis det skønnes nødvendigt, til  

 enhver tid, mod behørig legitimation og uden retskendelse adgang til at  

 foretage kontrolbesøg på postvirksomheders lokaliteter.
Posttilsynet har  

 herunder adgang til at gennemgå forretningsbøger, regnskabsmateriale,  

 korrespondance og elektronisk lagrede data samt til at undersøge  

 forsendelser.
 § 26. Medmindre højere straf er forskyldt efter anden lovgivning,  

 straffes med bøde den, der overtræder:
 1) Statens eneret til postbefordring af adresserede breve, jf. § 3, stk.  

 1, stk. 3, stk. 5 og stk. 6.
 2) Statens eneret til at opstille postkasser, jf. § 6.
 3) Statens eneret til at udgive frimærker, jf. § 7.
 4) Vilkårene i koncessionen, jf. § 11.
5) Anmeldelsespligten, jf. § 23, eller 6) § 24.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 3. I de i stk. 1, nr. 4 omfattede tilfælde kan  

 trafikministeren eller den ministeren bemyndiger dertil, tilkendegive over  

 for den pågældende, at sagen kan afgøres uden retslig forfølgning, hvis den  

 pågældende erkender sig skyldig i overtrædelsen og erklærer sig villig til  

 inden for en nærmere angiven frist, der efter skriftlig begæring kan  

 forlænges, at betale en i tilkendegivelsen angivet bøde.
 Stk. 4. Med hensyn til den i stk. 3 nævnte tilkendegivelse finder  

 bestemmelsen i retsplejeloven om indhold af anklageskrift tilsvarende  

 anvendelse.
 Stk. 5. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 27. Straffelovens § 152 og §§ 152d-f samt § 153 finder  

 tilsvarende anvendelse for den, der virker i en postvirksomhed eller i en  

 virksomhed, der efter aftale med en postvirksomhed udfører postbefordring.
 § 28. I forskrifter, der udfærdiges i medfør af § 3, § 9, § 19, §  

 22 samt § 23 i denne lov, kan der fastsættes straf i form af bøde for  

 overtrædelse af bestemmelserne.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Kapitel 8 Ikrafttræden og overgangsbestemmelser § 29. Loven træder i kraft dagen efter bekendtgørelse i Lovtidende  

 bortset fra § 23 og § 25, der først træder i kraft den 1. juli 1995. Samtidig  

 hermed ophæves postloven, jf. lovbekendtgørelse nr. 356 af 25. maj 1989.
 Stk. 2. Reglerne i § 19, § 21 og § 22 har for andre  

 postvirksomheder end Post Danmark virkning fra den 1. juli 1995.
 Stk. 3. De postvirksomheder, der ved lovens ikrafttræden allerede  

 er etableret, skal senest den 1. juli 1995 foretage anmeldelse af  

 virksomheden, jf. § 23.
 § 30. Loven gælder ikke for Færøerne og Grønland.
Bemærkninger til lovforslaget Almindelige bemærkninger Der har igennem længere tid været et behov for en gennemgribende  

 modernisering af lovgivningen for postsektoren.
Den liberalisering, der  

 allerede er sket på postmarkedet og den liberalisering, der forventes at  

 ville ske i de kommende år, nødvendiggør en egentlig regulering af den  

 virksomhed, der udbydes af andre operatører end Postvæsenet.
Lovforslaget  

 skal samtidig sikre, at konkurrencen i postsektoren foregår på lige vilkår.
Det vil være hensigtsmæssigt med en mere præcis afgrænsning mellem de  

 postale tjenesteydelser, der er omfattet af statens eneret og de postale  

 tjenesteydelser, der frit vil kunne udbydes af andre operatører.
Det  

 hidtidige eneretsområde vil blive indskrænket via vægt- og prisgrænser.
 Lovforslaget skal tillige ses i lyset af EU's grønbog om udvikling af det  

 indre marked for posttjenester og de tilpasninger af den danske lovgivning  

 for postsektoren, som udmøntningen af grønbogen forventes at medføre.
A.
De gældende regler Det nuværende lovgrundlag for Postvæsenets virksomhed er postloven, jf.  

 lovbekendtgørelse nr. 356 af 25. maj 1989 som ændret ved lov nr. 323 af 31.  

 maj 1991. En sammenskrivning af den gældende lov er optrykt som bilag til  

 lovforslaget.
Loven pålægger Postvæsenet og dermed staten befordringspligt med hensyn  

 til følgende forsendelser: 1) adresserede breve og blindeforsendelser, 2)  

 adresserede pakker og 3) dag-, uge- og månedsblade samt tidsskrifter.
I  

 henhold til § 2 i bekendtgørelse nr. 10 af 5. januar 1989 om benyttelse af  

 Postvæsenet er Postvæsenet tillige forpligtet til at besørge adresseløse  

 forsendelser.
 For at sikre det landsdækkende udbud af postale tjenesteydelser, som er  

 indeholdt i befordringspligten (den universelle service), har Postvæsenet  

 eneret til at drive erhvervsmæssig virksomhed ved indsamling, befordring og  

 omdeling af adresserede brevforsendelser.
I nævnte bekendtgørelse er der fastlagt vægtgrænser for de forsendelser,  

 der er omfattet af befordringspligten.
Den øvre vægtgrænse for et brev er i  

 dag 1000 gram.
Forsendelser, der vejer mere end 1000 gram, sendes som pakker.  

 For breve til og fra udlandet er vægtgrænsen i overensstemmelse med  

 Verdenspostkonventionen dog 2000 gram.
Vægtgrænsen for pakker er 20 kg og for  

 dag-, uge- og månedsblade samt tidsskrifter 500 gram.
 Postvæsenets takster for indenlandske forsendelser omfattet af  

 befordringspligt fastsættes i dag af trafikministeren med tilslutning fra  

 Folketingets finansudvalg.
Taksterne for befordring af forsendelser til udlandet samt for adresseløse  

 forsendelser fastsættes af Postvæsenet.
Blindeforsendelser befordres  

 portofrit.
Den takstmæssige sondring mellem breve, postkort og tryksager blev  

 afskaffet ved en lovændring i 1988. I stedet blev adresserede breve opdelt i  

 henholdsvis breve og økonomibreve.
Dette skyldtes ønsket om, at taksterne  

 relaterer sig til befordringstiden i stedet for til indholdet af  

 forsendelsen.
I 1991 blev der indført en tilsvarende ændring af  

 takststrukturen for brevforsendelser til udlandet.
B.
EU-grønbogen om udvikling af det indre marked for posttjenester Den 11. juni 1992 offentliggjorde EU-kommissionen en grønbog om udvikling  

 af det indre marked for posttjenester.
Denne grønbog er foreløbig mundet ud i  

 en Rådsresolution af 7. februar 1994 om udvikling af Fællesskabets  

 posttjenester.
I resolutionen er angivet følgende vigtige mål:
1) Sikring af en universel service på fællesskabsniveau, som bliver det  

 minimum af kvalitetstjenesteydelser, der skal præsteres i hver medlemsstat,  

 til rimelige priser for alle brugere.
Der skal være lige adgang for alle til  

 at benytte denne service.
2) Sikring af den økonomiske levedygtighed for den universelle service ved  

 fastsættelse af et eneretsområde.
Dette skal være proportionalt med behovet  

 for den universelle service, det vil sige, at eneretten ikke må være mere  

 omfattende end formålet kræver.
 3) En gradvis og styret liberalisering af postmarkedet og en varig garanti  

 for leveringen af den universelle tjeneste.
 4) Udarbejdelse af servicemål for de tjenesteydelser, der er omfattet af  

 den universelle service, uafhængig overvågning af kvaliteten af disse  

 tjenester og offentliggørelse af resultaterne.
 5) Fastsættelse af takstprincipper for den universelle service, der er  

 baseret på de faktiske omkostninger samt på, at subsidier, når disse anses  

 for nødvendige, er gennemsigtige med hensyn til formål, størrelse og  

 rækkevidde, og at de er forenelige med fællesskabsretten.
6) Indførelse af et terminalafgiftssystem, d.v.s. regler for afregning af  

 postbefordringen mellem de enkelte landes postvæsener.
Afgiftssystemet skal  

 baseres på de faktiske omkostninger og på kvaliteten under hensyn til de  

 specifikke nationale forhold samtidig med, at der ydes leverandørerne af den  

 universelle service passende beskyttelse mod omgåelse baseret på en  

 uretmæssig udnyttelse af systemet.
 7) Fremme af harmonisering af tekniske standarder.
 8) Sikring af, at der uden for eneretsområdet er rimelige  

 konkurrencevilkår mellem leverandøren af den universelle service og andre  

 leverandører.
 9) Adskillelse af den regeludstedende funktion fra den driftsmæssige  

 virksomhed.
 10) Sikring af, at der ved fastsættelsen af regler for postsektoren tages  

 hensyn til brugernes, herunder forbrugernes, behov, interesserne hos de  

 ansatte inden for postsektoren og postsektorens bidrag til den økonomiske,  

 kulturelle og sociale udvikling i Fællesskabet.
 Punkterne mangler endnu at blive konkretiseret i egentlige retsakter.
C.
Lovforslagets indhold Ifølge lovforslaget tildeles Post Danmark - jf. det samtidigt fremsatte  

 lovforslag om Post Danmark - koncession til indsamling, befordring og  

 omdeling af indenlandske adresserede breve samt til postbefordring på dansk  

 område af adresserede breve, der sendes fra afsendere i Danmark til udlandet  

 og fra udlandet til adressater i Danmark.
Ministeren bemyndiges til at  

 fastsætte den nærmere afgrænsning af enerettens omfang.
I forbindelse med  

 lovforslagets vedtagelse agter ministeren, at reducere den hidtidige  

 vægtgrænse for breve omfattet af eneretten fra henholdsvis 1000 og 2000 gram  

 til 250 gram.
I koncessionen forpligtes Post Danmark til at opretholde den  

 landsdækkende postbefordring med hensyn til adresserede breve, herunder  

 postkort, adresserede pakker, dag,- uge, og månedsblade samt  

 blindeforsendelser.
På grund af den liberalisering, der allerede er sket og forventes at ville  

 ske på postmarkedet, udvides anvendelsesområdet og for de regler, der i dag  

 gælder om posthemmelighed og poståbning for ansatte i Postvæsenet til at  

 gælde for den, der virker i en postvirksomhed.
Ejere af postvirksomheder, der  

 befordrer adresserede forsendelser, der vejer op til 20 kg, forpligtes til at  

 anmelde virksomheden til Posttilsynet, der vil blive etableret som en  

 selvstændig tilsynsmyndighed under Trafikministeriet i forbindelse med  

 lovforslagets vedtagelse.
 I perioden indtil Posttilsynet er etableret, varetager Trafikministeriet  

 tilsynets opgaver.
D.
Høring Lovforslaget har været sendt til høring hos følgende: Erhvervsministeriet,  

 Skatteministeriet, Justitsministeriet, Økonomiministeriet, Boligministeriet,  

 Statsministeriet, Finansministeriet, Indenrigsministeriet, Miljø- og  

 energiministeriet, Arbejdsministeriet, Udenrigsministeriet, GiroBank A/S og  

 Postvæsenet.
E. Økonomiske og administrative konsekvenser Den på finansloven etablerede tilskudsordning for Postvæsenets underskud  

 ved bladdistribution videreføres, således at der fra Trafikministeriet ydes  

 et tilskud til Post Danmark svarende til det beregnede underskud ved  

 bladbefordringen.
 I forbindelse med lovforslagets vedtagelse flyttes myndighedsopgaver fra  

 Postvæsenet til Posttilsynet, der tillige skal føre tilsyn med  

 koncessionshaveren.
F.
Miljømæssige konsekvenser Forslaget har ingen miljømæssige konsekvenser.
G.
Erhvervsøkonomiske konsekvenser Hensigten med forslaget er at forbedre rammerne for postbetjeningen, bl.a.  

 af erhvervslivet, og forslaget forventes derfor at have gunstige  

 erhvervsøkonomiske konsekvenser.
Samtidig skal lovforslaget sikre, at  

 konkurrencen i postsektoren foregår på lige vilkår.
Bemærkninger til de enkelte bestemmelser Til kapitel 1 Kapitlet definerer lovens anvendelsesområde.
På grund af den  

 liberalisering, der er sket på en del af postmarkedet, og den øgede  

 liberalisering, der forventes i årene fremover, foreslås det, at loven - i  

 modsætning til tidligere lovgivning på postområdet - skal gælde generelt for  

 postvirksomheder.
Ejeren af en postvirksomhed, der befordrer adresserede  

 breve, jf. § 3, samt andre adresserede forsendelser, der vejer op til 20 kg,  

 forpligtes til at anmelde virksomheden til Posttilsynet, jf. § 23.
Det er kun den erhvervsmæssige postbefordring, der foreslås omfattet af  

 loven.
Som udgangspunkt skal der derfor være tale om regelmæssig  

 postbefordring, der udføres mod betaling.
Lovforslaget omfatter alene adresserede forsendelser.
Befordring af  

 eksempelvis adresseløse forsendelser falder uden for lovens bestemmelser.
 Vægtgrænsen på 20 kg svarer til den i dag fastsatte grænse for pakker, der  

 er omfattet af befordringspligten.
I stk. 2 defineres postbefordring.
En virksomhed skal ikke udføre alle led  

 i postbefordringen for at falde ind under lovens anvendelsesområde.
Det er  

 tilstrækkeligt, at virksomheden for eksempel omdeler de forsendelser, der er  

 nævnt i stk.1.
Til kapitel 2 Kapitel 2 indeholder en generel beskrivelse af den forpligtelse, der  

 påhviler staten m.h.t. at sikre såvel private som erhvervsmæssige  

 efterspørgere afpostale tjenesteydelser en landsdækkende postservice til en  

 ensartet pris og på et højt kvalitetsniveau.
Kapitlet indeholder tillige en  

 beskrivelse af statens eneret på postområdet.
 At staten fortsat har eneret på befordring af visse forsendelser er en  

 konsekvens af, at staten har pligt til at sikre en landsdækkende befordring  

 af breve, pakker og blade til ensartede priser og på højt kvalitetsniveau.
I forbindelse med vedtagelsen af dette lovforslag agtes vægtgrænsen for  

 adresserede breve omfattet af eneretten nedsat til 250 gram.
Denne  

 liberalisering forventes ikke at reducere statens muligheder for at  

 opretholde den nuværende landsdækkende postservice.
Der er således ved afgrænsningen af eneretten lagt vægt på, at denne også  

 på længere sigt skal være af et sådant omfang, at den kan skabe økonomisk  

 grundlag for en universel postservice til ensartede priser og af høj  

 kvalitet, således som der er tradition for i Danmark, samt sikre  

 opretholdelsen af et passende fintmasket posthusnet.
Eneretten bør imidlertid  

 ikke række udover, hvad der er nødvendigt for at sikre opfyldelsen af statens  

 samfundsmæssige forpligtelser på postområdet.
Til § 2 Bestemmelsen indeholder en beskrivelse af, i hvilket omfang staten er  

 forpligtet til at sikre landsdækkende postbefordring til såvel private som  

 erhvervsmæssige efterspørgere af postale tjenesteydelser.
Bestemmelsen skal  

 ses i sammenhæng med § 10 og de dertil knyttede bemærkninger, hvorefter  

 befordringspligten ved tildeling af koncession vil blive overdraget til Post  

 Danmark.
 Postvæsenets befordringspligt omfatter i dag følgende forsendelser:
1) adresserede breve og blindeforsendelser, 2) adresserede pakker og 3) dag-, uge- og månedsblade samt tidsskrifter.
 Denne forpligtelse og afgrænsningen heraf ved hjælp af vægtgrænser og  

 fysiske mål, som i dag er indeholdt i administrativt fastsatte forskrifter,  

 foreslås opretholdt uændret.
 Ifølge § 2 i bekendtgørelse nr. 10 af 5. januar 1989 om benyttelse af  

 Postvæsenet er der tillige befordringspligt m.h.t adresseløse forsendelser,  

 herunder bl.a. forskellige former for kommercielle forsendelser,  

 reklamemateriale, offentlig information m.v.
 Denne administrativt fastsatte udvidelse af den egentlige befordringspligt  

 foreslås ikke opretholdt, idet befordring af adresseløse forsendelser i dag  

 er blevet et typisk konkurrenceprodukt og dermed en tjeneste, som Postvæsenet  

 udbyder i fuld konkurrence med andre operatører.
 Den allerede eksisterende konkurrence på dette marked forventes i sig selv  

 at sikre afsenderne af adresseløse forsendelser mulighed for befordring af  

 disse, også til mere tyndt befolkede områder, til en pris, som står i et  

 rimeligt forhold til omkostningerne ved udbringning i de pågældende områder.
Til stk. 2 Bestemmelsen svarer til § 1, stk. 2 og stk. 3 i den gældende postlov.  

 Imidlertid er der en produktudvikling i gang på dette felt.
Bestemmelsen er  

 derfor ingen hindring for, at koncessionshaveren udvikler nye produkter til  

 erstatning for de i bestemmelsen omtalte tillægsydelser.
Til stk. 3 Befordringspligten vedrører statens forpligtelse til befordring af breve  

 efter Verdenspostkonventionen, samt forpligtelsen til befordring af pakker i  

 henhold til Verdenspostforeningens pakkeoverenskomst, som Danmark har  

 tilsluttet sig.
Forpligtelsen til at modtage breve og pakker som angivet  

 gælder i det omfang, modtagerlandet har tilsluttet sig aftalerne om  

 udveksling af de pågældende ydelser.
Til stk. 4 Bestemmelsen indeholder en definition af befordringspligten.
Terminologien  

 moderniseres i forhold til postlovens § 14.
Til stk. 5 Adgangen til at begrænse postomdelingen i landdistrikterne vil som hidtil  

 kun blive benyttet i helt særlige tilfælde, idet det er regeringens  

 målsætning, at det er vigtigt at sikre en normal postbetjening i  

 landdistrikterne.
 Ifølge § 4 i bekendtgørelse om benyttelse af Postvæsenet kan Postvæsenet  

 gøre undtagelse for udbringning i landdistrikter:
1) når der er tale om særlig afsides eller utilgængelige steder og 2) for pakker, når særlige forhold taler for det.
 Dette regelsæt foreslås videreført.
Til stk. 6 Forsendelser omfattet af befordringspligten er i dag afgrænset af følgende  

 vægtgrænser: Adresserede indenlandske breve 1000 gram (breve til udlandet  

 2000 gram, jf.
Verdenspostkonventionen), blindeforsendelser 7 kilo,  

 adresserede pakker 20 kilo og dag-, uge- og månedsblade samt tidsskrifter 500  

 gram.
Disse vægtgrænser foreslås, i lighed med de hidtidige grænser m.h.t.  

 fysiske mål for de indleverede forsendelser, videreført.
Til § 3 Konkurrencen inden for postsektoren, og dermed også antallet af  

 operatører, er, som tidligere nævnt forøget betragteligt i de senere år.  

 Hertil kommmer, at EU-grønbogen, lægger op til en omfattende liberalisering  

 af postsektoren inden for EU.
Selv om grønbogens mange forslag endnu ikke er  

 omsat i konkrete retsakter, må der forventes øget konkurrence på markedet for  

 postale tjenesteydelser.
 Der er derfor behov for en klar og entydig afgrænsning af eneretten, som  

 skal sikre mod omgåelse af denne samt tjene som middel til at minimere  

 tvistigheder mellem koncessionshaveren og andre udbydere af postale  

 tjenesteydelser.
 Den foreslåede afgrænsning af eneretten som omfattende breve af ethvert  

 indhold, når dette er lagt i en konvolut eller lignende emballering og ligger  

 inden for visse af ministeren fastsatte grænser m.h.t vægt, pris og fysiske  

 mål, skal desuden ses i sammenhæng med ønsket om at undgå opbygning af  

 unødige kontrolforanstaltninger, navnlig med henblik på forsendelsernes  

 indhold.
Dette »konvolut-kriterium« vil tillige være udgangspunktet for  

 fortolkningen af, i hvilket omfang nyudviklede tjenester anses for at henhøre  

 under eneretsområdet.
Kriteriet vil, eksempelvis vedrørende såkaldt  

 elektronisk post, indebære, at håndteringen af den elektroniske post i form  

 af printning, kuvertering, adressering m.v. udgør en del af det  

 liberaliserede område.
Den eventuelle efterfølgende postbefordring af det  

 færdige produkt vil derimod være omfattet af eneretten, såfremt slutproduktet  

 er et adresseret brev.
Til adresserede breve henregnes, foruden de i stk. 1, nr. 1 nævnte  

 forsendelser, skriftlige meddelelser, herunder postkort, med et individuelt  

 indhold.
Dette supplerende kriterium for afgrænsningen af eneretten er  

 nødvendigt, da forsendelser af individuel karakter ellers ville kunne  

 befordres uden om staten, hvis forsendelsen distribueredes uden brug af  

 konvolut eller lignende emballering.
 Den foreslåede afgrænsning af eneretten medfører, at følgende i dag kendte  

 forsendelser er liberaliserede og dermed kan omdeles af andre end staten: 1)  

 adresserede breve, der falder uden for den af ministeren fastsatte  

 afgrænsning, jf. stk. 6, 2) kurerpost, jf. stk.7, 3) adresseløse  

 forsendelser, 4) adresserede kataloger, brochurer, blade og andre  

 forsendelser med et ensartet og trykt indhold, når de ikke er lagt i en  

 konvolut eller lignende emballering, jf. dog stk. 2, samt 5) adresserede  

 pakker.
 Opregningen af tjenesteydelser, der kan udbydes af andre operatører end  

 staten, er ikke udtømmende.
Til stk. 2 Af praktiske - bl. a. vejrmæssige - grunde bør adresserede kataloger,  

 brochurer, blade og andre forsendelser med et ensartet, trykt indhold også  

 kunne omdeles af andre end staten i emballeret stand.
Det er i givet fald en  

 forudsætning, at der anvendes gennemsigtig emballage, f.eks. plastfolie, idet  

 afsender normalt vil afstå fra at fremsende individuelle meddelelser med  

 eller i en forsendelse, hvis indholdet i kraft af gennemsigtig emballage er  

 synligt.
 Det vil som hidtil være muligt at forsyne adresserede kataloger,  

 brochurer, blade m.v. med omslag i form af mavebælte, korsbånd eller  

 lignende, uden forsendelserne får karakter af konvolutemballerede  

 forsendelser.
Til stk. 3 Statens eneret omfatter også postbefordring på dansk område af adresserede  

 breve, der sendes fra afsendere i Danmark til udlandet og fra udlandet til  

 adressater i Danmark.
 Private operatører kan transportere indkommende udlandspost til Danmark og  

 overgive det til koncessionshaveren med henblik på omdeling her i landet på  

 almindelige vilkår.
Til stk. 4 Ministeren bemyndiges til at begrænse eller ophæve statens eneret på  

 postbefordring af adresserede breve fra afsendere i Danmark til udlandet.
 Det er regeringens opfattelse, at en eventuel begrænsning eller ophævelse  

 af eneretten på udlandsområdet alene bør gælde den udgående udlandspost,  

 d.v.s. den post, der sendes fra Danmark til udlandet.
Det er derimod ikke hensigtsmæssigt at gennemføre en liberalisering af  

 adgangen til at omdele den indkommende udlandspost, d.v.s. den post, der  

 sendes fra andre lande til omdeling i Danmark, idet det ville indebære en  

 risiko for, at eneretten blev omgået.
Det ville være særdeles vanskeligt at  

 kontrollere, at eneretten vedrørende omdeling af indenlandske breve ikke blev  

 krænket i forbindelse med andre operatørers omdeling af tilsvarende breve fra  

 udlandet til modtagere i Danmark.
 En eventuel udnyttelse af bemyndigelsen forudsætter, at der er opnået  

 enighed om et omkostnings- og kvalitetsbaseret betalingssystem  

 (terminalafgifter). Som nævnt sigtes der mod indgåelse af en aftale om et  

 sådant betalingssystem med de øvrige EU- medlemsstater.
Til stk. 5 Eneretten omfatter hvert af de 3 led, der er indeholdt i definitionen af  

 postbefordring.
Til stk. 6 Ministeren bemyndiges til at foretage en nærmere afgrænsning af  

 adresserede breve omfattet af § 3, stk. 1 og stk. 3.
Som tidligere nævnt agter ministeren allerede nu, som et led i  

 tilpasningen af den danske lovgivning til den forventede fællesskabspolitik  

 på postområdet, at nedsætte vægtgrænsen for indenlandske samt  

 grænseoverskridende forsendelser, der er omfattet af eneretten, fra  

 henholdsvis 1000 og 2000 gram til 250 gram.
Den anførte vægtgrænse på 250  

 gram skønnes at udgøre et tilstrækkeligt økonomisk grundlag for, at  

 koncessionshaver kan varetage sine samfundsmæssige forpligtelser i henhold  

 til koncessionen.
 Den supplerende afgrænsning af eneretsområdet med en prisgrænse er  

 begrundet med, at eneretsområdet alene skal omfatte basisydelserne, hvorimod  

 tjenester, der indebærer ekstraordinære ydelser, f.eks. med hensyn til  

 befordringstid og afleveringsvilkår, bør falde uden for eneretsområdet.
Prisgrænsen fastsættes ikke som et bestemt beløb i kroner og ører, idet  

 dette ville nødvendiggøre en løbende justering under hensyn til den generelle  

 prisudvikling i samfundet.
Prisgrænsen vil derfor blive fastlagt som en  

 faktor ganget med taksten for breve i et vist vægtinterval.
På indeværende  

 tidspunkt er det tanken - efter lovforslagets vedtagelse - at fastsætte en  

 prisgrænse svarende til taksten for et brev afførste vægtsats ganget med  

 faktoren 6 for indenlandske breve.
Hvis der i EU-regi fastsættes en  

 prisfaktor for breve, der sendes til udlandet, fastsætter ministeren regler  

 herom, jf. § 9 i dette lovforslag.
Eftersom EU-politikken på postområdet endnu ikke er konkretiseret i form  

 af retsakter, er det ikke på nuværende tidspunkt muligt med sikkerhed at  

 forudsige, hvilket omfang og hvilken udformning den kommende  

 EU-liberalisering af postområdet konkret vil få.
Det kan således ikke  

 udelukkes, at eneretten senere vil skulle afgrænses efter en lavere vægt-  

 og/eller prisgrænse end den, der her er foreslået.
Bestemmelsen giver derfor  

 ministeren mulighed for på et senere tidspunkt at foretage yderligere  

 sænkninger af de på nuværende tidspunkt foreslåede vægt- og prisgrænser.
Til stk. 7 Kurerpost blev liberaliseret ved en ændring af postloven, jf. § 7a.
I  

 bemærkningerne til den pågældende paragraf er angivet følgende  

 karakteristika: - Hasteforsendelse fra dør til dør. - Forsendelsen garanteres  

 af operatøren med et ansvar for manglende rettidig opfyldelse. - Hver enkelt  

 forsendelse er under operatørens kontrol med mulighed for til ethvert  

 tidspunkt at opspore forsendelsen og omdirigere den. - Adressatens kvittering  

 for modtagelsen. - Private firmaers udførelse af kurerpostvirksomhed sker  

 uden Postvæsenets mellemkomst.
Denne fortolkning vil fortsat være gældende.
Til § 4 Bestemmelsen svarer til § 6, stk. 1 og stk. 2 i den gældende postlov.
Der  

 er derimod ikke behov for en bestemmelse svarende til stk. 3, og den er  

 derfor udeladt.
Til § 5 Bestemmelsen er en ændring i forhold til § 9 i den gældende postlov,  

 hvorefter det er forbudt personer og virksomheder hjemmehørende her i landet  

 at indlevere brevforsendelser til postbesørgelse i et andet land til  

 adressater her i landet.
 Reglerne i Verdenspostkonventionen på dette område er ændret således, at  

 staten kan afvise at modtage sådanne forsendelser til postbefordring under  

 visse betingelser.
 Ifølge konventionen har modtagerlandet ret til at opkræve sædvanlige  

 indenrigstakster for befordring af disse forsendelser enten fra afsenderen  

 eller, hvis dette ikke er muligt, fra postvæsenet i det land, hvorfra  

 forsendelsen er afsendt.
 Hvis hverken afsenderen eller postvæsenet i afsenderlandet er villige til  

 at betale de krævede takster, har postvæsenet i modtagerlandet ret til enten  

 at returnere forsendelserne til postvæsenet i afsenderlandet og kræve  

 refusion af forsendelsesomkostningerne, eller behandle dem i henhold til sine  

 interne regler, hvilket i praksis ofte vil indebære, at de bliver behandlet  

 som uanbringelige forsendelser.
Til § 6 Bestemmelsen svarer indholdsmæssigt til § 11 i den gældende postlov.
En  

 postkasse defineres i denne bestemmelse via sin funktion, d.v.s. at staten  

 har eneret til at etablere indsamlingssteder ved gade, vej eller andre  

 steder, hvor offentligheden har adgang.
Til § 7 Bestemmelsen svarer til § 40, stk. 1 i den gældende postlov, men er  

 begrænset til udgivelsen af frimærker.
 Det forudsættes, at koncessionshaveren, jf. § 10, tillige kan lade kort,  

 konvolutter og lignende, der er fremstillet af private, forsyne med  

 frimærkepåtryk eller andet frankopåtryk.
Til § 8 Bestemmelsen er omformuleret i forhold til postlovens § 10, men der er  

 ikke tale om nogen realitetsændring.
GiroBank A/S har i henhold til nævnte  

 paragraf tilladelse til at anvende det kronede posthorn som kendetegn, og  

 koncessionshaver, jf. § 10 og § 11, nr.10 i dette lovforslag, foreslås at få  

 både ret og pligt til at benytte det kronede posthorn som kendetegn.
Til § 9 Som tidligere nævnt har EU-kommissionen endnu ikke fremlagt konkrete  

 forslag til, hvilke regler der skal gælde på postområdet.
 Det er derfor vanskeligt at forudsige, hvordan den pågældende  

 EU-regulering mere konkret vil blive udformet. § 9 vil give ministeren  

 bemyndigelse til, inden for rammerne af dette lovforslag, at gennemføre den  

 pågældende EU-regulering i dansk ret.
 Såfremt den pågældende EU-regulering imod forventning måtte vise sig at  

 føre til f.eks. en afgrænsning af eneretsområdet, som ikke harmonerer med den  

 i § 3 foreslåede, eller andre tiltag, som ikke kan rummes inden for dette  

 lovforslag, vil efterfølgende lovændringer være påkrævet.
Til kapitel 3 I kapitel 3 fastlægges rammerne for den koncessionsordning, det er  

 hensigten at etablere.
Koncessionen tildeles den selvstændige offentlige  

 virksomhed Post Danmark.
I koncessionen beskrives de samfundsmæssige  

 forpligtelser og rettigheder, som Post Danmark overtager, samt vilkårene  

 herfor.
At der kun skal være een koncessionshaver skyldes, at markedet ikke  

 er så stort, at det vil være rentabelt at opbygge en ny konkurrerende  

 infrastruktur, som er nødvendig for at kunne opfylde den til eneretten  

 knyttede befordringspligt.
Til § 10 Til stk. 1 Bestemmelsen bemyndiger ministeren til ved koncession at overdrage statens  

 eneret i.h.t § 3, stk. 1 og stk. 3, § 6, § 7 og § 8. Koncessionen gives til  

 den selvstændige offentlige virksomhed Post Danmark.
 Koncessionen vil blive meddelt med virkning fra lovens ikrafttræden.
 Koncessionen kan ikke overdrages, men koncessionshaveren kan gøre brug af  

 underentreprenører i forbindelse med udførelsen af tjenesteydelser, der er  

 underlagt befordringspligt, jf. stk. 2. Koncessionshaveren har dog fortsat  

 ansvaret for, at koncessionen overholdes.
Til stk. 2 Koncessionshaveren overtager samtidig med tildelingen af koncessionen  

 statens befordringspligt i henhold til § 2. Eneretten og befordringspligten  

 er således knyttet uløseligt sammen.
Befordringspligten indebærer en forpligtelse for koncessionshaveren til at  

 opretholde en effektiv landsdækkende service for så vidt angår indsamling,  

 transport og omdeling af de i § 2 nævnte forsendelser.
Disse omfatter både  

 forsendelsestyper, som koncessionshaveren har eneret på befordring af, og  

 forsendelsestyper, der udbydes i konkurrence med andre udbydere af postale  

 tjenesteydelser.
I en bekendtgørelse udfærdiget med hjemmel i § 2, stk. 6 vil ministeren  

 ved vægt og fysiske mål afgrænse de forsendelser, der er omfattet af  

 befordringspligten.
Det foreslås, at afgrænsningen svarer til den nugældende.
Til stk. 3 Koncessionen kan ændres, hvis koncessionshaveren og trafikministeren er  

 enige herom.
Bortset herfra kan koncessionen kun ændres i de i stk. 3 angivne  

 tilfælde.
 Bestemmelsen sikrer, at sådanne ændringer kan ske, uden at staten af den  

 grund ifalder økonomisk ansvar over for koncessionshaveren, uanset at de  

 økonomiske vilkår for koncessionshaverens virksomhed herved forrykkes.
 Det skal dog altid ved indskrænkninger af eneretten påses, at der stedse  

 er en sådan sammenhæng mellem enerettens udstrækning og koncessionshaverens  

 befordringspligt, at indtægterne fra eneretsområdet giver koncessionshaveren  

 tilstrækkeligt økonomisk grundlag til at sikre en opfyldelse af  

 befordringspligten i form af en landsdækkende service til ensartede priser og  

 af høj kvalitet.
Til § 11 Til nr. 1 Service- og kvalitetsmålsætningerne for Postvæsenet er i dag ikke  

 lovfæstede, men fastsat af virksomheden selv med udgangspunkt i markedets  

 krav og reflekteret i anmærkningerne til afsnittet om Post- og  

 Telegrafvæsenet i finansloven, jf. senest finansloven for 1994, § 27.11.21,  

 tekstanmærkning nr. 1.
De konkrete servicemål for udbringning af breve, som finansloven henviser  

 til, fremgår af tabellerne på de enkelte postkasser landet over.
De senest  

 fastsatte kvalitetsmål i relation til dette serviceniveau er, at 97% af de  

 forsendelser, der er indleveret rettidigt med henblik på omdeling næste  

 hverdag, bør opnå omdeling som lovet.
Kvalitetsmålet for økonomibreve er, at  

 97% bør være omdelt senest 3 hverdage efter indlevering, for økonomibreve  

 indleveret torsdag eller fredag dog 4 hverdage.
Servicemålet for  

 pakkebefordring er dag-til-dag befordring mellem alle byer (undtagen til  

 Bornholm). Kvalitetsmålet i relation til dette serviceniveau er, at 99% af de  

 indleverede pakker omdeles rettidigt til kunderne.
 De nuværende service- og kvalitetsmål foreslås som udgangspunkt videreført  

 af koncessionshaveren.
I koncessionen vil Post Danmark blive forpligtet til årligt at udarbejde  

 en redegørelse om virksomhedens service- og kvalitetsmål såvel for  

 eneretsområdet som for de konkurrenceprodukter, der er underlagt  

 befordringspligt.
Redegørelsen fremsendes til ministeren.
 Det vil ligeledes indgå i koncessionsvilkårene, at ministeren kan kræve  

 ændringer i de fastsatte mål.
 Såfremt der foreligger væsentlige mangler med hensyn til  

 koncessionshaverens opfyldelse af kvalitetsmålene, kan ministeren pålægge  

 Post Danmark at iværksætte foranstaltninger med henblik på at forbedre  

 kvaliteten af de postale tjenesteydelser.
Ministeriet skal sikre, at koncessionshaveren får foretaget periodiske  

 repræsentative målinger vedrørende overholdelsen af de fastlagte  

 kvalitetsmål.
Målingerne skal udføres af en anden end koncessionshaveren, og  

 resultaterne af målingerne offentliggøres.
Koncessionshaveren afholder  

 udgifterne til disse målinger.
De generelle forretningsbetingelser vil udover service- og kvalitetsmål  

 bl.a. omfatte erstatningsregler for de pågældende tjenesteydelser samt regler  

 for brugernes - d.v.s. også konkurrenternes - adgang til at benytte sig af de  

 postale tjenesteydelser, der er omfattet af befordringspligten.
De konkrete  

 forretningsbetingelser fastsættes af Post Danmark inden for rammerne af de i  

 koncessionen fastsatte vilkår.
Til nr. 2 Taksterne fastsættes af koncessionshaveren.
Takstniveauet for indenlandske  

 breve omfattet af eneretten og for dag-, uge- og månedsblade samt  

 tidsskrifter godkendes af trafikministeren i samråd med finansministeren.
Til  

 brug for godkendelsen af takstniveauet udarbejdes for indenlandske  

 forsendelser på eneretsområdet en prisloftsmodel.
Modellen består i, at  

 taksterne reguleres med den procentvise udvikling i bruttoprisindekset  

 (forbrugerprisindekset) med fradrag af 1 procentpoint.
Opgørelsen tager  

 udgangspunkt i den seneste takstforhøjelse for brevporto i 1992. På grundlag  

 af de i dag foreliggende opgørelser forventes den næste takstforhøjelse på  

 brevområdet tidligst at finde sted i 1998. Dette princip indføres for at give  

 forbrugerne en garanti for, at der ikke sker vilkårlige forhøjelser på  

 eneretsområdet, samt for at sikre, at virksomheden til stadighed har et  

 incitament til at effektivisere driften.
Posttilsynet fører tilsyn med, at  

 prisloftsmodellen overholdes.
Hidtil har taksterne for befordring af dag-, uge- og månedsblade samt  

 tidsskrifter i princippet været reguleret årligt i takt med  

 forbrugerprisindekset.
Den ordning agtes videreført.
Den konkrete reguleringsmodel for takstfastsættelsen på eneretsområdet  

 samt for dag-, uge- og månedsblade fastsættes af ministeren i samråd med  

 finansministeren.
Den hidtidige ordning om portofri befordring af  

 blindeforsendelser videreføres.
 Taksterne for forsendelser til udlandet samt til Færøerne og Grønland  

 fastsættes af koncessionshaveren.
Til nr. 3 Det nuværende kommercielt baserede samarbejde mellem Postvæsenet og  

 GiroBank A/S om den fælles benyttelse af posthusnettet, som blev fastlagt ved  

 lov nr. 323 af 31. maj 1991, videreføres, idet Post Danmark vil kunne indgå  

 aftale med GiroBank A/S, der rækker ud over den gældende aftaleperiode, der  

 udløber med udgangen af 1997.
 Posthusnettets udstrækning og serviceforhold er ikke nogen given  

 størrelse, og har ved flere lejligheder været genstand for politisk  

 drøftelse, herunder bl.a. i Folketingets Trafikudvalg.
 Senest tilsluttede Trafikudvalget sig i oktober 1992 at lade den daværende  

 kommunikationsministers redegørelse af 6. juli 1992 vedrørende retningslinier  

 for posthusnettets fremtidige struktur og serviceniveau danne grundlag for  

 Postvæsenets fremtidige dispositioner vedrørende posthusnettet.
Redegørelsen understregede behovet for at udvikle nye forretningsområder  

 til posthusnettet, således at de generelle servicekrav til Postvæsenet,  

 herunder kravet om et landsdækkende posthusnet, kunne opfyldes på et  

 forretningsmæssigt sundt grundlag.
Uanset en forstærket indsats på dette  

 område var redegørelsens konklusion imidlertid også, at det ikke kunne  

 forventes, at de nye forretningsområder i økonomisk henseende kunne opveje  

 det fortsatte kraftige fald i kontante ind- og udbetalinger.
Redegørelsen  

 konkluderede derfor videre, at der fortsat var behov for tilpasning af  

 filialstrukturen med henblik på at muliggøre lønsom drift af posthusnettet.
Postvæsenet havde i den forbindelse allerede forud for afgivelsen af  

 rapporten udviklet et postbutikkoncept med henblik på opfyldelse af kundernes  

 behov for personlig postbetjening også i mindre lokalområder.
Redegørelsen  

 gav anledning til visse justeringer af postbutikkonceptet, bl.a. med henblik  

 på at sikre, at postbutikkernes åbningstid i størst mulig udstrækning kom til  

 at svare til den øvrige forretnings åbningstid, og at der i øvrigt skete en  

 udvidelse af postbutikkernes kompetence, så disse i videre udstrækning end  

 hidtil kunne håndtere forsendelser til udlandet.
Den fortsat nødvendige  

 tilpasning af posthusnettet skulle ifølge redegørelsen ske efter nærmere  

 retningslinier fastlagt i denne.
 Det er derfor hensigten i koncessionen at pålægge koncessionshaveren en  

 gang om året at udarbejde en redegørelse om filialforholdene med angivelse af  

 den hidtidige udvikling samt hovedprincipperne for den fremtidige udvikling.  

 Redegørelsen vil skulle fremsendes til ministeren, der, såfremt overordnede  

 hensyn nødvendiggør dette, vil være berettiget til at kræve ændringer af de  

 af virksomheden fastsatte principper for posthusnettets udvikling.
 Eventuelle krav herom fra ministerens side vil ikke kunne udløse  

 erstatningskrav mod staten fra hverken koncessionshaverens eller GiroBank  

 A/S' side.
Til nr. 4 Der tænkes her primært på opfyldelse af de handicappedes behov for postale  

 tjenesteydelser.
Som eksempel kan nævnes blindeforsendelser.
Til nr. 5 Det vil blive indføjet i koncessionsvilkårene, at brugerne skal sikres  

 ensartede vilkår for adgangen til at benytte sig af de postale  

 tjenesteydelser, der er omfattet af befordringspligten.
Storkunderabatter og  

 lignende skal gives på ikke-diskriminerende vilkår, og andre udbydere af  

 postale tjenesteydelser skal i det omfang, de ønsker at benytte  

 tjenesteydelser omfattet af koncessionshaverens befordringspligt, have samme  

 mulighed som andre brugere for at opnå storkunderabatter m.v.
Post Danmarks regnskaber opgøres efter reglerne i lov om visse selskabers  

 aflæggelse af årsregnskab m.v.
Virksomheden skal således opgøre sit regnskab  

 på samme måde som konkurrenterne med de fordele, det giver med hensyn til  

 håndtering af investeringer (afskrivninger), krav til egenkapital og  

 bevarelse af denne m.v.
Post Danmarks regnskaber revideres og påtegnes af  

 Rigsrevisor som medrevisor, den statsautoriserede revisor samt af den interne  

 revisionschef.
 Konkurrencelovens §§ 11-14 er gældende for den del af Post Danmarks  

 virksomhed, der ikke er omfattet af en eneret eller underlagt  

 befordringspligt, jf. § 11, stk. 4 i Forslag til Lov om Post Danmark.
 Ministeren fastsætter efter drøftelse med Konkurrencerådet regler for  

 virksomhedens regnskabsføring, der bl.a. skal sikre følgende:
 1) Overholdelse af principper for retvisende regnskabsføring.
 2) At det fornødne datagrundlag er til stede, således at det kan vurderes  

 om reglerne for lige konkurrencevilkår er overholdt (forbud mod  

 konkurrenceforvridende krydssubsidiering).
 Krydssubsidiering fra eneretsområdet til rene konkurrenceområder, hvor  

 koncessionshaveren ikke er pålagt befordringspligt, må ikke finde sted.
 Krydssubsisiering fra eneretsområdet til de områder, der er pålagt  

 befordringspligt, men hvor de pågældende forsendelsesarter iøvrigt kan  

 udbydes af andre end koncessionshaveren, må ikke række videre end  

 opretholdelsen af det landsdækkende udbud af de pågældende tjenester til en  

 ensartet pris og på et højt kvalitetsniveau nødvenddiggør og må ikke give  

 anledning til konkurrenceforvridning.
Overholdelse af reglementets bestemmelser vil blive påset af  

 Trafikministeriet, der skal have virksomhedens årsregnskab forelagt til  

 kommentering til brug for ministerens endelige godkendelse.
Samtidig med  

 indsendelsen af det reviderede årsregnskab til ministeren foranlediger Post  

 Danmark, at der fremsendes en erklæring fra virksomhedens statsautoriserede  

 revisor til ministeriet om, at virksomhedens regnskabsføring og  

 forretningsvirksomhed er sket i overensstemmelse med det af ministeren  

 godkendte reglement med tilhørende konkurrenceretlige retningslinier.
Til nr. 6 Postvæsenet deltager i dag i arbejdet i de internationale  

 samarbejdsorganisationer på postområdet.
Det er Verdenspostforeningen (UPU),  

 EU m.v.
Denne praksis ønskes videreført.
Til nr. 7 Koncessionshaveren skal også fremover efterleve forpligtelser i henhold  

 til bindende beslutninger truffet af UPU samt andre aftaler indgået af den  

 danske stat i UPU-regi samt aftaler indgået i andre internationale  

 organisationer af mellemstatslig karakter.
Statens forpligtelse efter  

 Verdenspostkonventionen til at befordre breve fra afsendere i Danmark til  

 udlandet og fra udlandet til modtagere i Danmark er lovfæstet i § 2, stk. 3.  

 Det samme gælder statens forpligtelse til at befordre pakker efter den i  

 bemærkningerne til § 2, stk. 3 omtalte pakkeoverenskomst.
Statens  

 forpligtelser vedrørende disse produkter overføres således til  

 koncessionshaveren på grundlag af § 10, stk. 2 i dette lovforslag.  

 Efterlevelse af øvrige forpligtelser i henhold til andre vedtagelser indgået  

 i det internationale samarbejde i UPU-regi betragtes ikke som en del af den  

 lovfæstede befordringspligt i § 2.
Til nr. 8 Formålet med bestemmelsen er bl.a. at kunne pålægge koncessionshaveren at  

 gennemføre det planlægningsarbejde og træffe de foranstaltninger, som til  

 enhver tid måtte være påkrævet med henblik på opretholdelse af postbefordring  

 under ekstraordinære forhold.
Til nr. 9 Ministeren skal godkende det årlige frimærkeprogram.
Til nr. 10 Koncessionshaveren bliver forpligtet til at anvende det kronede posthorn  

 som kendetegn.
Bestemmelsen forpligter tillige eksempelvis postbutikker til  

 at anvende det kronede posthorn.
Til nr. 11 Bestemmelsen danner grundlag for via koncessionen at videreføre de  

 nuværende forpligtelser til befordring af forsendelser til Færøerne og  

 Grønland.
Til § 12 I forbindelse med vedtagelsen af dette lovforslag oprettes en selvstændig  

 tilsynsmyndighed under Trafikministeriet, der kaldes Posttilsynet.
 Trafikministeren fastlægger de nærmere regler om Posttilsynets virke.
Til § 13 Ministeren har i medfør af sin tilsynsbeføjelse, jf. § 12, adgang til at  

 tage sager vedrørende koncessionshaverens overholdelse af koncessionen op.  

 Ministeren kan i den forbindelse til enhver tid afkræve koncessionshaveren en  

 redegørelse om de pågældende forhold.
 Ministeren kan endvidere påtale forhold vedrørende koncessionshaverens  

 opfyldelse af de forpligtelser, der er indeholdt i koncessionen.
 Sanktionen nævnt i stk. 2 skyldes, at der kan være behov for en hurtig  

 reaktionsmulighed.
Til § 14 De gældende betingelser for befordring til nedsat takst af dag-, uge- og  

 månedsblade samt tidsskrifter, agtes videreført i den bekendtgørelse,  

 ministeren udsteder med hjemmel i stk. 2. Reglerne kan ændres af ministeren  

 efter drøftelse med de berørte brancheorganisationer.
Det er hensigten, at Posttilsynet skal føre tilsyn med, at reglerne  

 overholdes.
Hvis koncessionshaveren er i tvivl om, hvorvidt et blad er  

 omfattet af bladtilskudsordningen, overgives sagen til Posttilsynets  

 afgørelse, der kan indbringes for trafikministeren.
Til stk. 3 Som følge af de særligt lave bladtakster, som har været praksis igennem de  

 senere år, påføres Postvæsenet et betragteligt økonomisk tab ved  

 bladdistribution.
Med henblik på at give et mere retvisende billede af  

 Postvæsenets drift er der fra og med finanslov 1994 etableret en  

 tilskudsordning for Postvæsenets underskud ved bladdistribution.
Tilskuddet  

 optages som en udgift i Generaldirektoratet for P&T og en tilsvarende  

 indtægt i Postvæsenet.
Ved Postvæsenets omdannelse til Post Danmark  

 videreføres denne tilskudsordning, således at der fra Trafikministeriet ydes  

 et tilskud til Post Danmark svarende til det beregnede underskud ved  

 bladbefordringen.
Ved beregningen af underskuddet ved bladdistribution medtages de direkte  

 indtægter og omkostninger samt særbestemte kapacitetsomkostninger principielt  

 svarende til den metode, der er anvendt ved opgørelsen af underskuddet i  

 finansloven.
Dette betyder, at opgørelsen af underskuddet baseres på den  

 resultatopgørelse, der i regnskabsmæssig sammenhæng betegnes som  

 dækningsbidrag II.
Det forudsættes iøvrigt, at beregningerne baseres på Post  

 Danmarks produktøkonomiregnskab, hvis principper fastsættes i det  

 regnskabsreglement, som af ministeren fastsættes for virksomheden.  

 Beregningerne baseres iøvrigt på, at der hvert tredie år startende med 1995  

 foretages en samlet beregning af et grundbeløb på grundlag af den nævnte  

 metodik, hvorefter beregningen de efterfølgende to år baseres på en  

 regulering af tilskuddet i forhold til mængden af blade og  

 forbrugerprisindekset.
Endvidere fastsætter ministeren for en treårsperiode et  

 produktivitetsudviklingskrav til bladbefordringen.
Tilskuddet reduceres hvert  

 år med dette krav.
 Såfremt bladportoen årligt reguleres i en anden takt end  

 forbrugerprisudviklingen, reguleres tilskuddet tillige med et beløb svarende  

 til differencen i portoprovenu forstået som forskellen mellem det faktiske  

 provenu og det provenu, som ville være opnået, hvis bladportoen havde fulgt  

 forbrugerprisudviklingen.
Til kapitel 4 Kapitlet indeholder regler for postbefordring m.v.
Til § 15 Postvæsenets erstatningspligt for almindelige breve og pakker er hidtil  

 fastlagt i postloven samt i bekendtgørelsen om benyttelse af Postvæsenet.
Postvæsenet yder efter den gældende postlov ikke erstatning ved  

 forsinkelse eller bortkomst af almindelige brevforsendelser.
For almindelige  

 pakker er der fastlagt visse begrænsninger med hensyn til erstatningens  

 størrelse ved bortkomst eller indholdsbeskadigelse, og der ydes ikke  

 erstatning i tilfælde af forsinkelse.
Baggrunden for disse begrænsninger i Postvæsenets erstatningspligt for  

 almindelige brevforsendelser og pakker er bl.a., at disse forsendelser har  

 karakter af masseforsendelser, der indleveres via postkasser eller som  

 masseindleveringer.
Dette gør det i praksis vanskeligt for Postvæsenet at  

 kontrollere, hvornår skader opstår i forbindelse med håndteringen af disse  

 forsendelser, og gør det dermed også vanskeligt at minimere risikoen herfor.
Bestemmelsen giver koncessionshaveren mulighed for - inden for regler, som  

 fastlægges af ministeren - i de generelle forretningsbetingelser for  

 derespektive postale tjenesteydelser, der er underlagt befordringspligt, at  

 fastsætte bindende begrænsninger i erstatningspligten.
Der vil fortsat være  

 mulighed for - mod forhøjet betaling - at sende breve og pakker med særlig  

 garanti mod bortkomst, forsinkelse m.v. med deraf følgende krav på  

 erstatning.
 For rene konkurrenceprodukter vil de nødvendige begrænsninger i Post  

 Danmarks erstatningspligt blive fastlagt i forretningsvilkår, som forpligter  

 kunderne efter almindelige aftaleretlige regler.
Til § 16 Bestemmelsen svarer til § 22 i den gældende postlov.
Til § 17 Bestemmelsen sigter på en videreførelse af den hidtidige regulering af  

 forholdene vedrørende opstilling af husbrevkasser.
Bestemmelserne om opstilling af husbrevkasser blev indsat i postloven ved  

 lov nr. 131 af 31. marts 1971. Formålet var at opnå besparelser i  

 omdelingstjenesten.
Det fremgik af bemærkningerne til lovforslaget, at dette  

 kun vedrørte nybyggeri.
 Ved lov nr. 51 af 9. februar 1983 blev bestemmelserne ændret, så reglen om  

 opstilling af husbrevkasse ved det enkelte fritidshus kom til at gælde for  

 alle fritidshuse, uanset opførelsestidspunkt.
I lovforslaget er ordene »nybygninger med flere end tre  

 afleveringssteder i hver opgang« samt »nyopførte villaer og  

 rækkehuse« slettet.
Der er ikke tale om nogen realitetsændringer i  

 forhold til de gældende bestemmelser.
Koncessionshaveren vil således også  

 fremover alene kunne kræve opstillet husbrevkasseanlæg for etageejendomme med  

 flere end tre afleveringssteder (husstande, kontorer m.v.), når  

 byggetilladelsen er udstedt efter den 1. januar 1974, ligesom  

 koncessionshaveren alene vil kunne kræve husbrevkasser opstillet ved  

 indgangen til den enkelte parcel ved villaer og rækkehuse med byggetilladelse  

 udstedt efter den 1. januar 1973. Det forekommer imidlertid misvisende på  

 nuværende tidspunkt at betegne alle disse bygninger som  

 »nybyggeri«.
Til stk. 4 I dag udleveres forsendelser til forskellige enheder under samme  

 virksomhed eller institution normalt samlet på eet sted, når enhederne er  

 placeret inden for et afgrænset område.
Det drejer sig eksempelvis om  

 forsendelser til et hospital eller en læreanstalt, der består af flere  

 bygninger, der ikke kan identificeres ved offentligt anerkendt gadenavn og  

 nummer, og som derfor ikke har en selvstændig adresse.
Denne praksis foreslås  

 videreført.
Koncessionshaveren kan tilbyde virksomheder m.v., der ønsker  

 postforsendelserne afleveret i forskellige enheder inden for et afgrænset  

 område, denne service, men mod ekstrabetaling til koncessionshaveren.
Til § 18 Bestemmelsen er en delvis videreførelse af § 21 i den gældende postlov.
Postvæsenet har i dag aftaler med transportører om, at disse skal  

 medbringe forsendelser omfattet af befordringspligten til og fra de ved de  

 respektive ruter liggende posthuse og udvekslingssteder.
Som det fremgår af,  

 § 6, stk. 1 i det samtidigt fremsatte lovforslag om Post Danmark, overtager  

 virksomheden samtlige rettigheder og forpligtelser fra Postvæsenet.
 Bestemmelsen tager derfor alene sigte på de tilfælde, hvor de eksisterende  

 aftaler opsiges, eller hvor der er behov for nye aftaler, og enighed ikke kan  

 opnås.
Til stk. 2 Bestemmelsen svarer til § 21, stk. 2 i den gældende postlov.
Til § 19 Bestemmelsen erstatter postlovens § 28 om uanbringelige forsendelser.
I takt med den stigende liberalisering på postområdet - specielt  

 nedsættelse af vægtgrænsen for de af eneretten omfattede breve - er der behov  

 for regler om koncessionshavers behandling af forsendelser, der befordres af  

 andre operatører, men som fejlagtigt kommer koncessionshaver i hænde.
Det  

 forventes, at der vil komme flere fejlindleveringer af returpost - specielt  

 til postkasser.
 Forsendelser, der efter operatørens omdeling returneres til  

 koncessionshaver, vil blive håndteret forskelligt afhængig af, om der er  

 indgået aftale mellem koncessionshaveren og afsenderen eller operatøren om  

 returnering eller anden viderebefordring af de pågældende forsendelser og  

 vilkårene - herunder betalingen - herfor.
Foreligger en aftale, vil koncessionshaveren som hovedregel viderebefordre  

 forsendelserne til rette modtager eller modtagerens nye adresse, hvor dette  

 er muligt, og returnere øvrige forsendelser til afsenderen eller operatøren.  

 Eventuelle aftaler vil skulle indgås på almindelige forretningsmæssige  

 vilkår.
I tilfælde, hvor der ikke er indgået sådanne aftaler, behandles  

 forsendelserne som uanbringelige.
Til stk. 3 Hidtil har der ikke været regler om postvirksomheders - bortset fra  

 Postvæsenets - behandling af uanbringelige forsendelser.
 Bestemmelsen giver ministeren hjemmel til at fastsætte regler bl.a. om  

 fremlysning af uanbringelige forsendelser samt eventuelt bortsalg eller  

 destruktion af disse.
Til § 20 Kommuner kan efter almindelige offentligretlige retsgrundsætninger om  

 kommunernes opgavevaretagelse normalt ikke lovligt udføre eller bidrage  

 økonomisk til løsning af opgaver, som det påhviler statslige myndigheder at  

 varetage.
 Bestemmelsen er derfor indsat for at give kommunerne en videre adgang til  

 mod betaling at udføre postale tjenesteydelser, således at der eksempelvis  

 kan etableres samdrift mellem et postkontor og et folkebibliotek, hvor det  

 findes hensigtsmæssigt.
 Det er ikke hensigten med bestemmelsen, at kommunerne skal yde støtte til  

 koncessionshaverens udførelse af postale tjenesteydelser.
 Denne bestemmelse ændrer ikke ved statens pligt til at sikre den  

 landsdækkende postbefordring.
Til kapitel 5 Anvendelsesområdet for reglerne om posthemmelighed og poståbning udvides,  

 således at de også gælder for den, der virker i en postvirksomhed.
Til § 21 Postvæsenet har altid behandlet relationerne til kunderne fortroligt.  

 Derfor har alle ansatte i Postvæsenet underskrevet et livsvarigt  

 tavshedsløfte.
På baggrund af liberaliseringen i postsektoren foreslås det,  

 at bestemmelserne om tavshedspligt i den gældende postlov også omfatter den,  

 der har sit virke i en postvirksomhed.
Til stk. 3 En postvirksomhed kan gøre brug af underentreprenører i forbindelse med  

 postbefordringen.
Derfor udvides anvendelsesområdet for tavshedspligten til  

 også at gælde for den, der efter aftale med en postvirksomhed udfører  

 postbefordring, samt ansatte hos den pågældende.
Til § 22 Liberaliseringen af postsektoren - ikke mindst den påtænkte nedsættelse af  

 vægtgrænsen for de af eneretten omfattede breve til 250 gram - gør det  

 påkrævet, at Postvæsenets lovbestemte adgang til uden retskendelse at åbne  

 uanbringelige forsendelser udvides til at gælde for postvirksomheder  

 generelt.
Bestemmelsen omfatter både breve og pakker.
At pakker er omfattet  

 af bestemmelsen skyldes bl.a., at en meddelelse kan foreligge på anden måde  

 end som almindelig skrift.
En diskette eller andre meddelelser med et  

 individuelt indhold kan eksempelvis sendes som pakke afhængig af vægt eller  

 dimensioner.
Til stk. 3 Ministeren vil fastsætte regler om, under hvilke betingelser åbningen af  

 forsendelserne kan foregå.
Det vil blive præciseret, at forsendelserne kun  

 kan åbnes og undersøges af personer, der er specielt udpeget dertil af chefen  

 for den pågældende virksomhed.
De udpegede vil skulle underskrive en  

 erklæring, hvorved de lover ikke at ville meddele uvedkommende noget, som ved  

 denne virksomhed er kommet til deres kundskab.
Ordningen vil være en  

 videreførelse af de regler, der i dag gælder for Postvæsenets undersøgelse af  

 uanbringelige forsendelser.
 Klager over manglende overholdelse af reglerne vil kunne indbringes for  

 Posttilsynet.
Til kapitel 6 I kapitlet omtales anmeldelsespligten m.v.
Til § 23 Med det foreliggende lovforslag sker der som tidligere nævnt for første  

 gang en egentlig regulering af den virksomhed, der udføres af andre udbydere  

 af postale tjenesteydelser end koncessionshaveren.
Der indføres  

 anmeldelsespligt for ejere af postvirksomheder, der befordrer adresserede  

 breve og andre adresserede forsendelser, der vejer op til 20 kg.  

 Anmeldelsespligten er begrundet i, at ansatte i postvirksomheder får lov til  

 at åbne forsendelser i visse tilfælde, jf. § 22, hvorfor et vist tilsyn med  

 sektoren er påkrævet.
På den anden side har ministeriet ikke på det  

 foreliggende grundlag fundet anledning til at indføre en egentlig  

 godkendelsesordning.
Anmeldelsespligten er tillige begrundet med, at der i  

 Sverige er indført en anmeldelsesordning, og at den tyske regering har  

 besluttet at indføre en licensordning for postvirksomheder.
Hvis Danmark ikke  

 havde nogen form for registrering, kunne det frygtes, at mindre seriøse  

 operatører valgte at operere fra Danmark.
 Udtrykket virksomhed omfatter erhvervsvirksomheder og erhvervsdrivende,  

 uanset om virksomheden drives i selskabsform eller på anden måde.
 I henhold til stk. 2 vil postvirksomhederne bl.a. skulle give oplysning  

 om, hvorledes de vil administrere tavshedsløfterne fra de ansatte, jf. § 22.
 Posttilsynet behandler de modtagne anmeldelser og overvåger, at de  

 oplysninger, der er omfattet af anmeldelsespligten, fremsendes af de  

 pågældende virksomheder.
Til § 24 Bestemmelsen er indføjet for at skabe klare ansvarsforhold på  

 postmarkedet, således at det er tydeligt for enhver, hvem der har ansvaret  

 for postbefordring af den enkelte forsendelse.
Bestemmelsens hovedsigte er  

 således at nedbringe mængden af breve, der - selv om brevene er omdelt af  

 andre end koncessionshaveren - af modtagerne søges returneret til afsender  

 via koncessionshaveren.
 Det er den person eller virksomhed, som kunden har kontraheret med om  

 postbefordringen, der har ansvaret for forsendelsen, og som dermed skal sørge  

 for, at denne umiddelbart efter indsamlingen påføres oplysning om, hvem der  

 har ansvaret for befordringen.
Til kapitel 7 Kapitlet omhandler kontrol- og straffebestemmelser.
Til § 25 Da eneretten som tidligere nævnt er grundlaget for, at koncessionshaveren  

 forpligtes til at sikre en landsdækkende postservice af høj kvalitet og til  

 ensartede priser til både private og til erhvervskunder, er det vigtigt, at  

 eneretten respekteres.
Derfor er kontrolbestemmelsen indføjet.
 Kontrollen kan udføres uden retskendelse, idet den er et led i  

 Posttilsynets administrative kontrol med, at eneretten ikke krænkes.
 Såfremt Posttilsynet får mistanke om, at der foreligger en krænkelse af  

 eneretten, vil sagen blive behandlet efter retsplejelovens bestemmelser.
Til § 26 Stk. 1, nr. 1 og nr. 2, svarer til bestemmelserne i postlovens § 59.
 Det er fundet naturligt, at også overtrædelse af statens eneret til  

 udstedelse af frimærker bliver strafsanktioneret i denne lov, jf. stk.1, nr.  

 3.
 Stk.1, nr. 4, er ny og er en konsekvens af, at staten meddeler koncession,  

 jf. § 10.
 Stk. 1, nr. 5 og nr. 6, er nye bestemmelser.
Til § 27 Bestemmelsen udvider anvendelsesområdet for straffelovens § 152 og §§  

 152d-f, som omhandler den tavshedspligt, der påhviler personer, der virker  

 eller har virket i offentlig tjeneste eller hverv, til også at omfatte den,  

 der virker i en postvirksomhed.
Den, der indgår aftale med en postvirksomhed  

 om udførelse af postbefordring, er ligeledes omfattet af bestemmelsen.
På  

 tilsvarende måde udvides anvendelsesområdet for straffelovens § 153, der  

 drejer sig om den situation, hvor nogen, der virker i Postvæsenets tjeneste,  

 ulovligt åbner, tilintetgør eller underslår forsendelser eller understøtter  

 en anden i sådan adfærd.
Til kapitel 8 Kapitlet omhandler ikrafttræden og overgangsbestemmelser.
Til § 29 At reglerne vedrørende andre postvirksomheder først får senere virkning  

 for disse end for Post Danmark, skyldes praktiske forhold, idet disse  

 virksomheder ikke hidtil har været omfattet af regulering vedrørende deres  

 postvirksomhed.
Der er derfor behov for i samarbejde med branchen at overveje  

 udformningen af denne regulering nøje, således at der bliver tale om regler,  

 der belaster de berørte virksomheder mindst muligt.
Den nærmere  

 implementering af disse regler vil derfor ske i tæt samarbejde med de berørte  

 virksomheder.
Bilag Postloven Lovbekendtgørelse nr. 356 af 25. maj 1989 med de ændringer der  

 følger af nr. 323 af 31. maj 1991.
Kapitel 1 Lovens område Postvæsenets virksomhed § 1. Postvæsenet skal besørge:
1) adresserede breve og blindeforsendelser (brevforsendelser), 2) adresserede pakker og 3) dag-, uge- og månedsblade samt tidsskrifter.
 Stk. 2. Brevforsendelser skal kunne besørges rekommanderet eller  

 for breves vedkommende med angiven værdi.
 Stk. 3. Pakker skal kunne besørges rekommanderet eller med angiven  

 værdi.
§ 2. Postvæsenet er forpligtet til med eneret for GiroBank A/S at  

 stille de til enhver tid værende posthuse, herunder faste anlæg og løsøre,  

 samt tilknyttet personale til rådighed for udførelsen af finansielle  

 serviceydelser.
Denne forpligtelse gælder også over for tredjemand, som  

 GiroBank A/S måtte have indgået aftale med om udførelsen af de pågældende  

 ydelser.
 Stk. 2. Postvæsenet er uanset det i stk. 1 anførte berettiget til  

 efter aftale med GiroBank A/S undtagelsesvis selv eller ved tredjemand at  

 udføre finansielle serviceydelser jf. § 3, stk. 1.
Stk. 3. Postvæsenet er berettiget til betaling for de af stk. 1  

 omfattede ydelser.
Betalingen skal give postvæsenet dækning for  

 omkostningerne forbundet med ydelsernes levering samt en rimelig fortjeneste.
 § 3. Kommunikationsministeren kan fastsætte regler om, at  

 postvæsenet besørger småpakker, omdeler adresseløse forsendelser, forsikrer  

 forsendelser ud over den angivne værdi, opkræver pengebeløb ved udlevering af  

 brevforsendelser og pakker, indkasserer fordringer samt udfører andre  

 opgaver, der kan indgå som et naturligt led i postvæsenets virksomhed.
 Stk. 2. I tilslutning til disse regler giver ministeren  

 bestemmelser om, i hvilket omfang postvæsenet er ansvarlig for forretninger,  

 der udføres i henhold til stk. 1.
Forsendelser til og fra udlandet § 4. For postforsendelser, der befordres mellem Danmark og  

 udlandet, fraviges loven i det omfang, der er fastsat bestemmelser i  

 internationale overenskomster tiltrådt af Danmark.
Kapitel 2 Postvæsenets eneret § 5. Postvæsenet har eneret til at indsamle, befordre og omdele  

 følgende forsendelser:
 1) Lukkede breve og andre lukkede forsendelser, der opfylder betingelserne  

 for at kunne postbesørges, når forsendelserne indeholder skriftlige  

 meddelelser eller trykte meddelelser, der er udfyldt med skrift.
 2) Kort med skriftlige meddelelser eller med trykte meddelelser, der er  

 udfyldt med skrift, bortset fra fakturaer, følgesedler, konnossementer og  

 lignende følgedokumenter vedrørende en forsendelse, der lovligt kan besørges  

 uden om Postvæsenet.
 Stk. 2. Forsendelser, der er omfattet af stk. 1 skal straks  

 afleveres til det danske postvæsen, når de ankommer fra udlandet og er  

 bestemt til adressater her i landet eller skal befordres i transit over dansk  

 postområde eller med dansk postskib.
 § 6. Enhver kan dog uanset bestemmelserne i § 5 lovligt besørge  

 forsendelser uden om postvæsenet, når det sker i eget anliggende eller for en  

 anden, i hvis tjeneste den, der besørger forsendelsen, er ansat.
 Stk. 2. Det samme gælder, når besørgelsen sker for en anden, for  

 hvem han kun lejlighedsvis har påtaget sig denne bestemte besørgelse.
Stk. 3. Det er forbudt ansatte ved post- og telegrafvæsenet,  

 statsbanerne og koncessionerede virksomheder, der befordrer personer, gods  

 eller meddelelser, at påtage sig indsamling, befordring eller omdeling af den  

 i stk. 1 omhandlede art for andre.
Virksomhederne kan dog med egne  

 befordringsmidler befordre forsendelser i rent tjenesteligt anliggende inden  

 for virksomheden.
 § 7. Ingen må drive erhvervsvirksomhed ved at indsamle, befordre  

 eller omdele adresserede brevforsendelser.
 Stk. 2. Det er forbudt at danne eller opretholde sammenslutninger  

 til privat besørgelse af deltagernes eller andres forretningsmæssige  

 brevforsendelser.
§ 7a.
Kurerpost er ikke omfattet af eneretsbestemmelserne i §§ 5  

 og 7.
 § 8. Forsendelser kan lovligt besørges uden om postvæsenet, når  

 hver enkelt forsendelse er forsynet med gyldige frimærker efter postvæsenets  

 takster for den pågældende forsendelse.
§ 9. Det er forbudt personer og virksomheder, der er hjemmehørende  

 her i landet, at indlevere brevforsendelser til postbesørgelse i et andet  

 land til adressater her i landet for at drage fordel af lavere takster.
Det  

 samme gælder, hvis denne forsendelse indleveres til postbesørgelse i stort  

 antal, selv om indleveringen i udlandet ikke er sket for at drage fordel af  

 lavere takster.
 § 10. Anvendelse af det kronede posthorn som kendetegn er  

 forbeholdt postvæsenet samt GiroBank A/S.
 § 11. Kasser, der kan forveksles med postvæsenets brevkasser, må  

 ikke anbringes på gade, vej eller andre steder, hvortil offentligheden har  

 almindelig adgang.
Kapitel 3 Posthemmeligheden § 12. Den, der virker i postvæsenets tjeneste, må ikke give  

 uvedkommende nogen underretning om andres benyttelse af postvæsenet eller  

 lejlighed til selv at skaffe sig sådan oplysning.
 Stk. 2. Hemmeligholdelsespligten vedvarer, efter at den  

 pågældendes virke ved postvæsenet er ophørt.
 Stk. 3. Stk. 1 og 2 finder tillige anvendelse på forretninger  

 omfattet af § 2.
 § 13. Ubesørgelige lukkede forsendelser, som ikke på anden måde  

 kan bringes afsenderen i hænde, åbnes af postvæsenet efter regler, der  

 fastsættes af kommunikationsministeren.
 Stk. 2. Forsendelser kan ligeledes åbnes efter regler, der  

 fastsættes af ministeren, når det sker af hensyn til deres postbesørgelse  

 eller for at fastslå omfanget af en eventuel beskadigelse af forsendelsen.
Kapitel 4 Postbesørgelsen § 14. Postbesørgelsen omfatter modtagelse, befordring og omdeling  

 af forsendelser.
For brevforsendelser omfatter postbesørgelsen tillige  

 indsamling ved brevkasser.
 Stk. 2. Kommunikationsministeren kan fastsætte begrænsninger med  

 hensyn til omdelingen til enkelte husstande eller grupper af husstande i  

 landdistrikter.
 § 15. Kommunikationsministeren fastsætter de nærmere regler om  

 forsendelsers beskaffenhed og afgrænsning af de enkelte grupper af  

 forsendelser samt de nærmere betingelser for, at de kan modtages til  

 postbesørgelse.
Indlevering og modtagelse § 16. (Ophævet).
 § 17. Postvæsenet skal efter anmodning kvittere for modtagelsen af  

 rekommanderede forsendelser, pakker, forsendelser med angiven værdi og beløb,  

 der indbetales til besørgelse gennem postvæsenet.
 Stk. 2. Kvitteringer skal være udfyldt af afsenderen på en  

 blanket, der er fremstillet eller godkendt af postvæsenet.
 § 18. Afsenderen kan, indtil en forsendelse er afleveret til eller  

 anmeldt for rette modtager, forlange den tilbageleveret eller udleveret til  

 en anden end adressaten eller på anden måde forandre sin bestemmelse med den.
 § 19. En forsendelse er udelukket fra postbesørgelse, såfremt:
1) den indeholder genstande, hvis udbredelse er forbudt, 2) der på dens ydre er anført noget ulovligt, usømmeligt eller  

 fornærmende, 3) dens besørgelse kan forvolde skade eller været forbundet med fare eller  

 væsentlig ulempe.
 Stk. 2. Det samme gælder brevforsendelser indeholdende rede penge,  

 når forsendelsen ikke er sendt rekommanderet eller med angiven værdi.
 Stk. 3. Forsendelser til udlandet er desuden udelukket fra  

 postbesørgelse, når besørgelsen er forbudt i henhold til international  

 overenskomst, der er tiltrådt af Danmark, eller forsendelsen indeholder  

 genstande, hvis indførelse eller udbredelse er forbudt efter  

 bestemmelseslandets lovgivning.
 Stk. 4. Poststyrelsen kan tillade postbesørgelse af forsendelser,  

 der er omfattet af stk. 1 nr. 3), når faren eller ulempen nedbringes ved  

 særlige foranstaltninger og omstændighederne i øvrigt taler for det.
 § 20. Når en forsendelses beskaffenhed eller andre omstændigheder  

 giver grund til at formode, at forsendelsen er omfattet af § 19, kan  

 postvæsenet som betingelse for at besørge den forlange, at afsenderen i  

 overværelse af postpersonalet åbner den og foreviser dens indhold.
Befordring § 21. Den, der udfører regelmæssig befordring på dansk territorium  

 eller fra Danmark til udlandet, skal på postvæsenets forlangende og for  

 dettes regning medtage post til og fra de ved ruten beliggende posthuse eller  

 udvekslingssteder.
 Stk. 2. De nærmere bestemmelser vedrørende befordringen fastsættes  

 af kommunikationsministeren.
Udlevering § 22. Postforsendelser udleveres til adressaten eller til den, han  

 har givet fuldmagt til at modtage forsendelser.
 § 23. Forsendelser til indsatte i kriminalforsorgens anstalter og  

 arresthuse kan udleveres til institutionen.
§ 24. Poststyrelsen kan fastsætte regler for forsendelsers  

 udlevering ved nedlægning i brevkasse og for udlevering til andre end  

 adressaten eller hans befuldmægtigede, f.eks. til et voksent medlem af  

 adressatens familie eller forretningspersonale.
Endvidere kan poststyrelsen  

 fastsætte regler for udlevering af forsendelser til personer, hvis bo er  

 under skiftebehandling, forsendelser til umyndige personer og forsendelser  

 til personer, der udfører militærtjeneste.
 Stk. 2. Poststyrelsen fastsætter de nærmere regler for udlevering  

 af forsendelser til firmaer, aktieselskaber, stiftelser m.v. og for  

 forsendelser adresseret poste restante.
§ 25. Kommunikationsministeren kan fastsætte regler om, at der til  

 brug ved omdeling af forsendelser skal opstilles 1) brevkasseanlæg i stueetagen i nybygninger med flere end tre  

 aflveringssteder i hver opgang.
 2) brevkasser ved indgangen til den enkelte parcel ved nyopførte villaer  

 og rækkehuse.
 3) brevkasser ved indgangen til den enkelte parcel med fritidshus eller  

 centralt placerede brevkasseanlæg i fritidshusområder med nyopførte  

 fritidshuse.
 Stk. 2. Det kan i reglerne bestemmes, at der ved nye udstykninger  

 til fritidshusområder skal afsættes fornødent areal til opstilling af  

 centralt placerede brevkasseanlæg.
 Stk. 3. Det kan i reglerne bestemmes, at husstande, der ikke  

 opfylder bestemmelserne om opstilling af brevkasse, bliver undtaget fra  

 omdeling af post.
 § 26. Postvæsenet skal kræve kvittering for udlevering af  

 rekommanderede forsendelser og forsendelser med angiven værdi.
 § 27. Postvæsenet kan tilbageholde en forsendelse, indtil  

 erstatning eller manglende porto vedrørende denne forsendelse er betalt.
Stk. 2. Hvis den i stk. 1 nævnte betaling ikke finder sted inden 1  

 måned regnet fra tidspunktet for tilbageholdelsen, kan postvæsenet sælge  

 forsendelsen eller dens indhold.
Nettoprovenuet af salget tilfalder  

 statskassen medmindre afsenderen melder sig inden 1 år for at få provenuet  

 udbetalt.
I sådanne tilfælde udbetales provenuet med fradrag af skyldige  

 beløb samt påløbne omkostninger ved transport, opbevaring og salg.
Uanbringelige forsendelser § 28. Genstande, der ikke har kunnet postbesørges og heller ikke  

 har kunnet tilbageleveres til afsenderen, fremlyses ved en månedlig  

 bekendtgørelse i Statstidende, medmindre der er tale om letfordærvelige varer  

 eller andre genstande, der efter deres karakter bør bortskaffes.
Stk. 2. Afhentes genstandene ikke inden 3 måneder efter  

 fremlysningen, kan de sælges ved offentlig auktion, der kan afholdes af  

 postvæsenet uden medvirken af en af justitsministeriet beskikket  

 auktionsleder.
Genstande af ædelmetal samt ædelstene kan dog sælges uden  

 auktion til sagkyndige erhvervsvirksomheder.
Indtægterne tilfalder  

 statskassen.
 Stk. 3. Kommunikationsministeren fastsætter nærmere regler om de  

 spørgsmål, der er nævnt i stk. 1 og 2.
§ 29. (Ophævet) Andre bestemmelser § 30. Kommunikationsministeren eller efter dennes bestemmelse  

 poststyrelsen fastsætter de nærmere regler for forretningernes omfang og  

 udførelse.
 Stk. 2. Kommunikationsministeren kan fastsætte nærmere regler for  

 indgåelse af aftaler med tredjemand om udførelse af postforretninger.
 Stk. 3. Hvis et krav rejses mod en tredjemand, som postvæsenet har  

 indgået aftale om udførelse af forretninger med, skal denne have ret til et  

 benytte sig af indsigelser og ansvarsbegrænsninger, som postvæsenet kan  

 påberåbe sig.
Stk. 4. Takster og de bestemmelser, der fastsættes af  

 poststyrelsen, optages ikke i Lovtidende.
Kommunikationsministeren fastsætter  

 regler om, hvorledes takster og de nævnte bestemmelser bekendtgøres.
 § 31. Poststyrelsen fremstiller de blanketter, der er nødvendige  

 til postens ekspedition.
 Stk. 2. Poststyrelsen kan give tilladelse til, at blanketterne  

 fremstilles af andre.
 Stk. 3. Blanketter med derpå klæbede frimærker, der er benyttet  

 ved postens ekspedition, er postvæsenets ejendom.
Kapitel 5 Betaling for postvæsenets ydelser Takster § 32. Kommunikationsministeren fastsætter portoen for  

 postbesørgelse af de forsendelser, der er nævnt i § 1 stk. 1. Taksterne skal  

 dog godkendes af folketingets finansudvalg.
 § 33. Poststyrelsen fastsætter taksterne for:
 1) de forretninger, der udføres i henhold til § 3.
2) forsendelser til Færøerne, Grønland og udlandet, 3) de tillægsydelser, der kan knyttes til de forretninger, der er nævnt i  

 § 1, 4) pakker, der er af særlig stort omfang (voluminøse pakker), eller som  

 kræver særlig behandling under befordringen (forsigtigpakker), og 5) blade, der skal omdeles til grupper af modtagere (summarisk anmeldte  

 blade), udgiverkorsbånd, bladtillæg, bladindlæg samt blade, der besørges på  

 særlige vilkår.
 § 34. Poststyrelsen fastsætter regler om takstberegningsmåden.
§ 35. (Ophævet) § 36. (Ophævet) Frankeringsformer, betaling af porto og gebyrer § 37. Frankering af postforsendelser skal ske ved frimærker, som  

 er påtrykt eller påklæbet forsendelsen.
 Stk. 2. Poststyrelsen kan tillade frankering ved aftryk frembragt  

 ved stempel, bogtryk eller anden trykmetode.
 Stk. 3. Poststyrelsen kan fastsætte regler om, at visse kategorier  

 af forsendelser ikke skal frankeres, men at portoen skal betales kontant,  

 samt at betalingen af særlige tjenester og ydelser sker kontant.
 Stk. 4. Poststyrelsen kan fastsætte nærmere regler om betaling af  

 porto, herunder om, at der kan ydes henstand med betalingen.
 § 38. Afsenderen har pligt til selv at anbringe frimærkerne på  

 forsendelserne.
Manglende frankering § 39. Kommunikationsministeren fastsætter regler om, hvorvidt  

 utilstrækkeligt frankerede forsendelser kan modtages til postbesørgelse, og  

 om befordringen af sådanne forsendelser.
I reglerne kan fastsættes  

 bestemmelser om tillægsporto.
Frimærker § 40. Poststyrelsen udgiver frimærker og kan fremstille kort,  

 konvolutter, blanketter og lignende med frimærkepåtryk eller andet  

 frankopåtryk.
 Stk. 2. Poststyrelsen kan lade kort, konvolutter og lignende, der  

 er fremstillet af private, forsyne med frimærkepåtryk eller andet  

 frankopåtryk.
 § 41. Ved salg af frimærker til videresalg fra detailforretninger,  

 som findes egnede hertil, yder postvæsenet rabat.
 Stk. 2. Rabatten er betinget af, at den pågældende forretning  

 fører de almindeligst anvendte frimærker og postkort til stykvis salg i hele  

 forretningens åbningstid.
 Stk. 3. Rabatten kan højst udgøre 3 pct. af frankeringsværdien og  

 ydes kun for frimærker i ark eller postkort i bundter, der købes til stykvis  

 videresalg til kunder.
 Stk. 4. De nærmere bestemmelser fastsættes af poststyrelsen.
Kapitel 6 Erstatning § 42. Dette kapitel finder anvendelse på postvæsenets udførelse af  

 de i § 1 nævnte forretninger.
 Stk. 2. Postvæsenet er ansvarlig for besørgelsen, til forsendelsen  

 er afleveret rigtigt efter adressen, selv om skaden er hændelig, jf. dog §§  

 48 og 49.
Bortkomst eller beskadigelse § 43. Hvis en forsendelse med angiven værdi er bortkommet eller  

 beskadiget eller dens indhold helt eller delsvis er gået tabt, erstattes  

 skaden, dog ikke ude over den angivne værdi.
 § 44. Hvis en rekommanderet brevforsendelse er bortkommet, ydes  

 der afsenderen en godtgørelse, der fastsættes af kommunikationsministeren.
 Stk. 2. Hvis forsendelsen er blevet beskadiget eller dens indhold  

 helt eller delvis er gået tabt, erstattes skaden inden for et maksimumbeløb,  

 der fastsættes af kommunikationsministeren.
 § 45. For rekommanderede pakker ydes der erstatning inden for et  

 maksimumbeløb, der fastsættes af kommunikationsministeren.
 § 46. For en almindelig pakke, der er bortkommet eller beskadiget,  

 eller hvis indhold helt eller delvis er gået tabt, erstattes skaden inden for  

 et maksimumsbeløb, der fastsættes af kommunikationsministeren.
 Stk. 2. Poststyrelsen kan fastsætte regler om, at der ikke ydes  

 erstatning for rede penge, kostbarheder eller lignende, der er sendt i  

 almindelige pakker.
§ 47. (Ophævet) Forsinkelse § 48. Hvis en ekspresforsendelse forsinkes mere end 6 timer på  

 grund af fejl eller forsømmelse fra postvæsenets side, erstattes det tab, der  

 derved er forvoldt, inden for et maksimumbeløb, der fastsættes af  

 kommunikationsministeren.
 Stk. 2. For indholdsbeskadigelse af postpakker, hvor beskadigelsen  

 skyldes forsinket besørgelse ved forsømmelse fra postvæsenets side, ydes  

 erstatning efter reglerne i §§ 43, 45 og 46.
Forsendelser til og fra udlandet § 49. For postforsendelserne til og fra udlandet ydes erstatning  

 efter de overenskomster, der er indgået med vedkommende poststyrelser.
 § 50. Når en forsendelse fra Danmark til udlandet er bortkommet  

 eller beskadiget eller dens indhold helt eller delvis er gået tabt på et  

 tidspunkt, hvor besørgelsen varetages af det danske postvæsen, ydes der  

 erstatning som for indenlandske forsendelser, hvis afsenderen derved stilles  

 gunstigere.
 Stk. 2. Hvis en forsendelse fra udlandet til Danmark beskadiges  

 under postbesørgelsen efter toldbehandlingen, ydes erstatning som for  

 indenlandske forsendelser, såfremt modtageren stilles gunstigere herved.
Retten til erstatning § 51. Erstatning kan med frigørende virkning udbetales til  

 afsenderen.
Hvis forsendelsen er modtaget af adressaten, kan erstatning dog  

 kun med frigørende virkning betales til denne.
Erstatningens omfang § 52. Erstatningen omfatter alene den bortkomme tings værdi eller  

 den værdiforringelse, den beskadigede ting har lidt.
Ved beregningen heraf  

 lægges forholdene på tidspunktet for skadens opståen til grund.
 Stk. 2. Der ydes ikke erstatning for tabt fordel, afsavn, kurstab  

 eller andre indirekte følger af skaden.
 § 53. Poststyrelsen kan fastsætte regler om, at der for  

 erstatningsbeløb ydes en forrentning.
 § 54. Når en forsendelsen er bortkommet, ydes foruden erstatning  

 godtgørelse for den betalte porto for forsendelsens postbesørgelse.
 Stk. 2. Det samme gælder, når en forsendelse er blevet beskadiget  

 eller dens indhold helt eller delvis er gået tabt og dette har givet  

 anledning til, at den må tilbagesendes som uanbringelig.
Fritagelse for erstatningspligt § 55. Postvæsenet er fritaget for erstatningspligten, når skaden  

 skyldes indholdets beskaffenhed eller en uhensigtmæssig indpakning.
 Stk. 2. Det samme gælder, når der ikke er ydre beskadigelse af  

 indpakning eller segl på forsendelsen, der står i forbindelse med indholdets  

 beskadigelse eller bortkomst.
 § 56. Postvæsenet er fritaget for at yde erstatning for bortkomne  

 forsendelser, når der ikke kan forelægges postkvittering, medmindre  

 indleveringen fremgår af postvæsenets bøger eller der på anden måde kan føres  

 bevis for den.
 § 57. Postvæsenets erstatningspligt ophører, når kravet ikke er  

 anmeldt for et posthus eller for poststyrelsen inden 1 år efter forsendelsens  

 indlevering.
Erstatning i særlige tilfælde § 58. Postvæsenet kan i enkelte tilfælde yde erstatning efter  

 almindelige erstatningsregler, når skaden er opstået ved sådanne ganske  

 særlige omstændigheder, at anvendelsen af de begrænsninger i postvæsenets  

 erstatningspligt, der er fastsat i dette kapitel, skønnes at ville virke  

 urimeligt.
Kapitel 7 Straffebestemmelser § 59. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 5, stk. 2, § 6, stk. 3, § 7, § 9 og § 11, 2) afsender forsendelser af den i § 19 nævnte art eller 3) indsamler, befordrer eller omdeler forsendelser af den i § 5, stk. 1  

 nævnte art.
 § 60. I forskrifter, der udstedes i henhold til denne lov, kan der  

 fastsættes straf af bøde for overtrædelse af bestemmelser i forskrifterne.
 § 61. For overtrædelser begået af et aktieselskab, anpartsselskab,  

 andelsselskab eller lignende kan der pålægges virksomheden som sådan  

 bødeansvar.
 § 62. I tilfælde, hvor en overtrædelse ikke skønnes at ville  

 medføre højere straf end en bøde på 2.000 kr., kan poststyrelsen tilkendegive  

 den pågældende, at sagen kan afgøres uden retsforfølgning, hvis han erkender  

 sig skyldig i overtrædelsen og erklærer sig rede til at betale den i  

 tilkendegivelsen anførte bøde inden for en nærmere angiven frist.
 Stk. 2. Fristen for betaling af bøden kan efter anmodning  

 forlænges.
 Stk. 3. Retsplejelovens bestemmelser om indholdet af anklageskrift  

 i politisager anvendes tilsvarende ved den i stk. 1 nævnte tilkendegivelse.
 Stk. 4. Hvis bøden bliver betalt i rette tid, eller hvis den efter  

 stedfunden vedtagelse bliver inddrevet eller afsonet, bortfalder videre  

 forfølgning.
Kapitel 8 Ikrafttrædelsesbestemmelser § 63. Loven træder i kraft den 1. oktober 1976.
 Stk. 2. Postloven, jfl lovbekendtgørelse nr. 312 af 14. august  

 1963, ophæves.
 Stk. 3. (Overgangsbestemmelser, udeladt).
 § 64. Loven gælder ikke for Færøerne og Grønland.
 Stk. 2. Ministeren for Grønland kan i samråd med  

 kommunikationsministeren fastsætte regler med hensyn til postforsendelser,  

 der befordres mellem Grønland og den øvrige del af riget og mellem Grønland  

 og udlandet.
Efter 2. behandling den 27. januar 1995 Kapitel 1 Lovens anvendelsesområde § 1. Ved postvirksomhed forstås i denne lov erhvervsmæssig  

 postbefordring af adresserede breve og andre adresserede forsendelser, der  

 vejer op til 20 kg.
 Stk. 2. Postbefordring omfatter indsamling, transport og omdeling  

 af de i stk. 1 nævnte forsendelser.
Kapitel 2 Befordringspligt og eneret § 2. Staten er forpligtet til at sikre landsdækkende  

 postbefordring af følgende forsendelser:
 1) Adresserede breve, jf. § 3, stk. 1.
 2) Andre adresserede forsendelser med et ensartet, trykt indhold, der ikke  

 er emballeret, f.eks. kataloger og brochurer.
 3) Dag-, uge- og månedsblade samt tidsskrifter.
 4) Adresserede pakker.
 5) Blindeforsendelser.
 Stk. 2. Indenlandske adresserede breve og pakker skal kunne  

 befordres rekommanderet eller med angiven værdi.
Stk. 3. Pligten til at befordre adresserede forsendelser til og  

 fra udlandet omfatter - med de ændringer, der følger af internationale  

 overenskomster - breve, blindeforsendelser samt pakker fra afsendere i  

 Danmark til udlandet og fra udlandet til modtagere i Danmark.
Breve og pakker  

 skal kunne sendes med angiven værdi.
Breve skal tillige kunne sendes  

 rekommanderet.
 Stk. 4. Befordringspligten omfatter indsamling ved postkasser, jf.  

 § 6, ved posthuse og postbutikker m.v., transport og omdeling af  

 forsendelser.
 Stk. 5. Trafikministeren kan bestemme, at postomdelingen til  

 enkelte modtagere eller grupper af modtagere i landdistrikter begrænses.
 Stk. 6. Ministeren fastsætter regler om vægtgrænser og fysiske mål  

 for de forsendelser, der er nævnt i stk. 1 og stk. 3.
 § 3. Staten har eneret på postbefordring af indenlandske  

 adresserede breve, hvorved forstås:
 1) Adresserede forsendelser uanset indhold, når dette er lagt i en  

 konvolut eller lignende emballering.
 2) Adresserede skriftlige meddelelser, herunder postkort, med et  

 individuelt indhold.
 Stk. 2. Eneretten omfatter dog ikke postbefordring af adresserede  

 kataloger, brochurer, blade og andre forsendelser med et ensartet, trykt  

 indhold, der er lagt i gennemsigtig emballage.
 Stk. 3. Staten har endvidere eneret til postbefordring på dansk  

 område af adresserede breve, der sendes fra afsendere i Danmark til udlandet  

 og fra udlandet til adressater i Danmark.
 Stk. 4. Trafikministeren kan fastsætte regler om begrænsning eller  

 ophævelse af eneretten til postbefordring på dansk område af adresserede  

 breve, der sendes fra afsendere i Danmark til udlandet.
 Stk. 5. Eneretten på postbefordring af adresserede breve omfatter  

 indsamling, transport og omdeling af disse.
 Stk. 6. Ministeren fastsætter regler om vægt- og prisgrænser samt  

 fysiske mål for de i stk. 1 og stk. 3 nævnte forsendelser.
 Stk. 7. Kurerpost er ikke omfattet af eneretten.
 § 4. Enhver kan dog uanset bestemmelserne i § 3 lovligt befordre  

 forsendelser uden om staten, når det sker i eget anliggende eller for en  

 anden, i hvis tjeneste den, der befordrer forsendelsen, er ansat.
 Stk. 2. Det samme gælder, når befordringen sker for en anden, for  

 hvem den pågældende kun lejlighedsvis har påtaget sig denne bestemte  

 befordring.
 § 5. Hvis adresserede breve, der er omfattet af eneretten i § 3,  

 stk. 1, indleveres til postbefordring i et andet land med henblik på  

 viderebefordring til adressater i Danmark, kan staten afvise at modtage disse  

 forsendelser til postbefordring i Danmark.
 Stk. 2. Trafikministeren kan fastsætte nærmere regler vedrørende  

 betingelserne for afvisningen.
 § 6. Staten har eneret til opstilling af postkasser ved gade, vej  

 eller andre steder, hvor offentligheden har adgang.
 § 7. Staten har eneret til at udgive frimærker, hvorved forstås  

 frigørelsesmidler, der er udstedt af staten, og som kan benyttes i  

 forbindelse med betaling af taksten for postale tjenesteydelser fra staten,  

 jf. dog § 10.
 § 8. Anvendelse af det kronede posthorn som kendetegn er  

 forbeholdt staten og den, der ved lov har fået tilladelse hertil.
 § 9. Trafikministeren kan fastsætte regler med henblik på  

 anvendelse eller gennemførelse af Den Europæiske Unions forordninger og  

 direktiver om postale tjenesteydelser.
Kapitel 3 Koncession § 10. Trafikministeren meddeler koncession på udførelsen af de i §  

 3, stk. 1 og stk. 3, omtalte postale tjenesteydelser samt på udnyttelsen af  

 de i § 6, § 7 og § 8 nævnte rettigheder.
 Stk. 2. Omfanget af befordringspligten i forbindelse med postale  

 tjenesteydelser skal angives i koncessionen.
Stk. 3. Koncessionshaveren skal respektere ændringer i  

 koncessionen som følge af lov eller bindende beslutninger truffet af Den  

 Europæiske Union.
Dette gælder tillige, hvis ministeren i henhold til § 3,  

 stk. 4, fastsætter regler, der begrænser eller ophæver eneretten til  

 postbefordring af adresserede breve, der sendes fra afsendere i Danmark til  

 udlandet.
 § 11. Trafikministeren fastsætter i koncessionen bl.a. vilkår om:
 1) Service- og kvalitetsmål samt generelle forretningsbetingelser for  

 forsendelser omfattet af befordringspligten.
 2) Takstfastsættelsen for indenlandske breve omfattet af eneretten, jf. §  

 3, stk. 1 og stk. 6, for dag-, uge- og månedsblade samt tidsskrifter og  

 blindeforsendelser.
 3) Posthusnettets omfang.
 4) Forpligtelse til at udføre særlige opgaver uden sædvanlig fortjeneste  

 eller med underskud.
 5) Overholdelse af konkurrence- og regnskabsmæssige forhold.
 6) Deltagelse i internationalt samarbejde på postområdet.
 7) Overholdelse af aftaler truffet i det internationale samarbejde på  

 postområdet.
 8) Sikring og opretholdelse af samfundsvigtig postbefordring under  

 ekstraordinære forhold.
 9) Det årlige frimærkeprogram.
10) Pligt til at anvende det kronede posthorn.
Der kan i den forbindelse  

 fastsættes vilkår om, at pligten tillige gælder tredjemand, som  

 koncessionshaveren har indgået aftale med om udførelse af kunderelaterede  

 postale tjenesteydelser.
 11) Befordring af forsendelser til Færøerne og Grønland.
 § 12. Trafikministeren fører tilsyn med, at koncessionshaveren  

 overholder vilkårene i koncessionen.
 Stk. 2. Ministeren kan bemyndige en under Trafikministeriet  

 oprettet styrelse eller tilsvarende institution til at udøve de beføjelser,  

 der i denne lov er tillagt ministeren.
 Stk. 3. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 2, herunder  

 at afgørelserne ikke skal kunne indbringes for ministeren.
 § 13. Koncessionshaveren skal på begæring meddele trafikministeren  

 enhver oplysning om sine forhold på det koncessionerede område, jf. § 10 og §  

 11.
 Stk. 2. Ministeren kan som tvangsmiddel pålægge koncessionshaveren  

 daglige eller ugentlige bøder, såfremt denne overtræder koncessionens  

 bestemmelser, jf. § 11, nr.1, nr. 2, nr. 3, nr. 4, nr. 5 og nr. 7. Der er  

 udpantningsret for beløbene.
§ 14. Trafikministeren kan pålægge koncessionshaveren at befordre  

 dag-, uge- og månedsblade samt tidsskrifter fra bladudgivere til adressater i  

 Danmark til særlig lave takster.
Dette gælder tillige for befordring af dag-,  

 uge- og månedsblade samt tidsskrifter til Færøerne og for dagblade til  

 Grønland.
 Stk. 2. Ministeren fastsætter regler om, hvilke blade m.v. der er  

 omfattet af stk. 1.
 Stk. 3. Staten dækker det tab, koncessionshaveren påføres ved at  

 befordre de i stk. 1 og stk. 2 nævnte blade.
 Stk. 4. Ministeren fastsætter regler for opgørelsen af det i stk.  

 3 nævnte tab.
Kapitel 4 Befordring m.v.
 § 15. Trafikministeren fastsætter regler om koncessionshaverens  

 erstatningspligt ved forsinkelse, bortkomst og beskadigelse af forsendelser,  

 der er omfattet af befordringspligten.
 § 16. Postforsendelser skal udleveres til adressaten eller til  

 den, der har fået fuldmagt til at modtage forsendelsen.
 § 17. Trafikministeren fastsætter regler om opstilling af  

 brevkasser ved indgangen til villaer og rækkehuse samt om brevkasseanlæg i  

 etageejendomme.
Stk. 2. Ministeren fastsætter regler om opstilling af brevkasser  

 ved indgangen til fritidshuse og om brevkasseanlæg i fritidshusområder.
I  

 reglerne kan det bestemmes, at der ved nye udstykninger til fritidshusområder  

 skal afsættes tilstrækkeligt areal til opstilling af centralt placerede  

 brevkasseanlæg.
 Stk. 3. I reglerne kan det tillige fastsættes, at husstande, der  

 ikke opfylder bestemmelserne om opstilling af brevkasse, kan undtages fra  

 postomdeling.
 Stk. 4. Ministeren kan i øvrigt fastsætte bestemmelser om  

 udlevering af forsendelser, herunder til virksomheder og institutioner, der  

 består af flere enheder placeret inden for et afgrænset område.
 § 18. Trafikministeren kan, hvor særlige omstændigheder gør det  

 nødvendigt og efter anmodning fra koncessionshaveren, bestemme, at den, som  

 udfører regelmæssig befordring på dansk territorium eller fra Danmark til  

 udlandet, skal medtage forsendelser omfattet af befordringspligten til og fra  

 de ved ruten beliggende posthuse eller udvekslingssteder.
 Stk. 2. Trafikministeren kan fastsætte nærmere bestemmelser  

 vedrørende befordringen.
 § 19. Forsendelser, der befordres af andre postvirksomheder end  

 koncessionshaveren, og som fejlagtigt kommer koncessionshaveren i hænde, kan  

 udleveres til rette postvirksomhed, adressat eller afsender mod betaling af  

 taksten for befordring af den pågældende forsendelse.
 Stk. 2. Forsendelserne opbevares af koncessionshaveren i mindst 2  

 måneder.
 Stk. 3. Ministeren fastsætter regler for postvirksomheders  

 behandling af uanbringelige forsendelser.
 § 20. Kommuner kan indgå aftale med koncessionshaveren om, at  

 kommunen mod betaling kan udføre postale tjenesteydelser.
Kapitel 5 Posthemmelighed og poståbning § 21. Den, der virker i en postvirksomhed, må ikke give  

 uvedkommende nogen underretning om andres benyttelse af postale  

 tjenesteydelser eller lejlighed til selv at skaffe sig sådan oplysning.
 Stk. 2. Tavshedspligten vedvarer, efter at den pågældendes virke i  

 postvirksomheden er ophørt.
Stk. 3. Tavshedspligten efter stk. 1 og stk. 2 gælder endvidere  

 for den, der efter aftale med en postvirksomhed udfører postbefordring.
Dette  

 gælder tillige for ansatte hos den pågældende.
 § 22. Adresserede forsendelser, der er indleveret til befordring  

 hos postvirksomheder, kan i de tilfælde, hvor det ikke har været muligt at  

 finde adressat eller afsender, uden retskendelse åbnes af den pågældende  

 postvirksomhed.
 Stk. 2. Adresserede forsendelser kan ligeledes uden retskendelse  

 åbnes, når det sker for at fastslå omfanget af en eventuel beskadigelse af  

 forsendelsen.
 Stk. 3. Trafikministeren fastsætter regler om, under hvilke  

 betingelser forsendelserne kan åbnes.
Kapitel 6 Anmeldelse m.v.
 § 23. Ejeren af en postvirksomhed, der befordrer adresserede  

 breve, jf. § 3, samt andre adresserede forsendelser, der vejer op til 20 kg,  

 skal anmelde virksomheden til Posttilsynet.
 Stk. 2. Trafikministeren fastsætter nærmere regler om  

 anmeldelsespligten, herunder om, hvilke oplysninger der skal meddeles til  

 Posttilsynet i henhold til stk. 1.
 § 24. Det skal fremgå af en forsendelse, hvilken postvirksomhed  

 der har ansvaret for befordringen af den.
Kapitel 7 Kontrol- og straffebestemmelser § 25. Med henblik på kontrol af, at der ikke udføres  

 postbefordring i strid med eneretten, har Posttilsynet, hvis det skønnes  

 nødvendigt, til enhver tid mod behørig legitimation og uden retskendelse  

 adgang til at foretage kontrolbesøg på postvirksomheders lokaliteter.  

 Posttilsynet har herunder adgang til at gennemgå forretningsbøger,  

 regnskabsmateriale, korrespondance og elektronisk lagrede data samt til at  

 undersøge forsendelser.
 § 26. Medmindre højere straf er forskyldt efter anden lovgivning,  

 straffes med bøde den, der overtræder:
 1) Statens eneret til postbefordring af adresserede breve, jf. § 3, stk.  

 1, stk. 3, stk. 5 og stk. 6.
 2) Statens eneret til at opstille postkasser, jf. § 6.
 3) Statens eneret til at udgive frimærker, jf. § 7.
 4) Vilkårene i koncessionen, jf. § 11.
5) Anmeldelsespligten, jf. § 23, eller 6) § 24.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 3. I de i stk. 1, nr. 4, omfattede tilfælde kan  

 trafikministeren eller den, ministeren bemyndiger dertil, tilkendegive over  

 for den pågældende, at sagen kan afgøres uden retslig forfølgning, hvis den  

 pågældende erkender sig skyldig i overtrædelsen og erklærer sig villig til  

 inden for en nærmere angiven frist, der efter skriftlig begæring kan  

 forlænges, at betale en i tilkendegivelsen angivet bøde.
 Stk. 4. Med hensyn til den i stk. 3 nævnte tilkendegivelse finder  

 bestemmelsen i retsplejeloven om indhold af anklageskrift tilsvarende  

 anvendelse.
 Stk. 5. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 27. Straffelovens § 152 og §§ 152 d-f samt § 153 finder  

 tilsvarende anvendelse for den, der virker i en postvirksomhed eller i en  

 virksomhed, der efter aftale med en postvirksomhed udfører postbefordring.
 § 28. I forskrifter, der udfærdiges i medfør af § 3, § 9, § 19, §  

 22 og § 23 i denne lov, kan der fastsættes straf i form af bøde for  

 overtrædelse af bestemmelserne.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Kapitel 8 Ikrafttræden og overgangsbestemmelser § 29. Loven træder i kraft to uger efter bekendtgørelsen i  

 Lovtidende bortset fra § 23 og § 25, der først træder i kraft den 1. juli  

 1995. Samtidig hermed ophæves postloven, jf. lovbekendtgørelse nr. 356 af 25.  

 maj 1989.
 Stk. 2. Reglerne i § 19, § 21 og § 22 har for andre  

 postvirksomheder end Post Danmark virkning fra den 1. juli 1995.
 Stk. 3. De postvirksomheder, der ved lovens ikrafttræden allerede  

 er etableret, skal senest den 1. juli 1995 foretage anmeldelse af  

 virksomheden, jf. § 23.
 § 30. Loven gælder ikke for Færøerne og Grønland.
